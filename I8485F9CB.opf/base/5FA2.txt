༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W8610
ImageGroup:
11 PD36357
7800570029
LCCN:
||93927786
ISBN:
Title:
རྒྱན་འགྲེལ་སྤྱི་དོན་རོལ་མཚོ
rgyan 'grel spyi don rol mtsho
ཆོས་ཀྱི་རྒྱལ་མཚན་
Author:
chos kyi rgyal mtshan
n/a
Descriptor:
Original Publication:
Place:
gangs ljongs shes rig gi nying bcud;n/a
pe cin
krung go bod kyi shes rig dpe skrun khang
Publisher:
Date:
1989
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



གངས་ལྗོངས་ཤེས་རིག་གི་ཉིང་བཅུད།
༄༅།།རྒྱན་འགྲེལ་སྤྱི་དོན་རོལ་མཚོ།
སྟོདཆ།
རྗེད་ཕུན་ཚོ་ཡརྒྱ།
ཀྲུང་གོ་བོད་ཀྱི་ཤེས་རིག་དཔེ་སྐྲུན་ཁང་།



ཁ་བྱང་འབྲི་མཁན།
མདུན་ཤོག་ཇུས་འགོད་པ།
དཔེ་སྒྲིག་འགན་འཁུར་བ།
ཞུ་དག་གཏོང་མཁན།
རྟ་མགྲིན་རྡོ་རྗེ།
རེན་ཞའོ་ཅུས།
འཇིགས་མེད་བསམ་གྲུབ།
ཧྲི་ཞུའེ་ལིས་དང་ལྷ་ཆེན་རྒྱལ།
རྒྱན་འགྲེལ་སྤྱི་དོན་རོལ་མཚོ། (སྟོད་ཆ)
རྗེ་བཙུན་ཆོས་ཀྱི་རྒྱལ་མཚན།
རྡོ་རྗེ་རྒྱལ་པོས་བསྒྲིགས།
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གིས་པར དུ་བསྐྲུན།
མཚོ་སྔོན་མི་རིགས་པར་ཁང་གིས་པར་བཏབ།
མཚོ་སྔོན་ཞིང་ཆེན་ཞིག་ཧྭ་དཔེ་ཚོང་ཁང་གིས་བཀྲམ།
1989ལོའི་ཟླ1པར་པར་གཞི་དང་པོ་བསྒྲིགས།
1989ལོའི་ཟླ1པར་ཟི་ལིང་ནས་པར་ཐེངས་དང་པོ་བརྒྱབ།
དེབ་རེར་སྒོར15རེ་ཡིན།



༄༅། ། «གངས་ཅན་ཤེས་རིག་གི་ཉིང་བཅུད»ཅེས་པའི་
དཔེ་ཚོགས་འདི་སྒྲིག་སྤེལ་བྱེད་པའི་དོན་སྙིང་
གསལ་བཤད་མདོར་བསྡུས།
དང་ པོ། དམིགས་ཡུལ་ནི། བོད་ཟལ་མོ་སྒང་པ་ཞེས་སུ་གྲགས་པ་འཛམ་གླིང་གི་སྒལ་སྟེང་དུ་
ཆགས་པའི་ མི་རིགས་ འདི་ཉིད་ལོ་རྒྱུས་རིང་ལ་རྩ་ བའི་རིག་གནས་མི་རིགས་ཀྱི་ཁྱད་ཆོས་ལྡན་པའི་ གཞུང་་་
ལུགས་ ཀྱང་གཞན་དྲིང་མི་འཇོག་པ་ཡོད་པ་ཞིག་ཡིན་གཤིས་དེང་སྐབས་ འཛམ་གླིང་ཐོག་ རྒྱལ་ཁབ་དང་ ས་་
ཁུལ་ཁག་ཉི་ཤུ་ལྷག་ཙམ་ཞིག་གི་ནང་དུ་བོད་ཀྱི་རིག་གནས་ལ་ཞིབ་འཇུག་བྱེད་མཁན་ཚོགས་ པ་ཆེ་ཆུང་་་་་
མང་པོ་ཞིག་ཆེད་བཙུགས་ཀྱིས་དོ་སྣང་ཆེན་པོ་བྱེད་པ་དེ་དག་གི་དགོས་མཁོ་སྐོང་ཆེད་དང༌། རྒྱལ་ནང་
དུ་སྤྱི་ཚོགས་རིང་ལུགས་ཀྱི་དེང་རབས་ཅན་བཞི་དང་། དངོས་པོ་དང་ བསམ་པའི་དཔལ་ཡོན་གཉིས་
འཛུགས་སྤེལ་གྱི་རྦ་རླབས་འཕྱུར་བཞིན་པ་འདི་ཉིད་དར་འཕེལ་ཅི་ཡོང་མིའི་ཤེས་རིག་ལ་རག་ལས་སྟབས་
མི་རིགས་ཀྱི་ རྩ་ བའི་རིག་གནས་ཕུལ་བྱུང་རྣམས་ཉམས་པ་སོར་ཆུད་དང་མ་ཉམས་གོང་འཕེལ་གཏོང་་་་་་
དགོས་པའི་དགོས་མཁོ་སྐོང་བའི་ཆེད་དུ་ཡིན།
གཉིས་པ། བྱེད་ཐབས་ནི། འདི་ག་ཀྲུང་གོའི་བོད་ཀྱི་ཤེས་རིག་ཞིབ་འཇུག་ལྟེ་གནས་ཀྱིས་སྔར་རྒྱ་
དཀར་རྒྱ་ནག་སོགས་ཀྱི་ཡི་གེ་ནས་ བོད་ཡིག་ཏུ་བསྒྱུར་པའི་ བཀའ་འགྱུར་ དང་ བསྟན་འགྱུར་ཆ་ཚང་བ་དཔེ་
སྐྲུན་བྱ་རྒྱུའི་ལས་འགོ་བཙུགས་ཟིན་པ་ཕུད། ད་ཕན་བོད་རང་ཉིད་ཀྱི་མཁས་པས་མཛད་པའི་ བསྟན་
བཅོས་ཅི་ཙམ་ཡོད་ པ་ད་ལྟ་དཀར་ཆག་དང་ གླེགས་ བམ་དངོས་སུ་མཐོང་བར་རྩོམ་པ་པོ་ཉིས་སྟོང་ལྷག་་་་་
ཙམ་གྱི་ གསུང་རྩོམ་པོད་ཁྲི་ཕྲག་གསུམ་ཙམ་ཞིག་འདུག་པ་དེ་དག་ཡོངས་རྫོགས་ སྡེབ་ཅིག་ཏུ་དཔེ་སྐྲུན་ཐུབ་
ཐབས་མེད་པར་ བརྟེན་སྔ་འཕྲོས་ལག་ལེན་དུ་འཁྱོལ་ཐུབ་ཚོད་ལ་དཔགས་ཏེ་འདེམས་སྒྲུག་ གིས་ལོ་རེར་་་་་
དེབ་བཅུ་རེ་བཏོན་ཏེ་ལོ་ལྔའི་ནང་ལ་དེབ་ལྔ་བཅུ་ཐམ་པ་འདོན་སྤེལ་བྱ་རྒྱུའི་འཆར་གཞི་བཀོད་པ་ལྟར་་་་་
1988 ལོའི་ལོ་སྨད་ནས་བཟུང་ རྒྱལ་ཁབ་ཕྱི་ནང་གང་སར་འགྲེམས་རྒྱུ་ཡིན།
གསུམ་པ། དེ་དག་གི་ནང་དོན་ནི། སྒྲ་རིག་པ་དང༌། ཚད་མ་རིག་པ། བཟོ་རིག་པ། གསོ་
བ་རིག་པ་བཅས་ཐུན་མོང་བའི་རིག་གནས་བཞི་དང་། ཐུན་མོང་མིན་པ་ནང་དོན་རིག་པ་སྟེ་རིག་གནས་
14
.
，



ཆེ་བ་ལྔ་དང་། སྙན་ངག་དང་། མངོན་བརྗོད། སྡེབ་སྦྱོར། ཟློས་གར། སྐར་རྩིས་བཅས་རིག་
གནས་ཆུང་བ་ལྔ། གཞན་ཡང་ལོ་རྒྱུས་དང༌། ཆོས་འབྱུང་། རྣམ་ཐར་སོགས་ཏེ། མདོར་ན་ཤེས་བྱའི་
གནས་ལ་དོན་གཉེར་གྱི་སྦྱང་བརྩོན་དང༌། བརྟག་ཞིབ། ལག་ བསྟར་སོགས་མཛད་པ་པོ་རྣམས་ཀྱིས་
ཁུངས་འཚོལ་ས་དང་། གཞི་འཛིན་ས། ཕུགས་ བཅོལ་ས་བཅས་ཀྱི་དོན་སྙིང་ལྡན་པ་རྣམས་ཡིན།
བཞི་པ། དེ་དག་ལ་ཕན་ནུས་ཅི་ཡོད་དམ། དཔེ་དེབ་འདི་དག་ལ་ནུས་པ་གང་ཞིག་ཡོད་ ད མ་ཞེ་ན།
དཔེ་དེབ་འདི་རྣམས་མཁས་པས་འཆད་ཉན་དཔྱད་གསུམ་མམ། དགག་བཞག་སྤང་གསུམ་སོགས་ བསྲེགས་
བཅད་བརྡར་གསུམ་གྱི་སྒོ་ནས་གཏན་ལ་ཕབ་པ་ལུང་དང་རིགས་པ་གང་ཐད་ནས་གདེང་འཁེལ་བ་རྣམས་་
བདམས་ནས་བསྒྲིགས་པ་ཞིག་ཡིན་ པས་རང་ ཉིད་ལ་གསུང་རབ་དང་ གཞུང་གི་དཀའ་གནད་གང་ཞིག་ཕྲད་
རུང་དེ་ཐད་ཀྱི་ གཞུང་གི་འགྲེལ་པ་རྣམས་འཕྱུགས་མེད་ ལག་ལེན་དུ་འཁྱོལ་ན་དཀའ་གནད་དེ་ཐག་གཅོད་་་
ཐུབ་ངེས་ཤ་སྟག་ཡིན། ནང་དོན་གཙོ་བོ་རྣམས་དེབ་སོ་སོའི་འགོར་ཡང་ངོ་སྤྲོད་བྱས་ཡོད། །
ཀྲུང་གོའི་བོད་ཀྱི་ཤེས་རིག་ཞིབ་འཇུག་ལྟེ་གནས་ནས་
1987 ལོའི་ཟླ 7 པའི་ཚེས 1 ལ།



དཔེ་སྐྲུན་གསལ་བཤད།
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གིས་ཏང་ཀྲུང་དབྱང་གི་ཡང་དག་པའི་ འགོ་འདྲེན་འོག་ཏུ་་
གངས་ ཅན་གྱི་སྔོན་བྱོན་མཁས་པ་ཚད་ལྡན་རྣམས་ཀྱིས་ལྗགས་རྩོམ་གནང་བའི་རིག་ གནས་བཅུའི་བསྡུས་་་
པའི་ གལ་ཆེ་བའི་བསྟན་བཅོས་རྣམས་རིམ་བཞིན་ད ག་སྒྲིག་བྱེད་བཞིན་ཡོད། འདི་ནི་མི་རིགས་རིག་
གནས་ཀྱི་སྲོལ་རྒྱུན་བཟང་པོ་རྣམས་ཉམས་པ་སོར་ཆུད་པ་དང༌། མ་ཉམས་པ་གོང་དུ་སྤེལ་ བའི་ཐབས་
མཆོག་བླ་ན་མེད་པ་ཞིག་དང༌། དེང་རབས་ཀྱི་འགྱུར་བ་བཞི་འཕེལ་རྒྱས་ཕྱོགས་ལ་ཕན་ནུས་ཆེན་པོ་ཞིག་
འབྱུང་བའི་ཆེད་དང་། རྒྱལ་སྤྱི་དང་རྒྱལ་ནང་གི་བོད་ཀྱི་ཤེས་རིག་ཞིབ་འཇུག་བྱེད་མཁན་བློ་མཐུན་
རྣམས་ཀྱི་དགོས་མཁོ་སོགས་ལ་དམིགས་ཏེ། འདིར་རྗེ་བཙུན་བྱམས་མགོན་གྱིས་མཛད་པའི་མངོན་
རྟོ གས་རྒྱན་རྩ་བ་དང་། སེ་ར་རྗེ་བཙུན་ཆོས་ཀྱི་རྒྱལ་ མཚན་གྱིས་མཛད་པའི་ཕར་ཕྱིན་སྤྱི་དོན་རོལ་མཚོ་
སྐབས་དང་པོ་ནས་བརྒྱད་པའི་བར། ཡོངས་འཛིན་བྱམས་པ་རིན་པོ་ཆེ་ནས་སེར་བྱེས་གྲྭ་ཚང་གི་ཕར་
ཕྱིན་སྤྱི་མཐའ་གཉིས་ཀྱི་ཡིག་སྐྱོན་གསལ་ བའི་ཐོ་དོགས་དཔྱོད་དང་འབྲེལ་བ་བཅས་ཕྱོགས་ གཅིག་ཏུ་་་་་་་་
བ སྡོམས་ནས་དེབ་སྟོད་སྨད་གཉིས་སུ་བཟོས་ཡོད། དེ་ལ་སྤྱིར་བཅོམ་ལྡན་འདས་ཀྱི་ གསུངས་ལ་ཆོས་ཕུང་
བརྒྱད་ཁྲི་བཞི་སྟོང་ཡོད་པའི་ནང་ནས་ཆོས་རབ་དང་། མཆོག་དང༌། ཕུལ་ནི་ཤེར་ཕྱིན་གྱི་མདོ་སྡེ་རིན་
པོ་ཆེ་ཉིད་ཡིན་ཏེ། ཤེར་ཕྱིན་གྱི་མདོ་ལས། ཀུན་དགའ་བོ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཇིག་
རྟེན་ན་ཇི་སྲིད་ དུ་གནས་པ་དེ་སྲིད་དུ་དེ་བཞིན་གཤེགས་པ་བཞུགས་པར་རིག་པར་བྱའོ། །ཀུན་དགའ་བོ་
དེ་སྲིད་ དུ་དེ་བཞིན་གཤེགས་པའི་ཆོས་སྟོན་པར་རིག་པར་བྱའོ། །ཞེས་དང༌། སྡུད་པ་ལས། ་ རྒྱལ་བ་
འདས་དང་མ་བྱོན་ད་ལྟར་གང་བཞུགས་པ། །ཀུན་ལམ་ཕ་རོལ་ཕྱིན་པ་འདི་ཡིན་གཞན་མ་ཡིན། །
ཞེས་དང༌། འཇུག་ཡོངས་གཏད་ཀྱི་ལེའུ་ལས་ཀུན་དགའ་བོ་ལ་ལན་གསུམ་གྱི་བར་ གཏད་པ་སོགས་བཀའ་
གཞན་ ལས་ གཙིགས་སུ་བཟུང་བ་དང༌། འཕགས་ཡུལ་གྱི་ངག་རྒྱུན་ལའང་ཕར་ཕྱིན་ཤེས་ན་པཎྜ་ཏའི་
གྲལ་མགོ་དང་གསང་འ དུས་ཤེས་ན་གྲུབ་ཐོབ་ཀྱི་གྲལ་མགོ་ཡིན་ཞེས་མཁས་པ་ཡིན་མིན་ཡང་ཕར་ཕྱིན་གྱི་་་་
དོན་ཤེས་པའི་སྟེང་ནས་འཇོག་པའོ། དེས་ན་ཤེས་རབ་ཀྱི་ཕ་རོལ་ཏུ་ཕྱིན་པའི་ མདོ་ཡུམ་རྒྱས་འབྲིང་



བསྡུས་པ། སུམ་གྱི་བ རྗོད་བྱའི་སྙིང་པོའི་དོན་དངོས་བ སྟན་སྟོང་ཉིད་དང་སྦས་དོན་མངོན་རྟོགས་ཀྱི་ རིམ ་་་
རྣམས་ཕྱོགས་ གཅིག་ཏུ་བསྒྲིགས་པའི་ རྩ་ཚིག་ལྟ་བུ་ནི་མངོན་རྟོགས་རྒྱན་ཡིན་ལ། དེ་ལ་འགྲེལ་པ་རྒྱ་གར་
མར་གྲགས་པ་ཉེར་ གཅིག་དང་ བོད་ཀྱི་མཁས་པ་སོ་སོའི་མཛད་པའང་མང་དུ་ཡོད་པ་ལས། སེ་ར་རྗེ་
བཙུན་པའི་ ཕར་ཕྱིན་སྤྱི་དོན་རོལ་མཚོ་འདི་མདོ་དབུས་གཙང་གསུམ་སོགས་མཚན་ཉིད་ཀྱི་གྲྭ་ས་ཕལ་ཆེར་་
གྱིས་དམ་པ་འདིས་མཛད་པའི་ ཡིག་ཆའི་སྟེང་ནས་གསན་སྦྱོང་བྱེད་པས་ན་ཡིག་ཆ་གཞན་ལས་གྲགས་ཆེ་བ་
དང༌། འགྲེལ་ཚུལ་གྱི་དབང་དུ་བྱས་ནའང་དང་པོ་མདོ་ལས་གསུངས་ཚུལ། དེ་རྗེས་བསྟན་བཅོས་ཀྱི་
འགྲེལ་ཚུལ། དེ་ལ་རྩ་བ་དང་། དབྱེ་བ། མཚམས་སྦྱར་བཅས་ལུང་དང་རིག་པ་མཐའ་ཡས་པའི་སྒོ་ནས་
གཏན་ལ་ཕབ་པས་འགྲེལ་པ་གཞན་ལས་འཆད་ཚུལ་ཞིབ་ལ་རྒྱས་པ་ཞིག་ཡིན་སྟབས་འདི་ཀའི་ལྟེ་གནས་་་་
ཀྱིས་ཆེད་དུ་པར་སྐྲུན་བྱས་པ་ཡིན།
དེས་ན་མཛད་པ་པོའི་རྣམ་ཐར་ངོ་སྤྲོད་མདོར་བསྡུས་ནི། གཙང་ཉང་སྟོད་རིག་པའི་འབྱུང་གནས་
ཀྱི་སའི་ཆར། ཡབ་ནང་སོ་བསོད་ནམས་འཕེལ་ཞེས་བྱ་བ་དང་། ཡུམ་སྒྲོལ་མ་འབུམ་ གཉིས་ཀྱི་སྲས་སུ་
རབ་བྱུང་བརྒྱུད་པའི་བ གྲང་བྱ་ཉེར་གསུམ་པ་ས་མོ་གླང་《སྤྱི་ལོ་1469»ལ་འཁྲུངས། དགུང་ལོ་བདུན་
པའི་ དུས་སུ་གནས་རྙིང་ཆོས་རྗེ་ཀུན་དགའ་བདེ་ལེགས་རིན་ཆེན་རྒྱལ་ མཚན་ལས་དགེ་བསྙེན་ཀྱི་སྡོམ་་་་་
བཞེས། དགུང་ལོ་བཅུ་གསུམ་པ་ལ་དགེ་ཚུལ་ཀྱི་སྡོམ་པ་བཞེས་ཏེ་བཀྲ་ཤིས་ལྷུན་པོར་གསན་སྦྱོང་ལ་
ཕེབས། དེ་དུས་ཀུན་མཁྱེན་ཆོས་འབྱོར་དཔལ་བཟང་ལས་ཀློག་དང་བསྡུས་སྦྱོར་བློ་རྟགས། རྣམ་
འགྲེལ། ཚད་མ་མདོ་དང་ སྡེ་བདུན། རིགས་རྒྱན། ཐར་ལམ་གསལ་བྱེད། དར་ཊིཀ་སོགས་ལ་
སྦྱངས། པཎཆེན་ལུང་རིགས་པ་ལ། རྣམ་འགྲེལ། དཔེ་ཆོས་རིན་སྤུངས། བེའུ་བུམ་སྔོན་པོ་རྩ་
འགྲེལ་དང་རྗེས་གནང་ཁ་ཡར་གསན། དགུང་ལོ་བཅོ་ལྔའི་དུས་སུ་ཚད་མ་སྡེ་བདུན་མདོ་དང་བཅས་པ་
ལ་མཁས་པའི་ གྲགས་པ་ཕྱོགས་ཀུན་ཁྱབ། དེ་ནས་མངོན་རྟོགས་རྒྱན་རྩ་འགྲེལ། མངོན་པ་མཛོད།
དབུ་མ་འཇུག་པ་བཅས་བཀའ་པོད་གསུམ་ལ་ཞིབ་ཏུ་ཀུན་མཁྱེན་ཆོས་འབྱོར་པ་ལ་གསན། དགུང་ལོ་
བཅུ་དྲུག་པ་ལ་པཎཆེན་ཡེ་ཤེས་རྩེ་མོ་ལས། འདུལ་བ། མངོན་པ། ཚད་མ་རྣམ་འགྲེལ། ལམ་རིམ་
སོགས་ལ་སྦྱང་བརྩོན་ཆེན་པོ་མཛད་པས། དགུང་ལོ་བཅོ་བརྒྱད་དུ་ཕེབས་དུས་ ཕར་ཚད་དབུ་གསུམ་འདུལ་
མཛོད་བཅས་བཀའ་པོད་ལྔ་ལ་མཁས་པའི་གྲགས་པས་རིགས་ལམ་སྨྲ་བ་རྣམས་ཀྱི་ གཙུག་གི་རྒྱན་དུ་གྱུར་
ཏོ། །དགུང་ལོ་ཉེར་གསུམ་པ་ལ་བཀྲ་ཤིས་ལྷུན་པོའི་དགེ་བསྐོས་མཛད། དགུང་ལོ་སོ་གཉིས་པ་ལ་བཀྲ་
ཤིས་ལྷུན་པོ་སོགས་སུ་འཆད་ཉན་དང་གཞུང་ཆེན་མོའི་དཀའ་བའི་གནད་རྣམས་ལ་དབྲུ་བསྣོན་རེ་དང་་་་་་



སྦྲགས་པའི་དམ་བཅའ་འཇོག་པ་གནང་བ་ལ། སུས་ཀྱང་བགྲོ་གླེང་འགྲོ་བ་མ་བྱུང་ཞིང་ ཕར་ལ་ཐལ་
འགྱུར་གཅིག་རེ་གཉིས་རེ་ཙམ་གནང་བས་རྒོལ་བ་རྣམས་ཕམ་པར་མཛད་པས་ཐམས་ཅད་ཞལ་མཐུན་་་་་་་
པར་དེང་སང་ས་དགེ་གང་གི་ཁྲོད་ནའང་གཞུང་ལུགས་ཀྱི་གོ་རྒྱ་དང་སྟོན་པ་བཟང་བ་གཉིས་ཀ་འཛོམས་་་
པ་འདི་ལྟ་བུ་རེ་གཉིས་ཙམ་ཡང་དཀོན་པར་འདུག་ཟེར་ནས་དད་པའི་ཡུལ་དུ་བྱེད་པར་གྱུར། གསུང་
ལས་སྐྱེས་པའི་ སློབ་མའང་དབུས་གཙང་ཁམས་མངའ་རིས་སོགས་ནས་དཀའ་བཅུ་རབ་འབྱམས་དང༌།
བློ་གསལ་གྱི་གདུལ་བྱ་མཐའ་ཡས་པ་ཞིག་འདུས་པར་གྱུར་ཏོ། །ལྗགས་རྩོམ་མཛད་པའི་བ སྟན་བཅོས་
ཀྱང་། ཀར་ལན། ཤཱཀ་ལན། གོ་ལན། ཚད་མའི་སྤྱི་དོན། མཐའ་དཔྱོད། ཕར་ཕྱིན་གྱི་སྤྱི་དོན།
དབུ་མའི་སྤྱི་དོན། དྲང་ངེས་མཐའ་དཔྱོད། འཇུག་པའི་དཀའ་གནས་དོགས་དཔྱོད། མཁས་གྲུབ་རྗེ་རྣམ་
ཐར། གནས་རྙིང་ཀུན་དགའ་བདེ་ལེགས་ཀྱི་རྣམ་ཐར། ཁྱད་པར་འཕ གས་བསྟོད་དང་འབུམ་གྱི་དཀར་
ཆག འཇུག་ཊཱིཀ་སྔ་སྟིང་གཉིས་སོགས་མང་དུ་མཛད་པའོ། །དེ་ནས་དགུང་ལོ་དོན་དྲུག་པ་ཤིང་ཕོ་འབྲུག་
གི་ལོའི་ཧོར་ཟླ་བཅུ་གཅིག་པའི་ཚེས་བཅུ་དགུའི་ནམ་སེང་ལ་བབས་པ་ན་དགའ་ལྡན་ཆོས་ཀྱི་ཕོ་བྲང་མི་་་་་
ཕམ་རྒྱལ་བའི་མདུན་སར་གཤེགས་པ་སོགས་ཞིབ་ཏུ་རྣམ་ཐར་གྱི་ཡི་གེ་ལས་ཤེས་པར་བྱ་ལ། འདིར་
གཟིགས་པ་པོ་རྣམས་ལ་མཛུབ་མོའི་རི་སྟོན་གྱི་ཚུལ་དུ་ངོ་སྤྲོད་མདོར་བསྡུས་སུ་བྱས་པ་ལགས་སོ། །
ས་ལ
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་ནས་
1988 ལོའི་ཟླ 7 པའི་ཚེས 20 ལ།



དཀར་ཆག
...... ....• (21
བ
••• བ་ • • （33）
བསྟན་བཅོས་མངོན་པར་རྟོགས་པའི་ཅན། ...…..….…..…....
•• ༠༠༠ ༠༠• （1）
བསྟན་བཅོས་མངོན་པར་རྟོགས་པའི་རྒྱན་འགྲེལ་པ། ....…..…...…...….
ཀླད་ཀྱི་དོན། །
མཆོད་བརྗོད་དང་རྩོམ་པར་དམ་བཅའ་བ། .......….....
••• •• • （23）
བསྟན་བཅོས་ཀྱི་སྔོན་དུ་འགྲོ་བ་སྤྱིར་བཤད་པ། ................................... བབ• ••• •• (25）
དང་པོ། རྒྱུན་གྱི་བཤད་བྱ་རྩ་བའི་མདོ་ངོས་གཟུང་བ། ......
བབ• •• (25)
གཉིས་པ། རྒྱུན་གྱི་མདོ་དོན་ཇི་ལྟར་བཀྲལ་བའི་ཚུལ་བཤད་པ། .........….........
གསུམ་པ། རྒྱུན་ལ་འགྲེལ་པ་ཇི་ལྟར་བྱུང་བའི་ཚུལ་བཤད་པ། .................... （a 2）
གཞུང་གི་དོན། །
བསྟན་བཅོས་ཀྱི་ལུས་དངོས་བཤད་པ། ...…...….......….
མཁྱེན་གསུམ་གྱི་ཡོན་ཏན་བརྗོད་པའི་སྒོ་ནས་བསྟོད་པ་དང་ཕྱག་འཚལ་བའི་དགོས་པ་
བཤད་པ། ......༌ ་
... ........• (4 7）
ལྷག་བཅས་ལྷག་མེད་ཀྱི་མྱང་འདས་བཤད་པ། .....…..…...
ཆོས་ཀྱི་འཁོར་ལོ་ཇི་ལྟར་བསྐོར་བའི་ཚུལ་བཤད་པ། ...........................................（69)
རྫོགས་སྨིན་སྦྱངས་གསུམ་བྱས་པའི་ཚད་བཤད་པ། ...........
འདིར་བསྟན་ཡང་དག་མཐའ་བཤད་པ། ... --• •• •...• •༠༠ ༠ ༠༠༠ ༠༠༠ ༠༠༠ ༠༠༠ ༠༠༠ ༠༠༠ ༠༠༠ ༠༠༠ ༠༠༠ ༠༠༠ ༠༠༠ ༠.• （99）
བཀའ་དང་བསྟན་བཅོས་ཀྱི་རྣམ་གཞག་བཤད་པ།
...... -• • (1 0 8)
དངོས་པོ་བརྒྱད་ཀྱི་མཚན་ཉིད་དབྱེ་བ་ས་མཚམས་དང་དོན་བདུན་ཅུའི་རྣམ་གྲངས་
བསྟན་པ། ...
ཟབ• ••• • 12 1)
སྐབས་དང་པོ། རྣམ་མཁྱེན་མཚོན་བྱེད་ཀྱི་ཆོས་བཅུ། ...
••。....• (132）
LEE
|



• •• ..。• (132)
••
• •.• •
（1 6 1）
... ...... (379）
དང་པོ། སེམས་བསྐྱེད་རྒྱས་པར་བཤད་པ། .....…..…...
གཉིས་པ། གདམས་ངག་བཤད་པ། ..…..…...…..…….…….…...
༡ ཀུན་རྫོབ་བདེན་པ་དང་དོན་དམ་བདེན་པ་གཉིས་བཤད་པ། ..…….…..…...
༢ སྡུག་བདེན་སོགས་ བཞི་བཤད་པ། ....…..….…...
༣ སྐྱབས་གསུམ་གྱི་རྣམ་གཞག་རྒྱས་པར་བཤད་པ། ..........….....…........ (19 0）
༧ རྟོགས་དཀའ་བ་དགེ་འདུན་ཉི་ཤུ་བྱེ་བྲག་ཏུ་བཤད་པ། ......... (2 2 3)
གསུམ་པ། ངེས་འབྱེད་ཡན་ལག་བཤད་པ། ..……........ •........: （29 1)
ཤེས་སྒྲིབ་ཀུན་ནས་ཉོན་མོངས་གཟུང་རྟོག་དང་འཛིན་རྟོག་གཉིས་བཤད་པ། - （309)
བཞི་པ། ཐེག་ཆེན་སྒྲུབ་པའི་རྟེན་རང་བཞིན་གནས་རིགས་བཤད་པ། ..….…..…......
ལྔ་པ། ཐེག་ཆེན་སྒྲུབ་པའི་དམིགས་པ་བཤད་པ། ....…... •.. ••• ... (3 73）
དྲུག་པ། ཐེག་ཆེན་སྒྲུབ་པའི་ཆེད་དུ་བྱ་བ་བཤད་པ། ...........
བདུན་པ། གོ་སྒྲུབ་བ ཤད་པ། ................….............................. （38 4）
བརྒྱུད་པ། འཇུག་སྒྲུབ་བཤད་པ། ......................................... (39 4）
བྱམས་སོགས་ཚད་མེད་བཞི་བྱེ་བྲག་ཏུ་བཤད་པ། ...........
4 1）
དགུ་པ། ཚོགས་སྒྲུབ་བཤད་པ། ............................................... (4 4 3)
༡ རྟོགས་དཀའ་བ་སའི་ཚོགས་བྱེ་བྲག་ཏུ་བཤད་པ། .......…..…..…..…..…...
༢ རྟོགས་དཀའ་བ་གཉེན་པོའི་ཚོགས་སྒྲུབ་བྱེ་བྲག་ཏུ་བཤད་པ།
བཅུ་པ། ངེས་འབྱུང་སྒྲུབ་པ་བཤད་པ། ..........
（507）
སྐབས་གཉིས་པ། ལམ་ཤེས་མཚོན་བྱེད་ཀྱི་ཆོས་བཅུ་གཅིག .....…..........…..….....….…..…. (513)
དང་པོ། ལམ་ཤེས་ཀྱི་ཡན་ལག་བཤད་པ། .....…....
••• •.• • •.• •.• （5 13）
གཉིས་པ། ཉན་ཐོས་ཀྱི་ལམ་ཤེས་པའི་ལམ་ཤེས་བཤད་པ།
གསུམ་པ། རང་རྒྱལ་གྱི་ལམ་ཤེས་པའི་ལམ་ཤེས་བཤད་པ། ....….....….....…..…..……..
བཞི་པ། བྱང་སེམས་ཀྱི་ལམ་ཤེས་པའི་ལམ་ཤེས་བཤད་པ། .....…......
ལྔ་པ། ཐེག་ཆེན་གྱི་སྒོམ་ལམ་བཤད་པ། ..….......…..…..…...
དྲུག་པ། མོས་པ་སྒོམ་ལམ་བཤད་པ། ..…..…............
••• •••
• ཟབ• （4 6 0）
་
（54 1）
•• •-• • （5 6 7)
བ.......• （59 2）
• • • •-• •• •• •• （6 0 0）



（6 08）
I•
•• • （6 12）
བདུན་པ། མོས་པའི་ ཕན་ཡོན་བཤད་པ། ......….......
བརྒྱུད་པ། བསྔོ་བ་སྒོམ་ལམ་བཤད་པ། .................................
དགུ་པ། རྗེས་སུ་ཡི་རང་སྒོམ་ལམ་བཤད་པ། ........
བཅུ་པ། སྒྲུབ་པ་སྒོམ་ལམ་བཤད་པ། ...........................
བཅུ་གཅིག་པ། རྣམ་དག་སྒོམ་ལམ་བཤད་པ། ....…..…..…...
•བ• ••• （6 19）
••• ••• •བ• （62 1）
（ 6 27)



5
༄༅། ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་དག་གི་
བསྟན་བཅོས་མདོན་པར་རྟོགས་པའི་
རྒྱན་ཞེས་བྱ་བ་བཞུགས་སོ། །
རྗེ་བཙུན་བྱམས་པ་མགོན་པོ།



སྟེ
རྒྱ་གར་སྐད་དུ། ཨ་བྷི་ས་མ་ཡ་ཨ་ལངྐཱ་ར་ནཱ་མ་པྲ་ཛྙཱ་པཱ་ར་མི་ཏ་ཨུ་པ་དེ་ཤ་ཤཱ། བོད་སྐད་
དུ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །ཉན་ཐོས་ཞི་བ་ཚོལ་རྣམས་ཀུན་
ཤེས་ཉིད་ཀྱིས་ཉེར་ཞིར་ཁྲིད་མཛད་གང་ཡིན་དང༌། །འགྲོ་ལ་ཕན་པར་བྱེད་རྣམས་ལམ་ཤེས་ཉིད་ཀྱིས་
འཇིག་རྟེན་དོན་སྒྲུབ་མཛད་པ་གང༌། །གང་དང་ཡང་དག་ལྡན་པས་ཐུས་རྣམས་རྣམ་པ་ཀུན་ལྡན་སྣ་
ཚོགས་འདི་གསུངས་པ། །ཉན་ཐོས་བྱང་ཆུབ་སེམས་དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་
ཕྱག་འཚལ། །
རྣམ་པ་ཐམས་ཅད་མཁྱེན་ཉིད་ལམ། །སྟོན་པས་འདི་ལས་བཤད་པ་གང་། །གཞན་གྱིས་
མྱོང་བ་མ་ཡིན་ཏེ། །ཆོས་སྤྱོད་བཅུ་ཡི་བདག་ཉིད་ཀྱི། །མདོ་དོན་དྲན་པ་ལ་བཞག་ནས། །བློ་
དང་ལྡན་པས་མཐོང་འགྱུར་ཕྱིར། །བདེ་བླག་ཏུ་ནི་རྟོ གས་པ་ཞེས། །བྱ་བ་རྩོམ་པའི་དགོས་པ་
ཡིན། །ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །རྣམ་ཀུན་མཁྱེན་
ཉིད་ལམ་ཤེས་ཉིད། །དེ་ནས་ཐམས་ཅད་ཤེས་པ་ཉིད། །རྣམ་ཀུན་མངོན་རྫོགས་རྟོགས་པ་དང༌། །
རྩེ་མོར་ཕྱིན་དང་མཐར་གྱིས་པ། །སྐད་ཅིག་གཅིག་མངོན་རྫོགས་བྱང་ཆུབ། །ཆོས་ཀྱི་སྐུ་དང་དེ་
རྣམས་བརྒྱད། །སེམས་བསྐྱེད་པ་དང་གདམས་ངག་དང་ ། ། ངེས་འབྱེད་ཡན་ལག་རྣམ་བཞི་དང་། །
སྒྲུབ་པ་ཡི་ནི་རྟེན་གྱུར་པ། །ཆོས་ཀྱི་དབྱིངས་ཀྱི་རང་བཞིན་དང༌། །དམིགས་པ་དག་དང་ཆེད་དང་
ནི། །གོ་ཆ་འཇུག་པའི་བྱ་བ་དང་། །ཚོགས་ནི་ངེས་པར་འབྱུང་བཅས་རྣམས། །ཐུབ་པའི་རྣམ་
ཀུན་མཁྱེན་པ་ཉིད། །མོག་མོག་པོར་བྱེད་ལ་སོགས་དང༌། །སློབ་མ་བསེ་རུའི་ལམ་གང་དང༌། །འདི་
དང་གཞན་པའི་ཡོན་ཏན་གྱིས། །ཕན་ཡོན་ཆེ་བ་མཐོང་བའི་ལམ། །བྱེད་པ་དང་ནི་མོས་པ་དང༌། །
བསྟོད་དང་བཀུར་དང་བསྔགས་པ་དང༌། །བསྔོ་དང་རྗེས་སུ་ཡི་རང་བ། །ཡིད་ལ་བྱེད་པ་བླ་མེད་
དག །སྒྲུབ་དང་ཤིན་ཏུ་དག་པ་ཞེས། །བྱ་བ་འདི་ནི་སྒོམ་པའི་ལམ། །བྱང་ཆུབ་སེམས་དཔའ་
མཁས་རྣམས་ཀྱི། །ལམ་ཤེས་ཉིད་ནི་དེ་འདྲར་བཤད། །ཤེས་པས་སྲིད་ལ་མི་གནས་ཤིང་། །སྙིང་
རྗེས་ཞི་ལ་མི་གནས་དང༌། །ཐབས་མ་ཡིན་པས་རིང་བ་དང༌། །ཐབས་ཀྱི་རིང་བ་མ་ཡིན་ཉིད། །མི་



་
མཐུན་གཉེན་པོའི་ཕྱོགས་དག་དང་། སྦྱོར་དང་དེ་ཡི་མཉམ་ཉིད་དང་། །ཉན་ཐོས་ལ་སོགས་མཐོང་
བའི་ལམ། །དེ་འདྲ་ཀུན་ཤེས་ཉིད་དུ་འདོད། །རྣམ་པ་སྦྱོར་བར་བཅས་རྣམས་ དང༌། །ཡོན་ཏན་
སྐྱོན་ནི་མཚན་ཉིད་བཅས། །ཐར་དང་ངེས་འབྱེད་ཆ་མཐུན་དང༌། །སློབ་པ་ཕྱིར་མི་ལྡོག་པའི་
ཚོགས། །སྲིད་ དང་ཞི་བ་མཉམ་ཉིད་དང༌། །ཞིང་དག་བླ་ན་མེད་པ་ནི། །རྣམ་ཀུན་མངོན་རྫོགས་
རྟོ གས་པ་སྟེ། །འདི་ནི་ཐ བས་མཁས་བཅས་པ་ཡིན། །དེ་ཡི་རྟ གས་དང་རྣམ་འཕེལ་དང༌། །བརྟན་
དང་སེམས་ཀུན་གནས་པ་ དང་། །མཐོང་ཞེས་བྱ་དང་བསྒོམ་པ་ཞེས། །བྱ་བའི་ལམ་ནི་སོ་སོ་ལ། །
རྣམ་པར་རྟོག་པ་རྣམ་ བཞི་ཡི། །གཉེན་པོ་རྣམ་པ་བཞི་དང་ནི། །བར་ཆད་མེད་པའི་ཏིང་ངེ་
འཛིན། །ལོག་པར་བསྒྲུབ་དང་བཅས་པ་ནི། །རྩེ་མོའི་མངོན་རྟོགས་མཐར་གྱིས་པ། །རྣམ་གསུམ་
རྣམ་བཅུ་སྐད་ཅིག་མ། །གཅིག་གིས་མངོན་རྫོགས་བྱང་ཆུབ་པ། །མཚན་ཉིད་ཀྱིས་ནི་རྣམ་པ་བཞི། །
ངོ་བོ་ཉིད་ལོངས་རྫོགས་ བཅས་དང་། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་བཅས་
པ༑ ༑རྣམ་པ་བཞིར་ནི་ཡང་དག་བརྗོད། །སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་
པའི་བྱང་ཆུབ་འདོད། །དེ་དང་དེ་ནི་མདོ་བཞིན་དུ། །བསྡུས་དང་རྒྱུས་པའི་སྒོ་ནས་བརྗོད། །དེ་
ཡང་ས་གསེར་ཟླ་བ་མེ། །གཏེར་དང་རིན་ཆེན་འབྱུང་གནས་མཚོ། །རྡོ་རྗེ་རི་སྨན་བཤེས་གཉེན་
དང༌། །ཡིད་བཞིན་ནོར་བུ་ཉི་མ་གླུ། །རྒྱལ་པོ་མཛོད་དང་ལམ་པོ་ཆེ། །བཞོན་པ་བཀོད་མའི་ཆུ་
དང་ནི། །སྒྲ་སྙན་ཆུ་བོ་སྤྲིན་རྣམས་ཀྱིས། །རྣམ་པ་ཉི་ཤུ་རྩ་གཉིས་སོ། །སྒྲུབ་དང་བདེན་པ་རྣམས་
དང་ནི། །སངས་རྒྱས་ལ་སོགས་དཀོན་མཆོག་གསུམ། །མ་ཞེན་ཡོངས་སུ་མི་ངལ་དང༌། །ལམ་ནི་
ཡོངས་སུ་འཛིན་པ་དང༌། །སྤྱན་ལྔ་དང་ནི་མངོན་ཤེས་ཀྱི། །ཡོན་ཏན་དྲུག་དང་མཐོང་ལམ་དང༌། །
སྒོམ་ཞེས་བྱ་ལ་གདམས་ངག་ནི། །བཅུ་ཡི་བདག་ཉིད་ཤེས་པར་བྱ། །དབང་པོ་རྟུལ་དང་རྣོན་པོ་
དག །དད་དང་མཐོང་ཐོབ་རིགས་ནས་རིགས། །བར་ཆད་གཅིག་པར་སྐྱེས་ནས་ དང༌། །བྱེད་ དང་
བྱེད་མིན་འོག་མིན་འགྲོ། །འཕར་གསུམ་སྲིད་རྩེ་མཐར་ཐུག་འགྲོ །གཟུགས་ཀྱི་ཆགས་བཅོ མ་མཐོང་
བ་ཡི། །ཆོས་ལ་ཞི་ལུས་མངོན་སུམ་བྱེད། །བསེ་རུ་དང་ནི་ཉི་ཤུ་འོ། །དམིགས་ པ་ དང་ནི་རྣམ་པ་
དང་། །རྒྱུ་དང་ཡོངས་སུ་འཛིན་པ་ཡིས། །བྱང་ཆུབ་སེམས་དཔའ་སྐྱོབ་པ་ཡི། །དྲོད་སོགས་བདག་ཉིད་
ཇི་བཞིན་དུ། །རྣམ་རྟོ ག་བཞི་པོ་ལྡན་བརྟེན་པ། །ཆུང་དང་འབྲིང་དང་ཆེན་པོ་རྣམས། །ཉན་
ཐོས་བསེ་རུ་ལྟ་བུ་དང་། ། བཅས་པ་དག་ལས་ཁྱད་པར་འཕགས། །དམིགས་པ་མི་རྟག་ལ་སོགས་
པ། །བདེན་པའི་རྟེན་ཅན་དེ་ཡི་ནི། །རྣམ་པ་མངོན་ཞེན་ལ་སོགས་འགོག །ཐེག་པ་གསུམ་ཅར་
，



འ ཐོབ་ པའི་རྒྱུ། །གཟུགས་སོགས་འདུ་འགོད་གནས་བྲལ་དང༌། །གནས་དང་བརྟགས་ དང་བརྗོད་དུ་
མེད། །གཟུགས་སོགས་མི་གནས་དེ་དག་ནི། །དེ་ཡི་ངོ་བོར་ རང་བཞིན་མེད། །དེ་དག་གཅིག་གི་
རང་བཞིན་གཅིག །དེ་མི་རྟག་སོགས་པར་མི་གནས། །དེ་རྣམས་དེ་ཡི་ངོ་བོ་སྟོང༌། །དེ་དག་གཅིག་
གི་རང་བཞིན་གཅིག །ཆོས་རྣམས་མི་འཛིན་གང་ཡིན་ དང༌། །དེ་དག་མཚན་མར་མི་མཐོང་ཕྱིར། །
ཤེས་རབ་ཀྱིས་ནི་ཡོངས་རྟོ ག་པ། །ཐམས་ཅད་དམིགས་སུ་མེད་པར་རོ། །གཟུགས་སོགས་ངོ་བོ་ཉིད་
མེད་ཉིད། །དེ་མེད་པ་ཉིད་ངོ་བོ་ཉིད། དེ་དག་སྐྱེ་མེད་ངེས་འབྱུང་མེད། །དག་དང་དེ་དག་མཚན་
མ་མེད། །དེ་ཡི་མཚན་མར་མི་རྟེན་པས། །མོས་མིན་འདུ་ཤེས་མེད་པ་ཡིན། །ཏིང་འཛིན་དེ་ཡི་བྱེད་པ་
ཉིད། །ལུང་སྟོན་པ་དང་རློམ་པ་ཟད། །གསུམ་པོ་ཕན་ཚུན་ངོ་བོ་གཅིག །ཏིང་འཛིན་རྣམ་པར་མི་
རྟོག་པ། །དེ་ལྟར་ངེས་འབྱེད་ཆ་མཐུན་ནི། །ཆུང་དང་འབྲིང་དང་ཆེན་པོ་ཡིན། །གཞི་དང་དེ་ཡི་
གཉེན་པོ་ཡིས། །གཟུང་བར་རྟོག་པ་རྣམ་པ་གཉིས། །རྨོངས་དང་ཕུང་སོགས་བྱེ་བྲག་གིས། །དེ་ནི་
སོ་སོར་རྣམ་པ་དགུ། །རྫས་དང་བརྟགས་པའི་རྟེན་ཅན་གྱིས། །འཛིན་པའང་རྣམ་པ་གཉིས་སུ་
འདོད༑ ༑རང་དབང་བདག་སོགས་ངོ་བོ་དང༌། །ཕུང་སོགས་རྟེན་ལས་དེ་བཞིན་ནོ། །སེམས་མི་
འགོང་བ་ཉིད་ལ་སོགས། །ངོ་བོ་ཉིད་མེད་སོགས་སྟོན་བྱེད། །དེ་ཡི་མི་མཐུན་ཕྱོགས་བོར་པ། །
རྣམ་པ་ཀུན་ཏུ་ཡོངས་འཛིན་ཡིན། །རྟོགས་པ་ཡི་ནི་ཆོས་དྲུག་དང་། །གཉེན་པོ་དང་ནི་སྤོང་བ་
དང་། །དེ་དག་ཡོངས་སུ་གཏུགས་པ་དང༌། །ཤེས་རབ་སྙིང་བརྩེར་བཅས་པ་དང་། །སློབ་མ་ཐུན་
མོང་མིན་ཉིད་དང༌། །གཞན་གྱི་དོན་གྱི་གོ་རིམ་དང་། །ཡེ་ཤེས་རྩོལ་བ་མི་མངའ་བར། །འཇུག་པའི་
རྟེན་ལ་རིགས་ཤེས་བྱ། །ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་མ་ཡིན། །
བརྟེན་པའི་ཆོས་ཀྱི་བྱེ་བྲག་གིས། །དེ་ཡི་དབྱེ་བ་ཡོངས་སུ་བརྗོད། །དམིགས་པ་ཆོས་རྣམས་ཐམས་
ཅད་དེ། །དེ་ཡང་དགེ་ལ་སོགས་པ་ཡིན། །འཇིག་རྟེན་པ་ཡི་རྟོགས་པ་དང་། །གང་དག་འཇིག་
རྟེན་འདས་འདོད་དང་། །ཟག་བཅས་ཟག་པ་མེད་ཆོས་དང་། །གང་དག་འདུས་བྱས་འདུས་མ་
བྱས༑ ༑སློབ་མ་ཐུན་མོང་ཆོས་རྣམས་ དང་། །གང་དག་ཐུབ་པའི་ཐུན་མོང་མིན། །སེམས་ཅན་ཀུན་
མཆོག་ཉིད་སེམས་དང༌། །སྤོང་དང་རྟོགས་དང་གསུམ་པོ་ལ། །ཆེན་པོ་གསུམ་གྱི་ རང་འབྱུང་གི །
ཆེད་དུ་བྱ་བ་འདི་ ཤེས་བྱ། །དེ་དག་སོ་སོར་སྦྱིན་ལ་སོགས། །རྣམ་པ་དྲུག་ཏུ་བསྡུས་པ་ཡིས། །གོ་
ཆའི་སྒྲུབ་པ་གང་ཡིན་ཏེ། །དྲུག་ཚན་དྲུག་གིས་ཇི་བཞིན་བཤད། །བསམ་གཏན་གཟུགས་མེད་སྦྱིན་
སོགས་ དང༌། །ལམ་དང་བྱམས་ལ་སོགས་པ་དང༌། །དམིགས་པ་མེད་ དང་ལྡན་པ་དང༌། །འཁོར་གསུམ་
-



རྣམ་པར་དག་པ་ དང༌། ཆེད་དུ་བྱ་དང་མངོན་ཤེས་དྲུག །རྣམ་ཀུན་མཁྱེན་པའི་ཚུལ་ལ་ནི། །འཇུག་
པའི་སྒྲུབ་པ་ཐེག་ཆེན་ལ། །འཛེག་པ་ཡིན་པར་ཤེས་པར་བྱ། །བརྩེ་དང་སྦྱིན་ལ་སོགས་པ་དྲུག །ཞི་
གནས་ལྷག་མཐོང་བཅས་པ་དང་། །ཟུང་དུ་འབྲེལ་བའི་ལམ་གང་དང༌། །ཐབས་ལ་མཁས་པ་གང་ཡིན་
དང་། །ཡེ་ཤེས་དང་ནི་བསོད་ནམས་དང་། །ལམ་དང་གཟུངས་དང་ས་བཅུ་དང༌། །གཉེན་པོ་
ཚོགས་ ཀྱི་སྒྲུབ་པ་ཡི། །རིམ་པ་ཡིན་པར་ཤེས་པར་བྱ། །ཡོངས་སུ་སྤྱོང་བ་རྣམ་བཅུ་ཡིས། །ས་ནི་
དང་པོ་འཐོབ་འགྱུར་ཏེ། །བས མ་དང་ཕན་པའི་དངོས་ཉིད་དང་། །སེམས་ཅན་རྣམས་ལ་སེམས་
མཉམ་ཉིད། །གཏོད་དང་བཤེས་གཉེན་བསྟེན་པ་ དང༌། །དམ་ཆོས་དམིགས་པ་ཚོལ་བ་དང༌། །
རྟག་ཏུ་ངེས་འབྱུང་སེམས་ཉིད་དང༌། །སངས་རྒྱས་སྐུ་འདོད་དགའ་བ་དང༌། །ཆོས་སྟོན་པ་དང་བདེན་
པ་ཡི། །ཚིག་ནི་བཅུ་པ་ཡིན་པར་འདོད། །འདི་དག་རང་བཞིན་མི་དམིགས་པས། །ཡོངས་སུ་སྦྱོང་
བར་ཤེས་པར་བྱ། །ཚུལ་ཁྲི མས་བྱས་པ་བཟོ་དང་བཟོད། །རབ་ཏུ་དགའ་དང་སྙིང་བརྩེ་ཆེ། །བཀུར་
བསྟི་བླ་མ་ལ་གུས་ཉན། །བརྒྱད་པ་སྦྱིན་ལ་སོགས་ལ་བརྩོན། །ཐོས་པས་མི་ངོམས་ཉིད་དང་ནི། །
ཟང་ཟིང་མེད་པར་ཆོས་སྦྱིན་དང༌། །སངས་རྒྱས་ཞིང་ཀུན་སྦྱོང་བ་དང༌། །འཁོར་བས་ཡོངས་སུ་མི་
སྐྱོ་དང༌། །ངོ་ཚ་ཁྲེལ་ཡོད་ཅེས་བྱ་བ། །རློམ་མེད་བདག་ཉིད་དེ་རྣམ་ལྔ། །ནགས་གནས་འདོད་
ཆུང་ཆོག་ཤེས་དང༌། །སྦྱངས་པ་ཡང་དག་སྡོམ་རྟེན་དང༌། །བསླབ་པ་ཡོངས་སུ་མི་གཏོང་དང༌། །
འདོད་པ་རྣམས་ལ་སྨོད་པ་དང༌། མྱ་ངན་འདས་དང་བདོག་ཀུན་གཏོང༌། །མི་ཞུམ་པ་དང་ལྟ་བ་
མེད། །འདྲིས་དང་ཁྱི མ་ལ་འཁྲེན་པ་དང༌། །འདུ་འཛིན་གྱུར་པའི་གནས་དང་ནི། །བདག་བསྟོད་
གཞན་ལ་བརྙས་པ་དང༌། །མི་དགེའི་ལས་ཀྱི་ལམ་བཅུ་དང༌། །རློམ་པས་ཁེངས་དང་ཕྱིན་ཅི་ལོག །བློ་
ངན་ དང་ནི་ཉོན་མོངས་བཟོད། །བཅུ་པོ་འདི་ནི་རྣམ་ སྤངས་ན། །ས་ལྔ་པ་ནི་ཡང་དག་འཐོབ། །
སྦྱིན་དང་ཚུལ་ཁྲི མས་བཟོད་བརྩོན་འགྲུས། །བསམ་གཏན་ཤེས་རབ་རབ་རྫོགས་པས། །སློབ་མ་དང་
ནི་བསེ་རུ་ལ། །དགའ་དང་སྐྲག་པའི་སེམས་སྤངས་པ། །བསླངས་ན་མི་ཞུམ་བདོ ག་པ་ཀུན། །
གཏོང་ཡང་མི་དགའ་མེད་པ་དང༌། །དབུལ་ཡང་སློང་བ་མི་སྤོང་བས། ས་ནི་དྲུག་པ་ཡང་དག་འཐོབ། །
བདག་དང་སེམས་ཅན་འཛིན་པ་དང༌། །སྲོག་དང་གང་ཟག་ཆད་རྟག་དང༌། །མཚན་མ་རྒྱུ་དང་ཕུང་
པོ་དང༌། ཁམས་དང་སྐྱེ་མཆེད་དག་དང་ནི། །ཁམས་གསུམ་པོ་ལ་གནས་དང་ཆགས། །སེམས་ནི་
ཀུན་ཏུ་ཞུམ་པ་དང༌། །དཀོན་མཆོག་གསུམ་དང་ཚུལ་ཁྲི མས་ལ། །དེར་ལྟ་བ་ཡི་མངོན་ཞེན་དང༌། །
སྟོང་པ་ཉིད་ལ་རྩོད་པ་དང༌། །དེ་དང་འགལ་བའི་ཉེས་པ་ནི། །ཉི་ཤུ་གང་ལ་རྣམ་ཆད་པ། །དེ་ཡིས་



ས་ནི་བདུན་པ་འཐོབ། །རྣམ་ཐར་སྒོ་གསུམ་ཤེས་པ་དང་། །འཁོར་གསུམ་རྣམ་པར་དག་ཉིད་དང་། །
སྙིང་རྗེ་དང་ནི་རློམ་མེད་དང༌། །ཆོས་མཉམ་ཉིད་དང་ཚུལ་གཅིག་ཤེས། །མི་སྐྱེ་བ་དང་བཟོད་
ཤེས་དང༌། །ཆོས་རྣམས་རྣམ་ པ་གཅིག་ཏུ་སྟོན། །རྟོག་པ་ཀུན་ཏུ་འཇོམས་པ་དང༌། །འདུ་ཤེས་ལྟ་
དང་ཉོན་མོངས་སྤོང་། །ཞི་གནས་ངེས་པར་སེམས་པ་དང་། །ལྷག་མཐོང་ལ་ནི་མཁས་པ་དང་། །
སེམས་དུལ་བ་དང་ཐམས་ཅད་ལ། །ཐོགས་པ་མེད་ པའི་ཡེ་ཤེས་དང་། །ཆགས་པའི་ས་མིན་གང་
འ དོད་པར ། །ཞིང་གཞན་ དུ་ནི་མཉམ་འགྲོ་དང༌། །ཀུན་ཏུ་བདག་གི་ངོ་བོ་ནི། །སྟོན་པ་ཉིད་དང་
ཉི་ཤུའོ། །སེམས་ཅན་ཀུན་ཡིད་ཤེས་པ་དང༌། མངོན་པར་ཤེས་པས་བརྩེ་བ་དང༌། །སངས་རྒྱས་
ཞིང་བཟང་སྒྲུབ་པ་དང་། །ཡོངས་སུ་བརྟག་ཕྱིར་སངས་རྒྱས་བསྟེན། །དབང་པོ་ཤེས་དང་ རྒྱལ་བ་
ཡི༑ ༑ཞིང་སྦྱོང་སྒྱུ་མ་ལྟར་གནས་དང༌། །བསམ་བཞིན་སྲིད་པ་ལེན་པ་དང༌། ལས་ནི་རྣམ་པ་འདི་
བརྒྱད་བཤད། །སྨོན་ལམ་དག་ནི་མཐའ་ཡས་དང༌། །ལྷ་ལ་སོགས་པའི་སྐད་ཤེས་དང༌། །སྤོབས་
པ་ཆུ་བོ་ལྟ་བུ་དང་། །མངལ་དུ་འཇུག་པ་མཆོག་དང་ནི། །རིགས་དང་རུས་དང་ཆོ་འབྲང་དང་། །
འཁོར་དང་སྐྱེ་བ་དག་དང་ནི། །ངེས་འབྱུང་བྱང་ཆུབ་ཤིང་རྣམས་དང༌། ཡོན་ཏན་ཕུན་སུམ་ཚོགས་པ་
ཡིན། །ས་དགུ་འདས་ནས་ཡེ་ཤེས་ནི། །གང་གིས་སངས་རྒྱས་སར་གནས་པ། །དེ་ནི་བྱང་ཆུབ་
སེམས་དཔའི་ས། །བཅུ་པ་ཡིན་པར་ཤེས་པར་བྱ། །མཐོང་དང་བསྒོམ་པའི་ལམ་དག་ལ། །གཟུང་
དང་འཛིན་པའི་རྣམ་རྟོ ག་རྣམས། །ཉེ་བར་ཞི་བར་བྱ་བའི་ཕྱིར། །གཉེན་པོ་རྣམ་པ་བརྒྱད་ཅེས་
བྱ། །ཆེད་དུ་བྱ་དང་མཉམ་ཉིད་དང་། །སེམས་ཅན་དོན་དང་འབད་མེད་དང་། །མཐའ་ལས་
འདས་པར་ངེས་འབྱུང་དང༌། །ཐོབ་པའི་མཚན་ཉིད་ངེས་འབྱུང་ དང༌ ། །རྣམ་པ་ཐམས་ཅད་མཁྱེན་
ཉིད་དང༌། །ལམ་གྱི་ཡུལ་ཅན་ངེས་འབྱུང་སྟེ། །རྣམ་ པ་བརྒྱད་ཀྱི་བདག་ཉིད་འདི། །ངེས་འབྱུང་
སྒྲུབ་པ་ཡིན་ཤེས་བྱ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཞེས་བྱ་བ་ལས། རྣམ་པ་ཐམས་ཅད་མཁྱེན་པ་ཉིད་ཀྱི་སྐབས་ཏེ་དང་པོའོ།། །།
ལྷ་རྣམས་རུང་བར་བྱ་བའི་ཕྱིར། །འོད་ཀྱིས་མོག་མོག་པོར་མཛད་དང་། །ཡུལ་ངེས་པ་དང་ཁྱབ
པ་དང་། །རང་བཞིན་དང་ནི་དེ་ཡིས་ལས། །ལམ་ཤེས་ཉིད་ཀྱི་ཚུལ་ལ་ནི། །འཕགས་ པའི་བདེན་པ་བཞི་
དག་གི །རྣམ་པ་མི་དམིགས་སྒོ་ནས་ནི། །ཉན་ཐོས་ལམ་འདི་ཤེས་པར་བྱ། །འཕགས་པ་ཉན་ཐོས་ལམ་
ལ་ནི། །གཟུགས་ལ་སོགས་པ་སྟོང་པའི་ཕྱིར། །སྟོང་པ་ཉིད་རྣམས་དབྱེར་མེད་པས། །དྲོ་བ་དེ་དག་མི་
དམིགས་པས། །རྩེ་མོར་གྱུར་པ་དག་ཏུ་འདོད། །དེ་ལ་རྟག་ལ་སོགས་ཚུལ་གྱིས། །གནས་པ་བཀག་
，
་



པས་ བཟོད་པ་རྣམས། །ས་བཅུ་དག་ལས་བརྩམས་ནས་ནི། །མི་གནས་རྒྱུས་པར་ བསྟན་པ་ཡིས། །
ཆོས་ཀྱི་མཆོག་ཏུ་འགྱུར་བཤད་དེ། །ཅི་ཕྱིར་ཞེ་ན་སངས་རྒྱུས་ཀྱིས། །མཁྱེན་ནས་ཆོས་རྣམས་མ་
གཟིགས་ཕྱིར། །རང་བྱུང་བདག་ཉིད་རྟོགས་པའི་ཕྱིར། །གཞན་གྱིས་བསྟན་ཡང་མི་དགོས་ལ། །
བསེ་རུ་ལྟ་བུའི་ཡེ་ཤེས་ནི། །ཟབ་པ་ཉིད་དུ་མངོན་པར་ བརྗོད། །གང་གང་དོན་ནི་གང་གང་ལ། །
ཇི་ལྟ་ཇི་ལྟར་ཉན་འདོད་པ། །དེ་དེ་ལ་དོན་དེ་དང་དེ། །སྒྲ་མེད་ཀྱང་དེ་དེ་ལྟར་སྣང་། །གཟུང་དོན་
རྟོ ག་པ་སྤོང་ཕྱིར་དང་། །འཛིན་པ་མི་སྤོང་ཕྱིར་དང་ནི། །རྟེན་གྱིས་བསེ་རུ་ལྟ་བུའི་ལམ། །ཡང་
དག་བསྡུས་པར་ཤེས་པར་བྱ། །བརྟགས་པའི་ཆོས་ཉིད་མི་འགལ་བར། །སྟོན་པའི་རྣམ་པ་དྲོར་གྱུར་
པ། །རྩེ་མོར་གྱུར་པ་གཟུགས་ལ་སོགས། །འགྲིབ་བ་མེད་ལ་སོགས་པས་ཕྱེ། །ནང་སྟོན་ཉིད་ལ་
སོགས་པ་ཡིས། །གཟུགས་སོགས་མི་འཛིན་ཕྱིར་བཟོད་པ། །གཟུགས་སོགས་སྐྱེ་བ་མེད་སོགས་ཀྱི། །
རྣམ་པ་ཅན་ནི་ཆོས་ཀྱི་མཆོག །བདེན་དང་བདེན་ལ་བཟོད་པ་དང་། །ཤེས་པའི་སྐད་ཅིག་རྣམ་བཞི་
ཡིས༑ ༑ལ མ་ཤེས་ཉིད་ལ་མཐོང་བའི་ལམ། །ཕན་ཡོན་བཅས་པ་འདི་བཤད་དོ། །དེ་བཞིན་ཉིད་
དང་སངས་རྒྱ ས་དག །ཕན་ཚུན་རྟེན་པ་རྟེན་མེད་ཕྱིར། །རྣམ་གྲངས་ཁས་མི་ལེན་པ་དང་། །ཆེན་པོ་
ཚད་མ་མེད་བཅས་དང༌། ཚད་མེད་པ་ དང་མཐའ་མེད་དང༌། དེར་གནས་གཟུགས་ལ་སོགས་པ་ལ། །
སངས་རྒྱས་ཉིད་དུ་ངེས་འཛིན་དང༌། །བླང་མེད་དོར་བ་མེད་སོགས་དང༌། །བྱམས་ལ་སོགས་དང་
སྟོང་ཉིང་དང༌། །སངས་རྒྱས་ཉིད་ནི་འཐོབ་པ་དང༌། །རྣམ་པར་བྱང་ཀུན་ཡོངས་བསྡུས་དང༌། །
ཉམ་ང་བ་དང་ནད་ཀུན་སེལ། །མྱ་ངན་འདས་འཛིན་ཞི་ཉིད་དང༌། །སངས་རྒྱས་རྣམས་ཀྱིས་སྲུང་ལ་
སོགས། །སྲོག་མི་གཅོད་པ་ལ་སོགས་པ། །རྣམ་པ་ཀུན་མཁྱེན་ཚུལ་ལ་ནི། །བདག་ཉིད་གནས་ཏེ་
སེམས་ཅན་དག །འགོད་དང་སྦྱིན་པ་ལ་སོགས་པ། །རྫོགས་པའི་བྱང་ཆུབ་ཏུ་བསྔོ་བ། །ལམ་ཤེས་
ཉིད་ཀྱི་སྐད་ཅིག་མ། །ཀུན་ནས་ཞི་དང་ཐམས་ཅད་ལ། །འདུད་དང་ཉོན་མོངས་ལས་ རྒྱལ་དང༌། །
གནོད་པས་བརྫི་བ་མེད་ཉིད་དང་། །བྱང་ཆུབ་དང་ནི་རྟེན་མཆོད་ཉིད། །མོས་པ་རང་གི་དོན་དང་
ནི༑ ༑རང་གཞན དོན་ དང་གཞན དོན་དང་། །རྣམ་གསུམ་ཤེས་བྱ་དེ་ཡང་ནི། །ཆུང་དང་འབྲིང་
དང་ཆེན་པོ་སྟེ། །སོ་སོར་རྣམ་པ་གསུམ་དུ་འདོད། །ཆུང་ངུའི་ཆུང་སོགས་དབྱེ་བ་ཡིས། །དེ་ཡང་རྣམ་
གསུམ་དེ་ལྟར་ན། །རྣམ་པ་ཉི་ ཤུ་བདུན་དུ་འདོད། །ཤེས་རབ་ཕ་རོལ་ཕྱིན་པ་ལ། །མོས་པའི་
གནས་སྐབས་རྣམས་ལ་ནི། །དགུ་མཚན་གསུམ་གྱིས་བསྟོད་པ་དང༌། །བཀུར་བ་དང་ནི་བསྔགས་
པར་འདོད། །ཡོངས་སུ་བསྔོ་བ་ཁྱད་པར་ཅན། །དེ་ཡི་བྱེད་པ་མཆོག་ཡིན་ནོ། །དེ་ནི་དམིགས་



-
..
..
.
མེད་རྣམ་པ་ཅན། །ཕྱིན་ཅི་མ་ལོག་མཚན་ཉིད་དོ། །དབེན་དང་སངས་རྒྱས་བསོད་ནམས་
ཚོགས། །རང་བཞིན་དྲན་པའི་སྤྱོད་ཡུལ་ཅན། །ཐབས་ བཅས་མཚན་མ་མེད་པ་དང༌། །སངས་
རྒྱུས་རྗེས་སུ་ཡི་རང་དང༌། །ཁམས་གསུམ་གཏོ གས་པ་མ་ཡིན་ དང༌། །ཆུང་དང་འབྲིང་དང་ཆེན་པོ་
ཡི། །བསྔོ་བ་གཞན་ནི་རྣམ་གསུམ་པོ། །བསོད་ནམས་ཆེ་འབྱུང་བདག་ཉིད་དོ། །ཐབས་དང་མི་
དམིགས་པ་དག་གིས། །དགེ་བའི་རྩ་ལ་ཡི་ རང་བ། །རྗེས་སུ་ཡི་ རང་ཡིད་བྱེད་པ། །བསྒོམ་པ་ཡིན་
པར་འདིར་བརྗོད་དོ། །དེ་ཡི་ངོ་བོ་ཉིད་མཆོག་ཉིད། །ཀུན་ལ་མངོན་པར་འདུ་མི་བྱེད། །ཆོས་
རྣ མས་དམིགས་སུ་མེད་པར་ནི། །གཏོད་པར་བྱེད་པ་དོན་ཆེན་ཉིད། །སངས་རྒྱས་བསྟེན་དང་སྦྱིན་
སོགས་དང༌། །ཐབས་ལ་མཁས་པ་གང་ཡིན་པ། །འདི་ལ་མོས་པའི་རྒྱུ་དག་ཡིན། །ཆོས་ཀྱིས་
འཕོ ངས་པའི་རྒྱུ་ད ག་ནི། །བདུད་ཀྱིས་ཐིབས་ཀྱིས་ནོན་པ་དང་། །ཟབ་མོའི་ཆོས་ལ་མ་མོས་དང་། །
ཕུང་པོ་ལ་སོགས་མངོན་ཞེན་དང༌། །སྡི ག་པའི་གྲོགས་པོས་ཡོངས་ཟིན་པའོ། །འབྲས་བུ་དག་པ་
གཟུགས་ལ་སོགས། །དག་པ་ཉིད་དེ་གང་གི་ཕྱིར། །དེ་གཉིས་ཐ་དད་མ་ཡིན་ ཞིང་། །བཅད་དུ་
མེད་པས་དག་པར་ བརྗོད། །ཉོན་མོངས་ཤེས་བྱ་ལམ་གསུམ་གྱི། །ཉམས་ཕྱིར་སློབ་མ་བསེ་རུ་དང༌། །
རྒྱལ་སྲས་རྣམས་ཀྱི་དག་པ་སྟེ། །སངས་རྒྱུས་རྣམ་ཀུན་ཤིན་ཏུ་བ། །ས་དགུ་ལ་ནི་ཆེན་པོ་ཡི། །ཆེན་
པོ་ལ་སོགས་དྲི་མ་ཡི། །གཉེན་པོ་ཆུང་ངུའི་ཆུང་ངུ་ལ། །སོགས་པའི་ལམ་ནི་དག་པ་ཡིན། །དེ་ལ་
ཀླན་ཀ་སྤངས་པ་ཡིས། །ལམ་ནི་འཇལ་དང་གཞལ་བྱ་དག །མཉམ་པ་ཉིད་ཀྱིས་ཁམས་གསུམ་གྱི། །
གཉེན་པོ་ཉིད་དུ་འདོད་པ་ཡིན། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོ གས་པའི་རྒྱུན་ཞེས་བྱ་བ་ལས། ལམ་ཤེས་པ་ཉིད་ཀྱི་སྐབས་ཏེ་གཉིས་པའོ།། །།
ཚུ་རོལ་ཕ་རོལ་མཐའ་ལ་མིན། །དེ་དག་བར་ན་མི་གནས་པ། །དུས་རྣམས་མཉམ་པ་ཉིད་ཤེས་
ཕྱིར། །ཤེས་རབ་ཕ་རོལ་ཕྱིན་པར་འདོད། །དེ་ནི་མཚན་མར་དམིགས་སྒོ་ནས། །ཐབས་མ་ཡིན་ པས་
རིང་བ་སྟེ། །དེ་ནི་ཐབས་ལ་མཁས་པ་ཡིས། །ཡང་དག་ཉེ་བ་ཉིད་དུ་བཤད། །གཟུགས་སོགས་ཕུང་པོ་
སྟོང་ཉིད་དང༌། །དུས་གསུམ་གཏོ གས་ པའི་ཆོས་རྣམས་ དང་། །སྦྱིན་སོགས་བྱང་ཆུབ་ཕྱོགས་རྣམས་ལ། །
སྤྱོད་པའི་འདུ་ཤེས་མི་མཐུན་ཕྱོགས། །སྦྱིན་ལ་སོགས་ལ་ངར་འཛིན་མེད། །གཞན་དག་དེ་ལ་སྦྱོར་བྱེད་
པ། །དེ་ནི་ཆགས་པའི་མཐའ་འགོགས་པས། །རྒྱལ་ལ་སོགས་ལ་ཆགས་པ་ཕྲ། །ཆོས་ཀྱི་ལམ་ནི་
རང་བཞིན་གྱིས། །དབེན་པའི་ཕྱིར་ན་དེ་ཟབ་ཉིད། །ཆོས་རྣམས་ རང་བཞིན་གཅིག་པར་ནི། །
ཤེས་པས་ཆགས་པ་སྤོང་བ་ཡིན། །མཐོང་བ་ལ་སོགས་བཀག་པ་ཡིས། །དེ་ནི་རྟོ གས་པར་དཀའ་བར་



I
Ol
བཤད། །གཟུགས་ལ་སོགས་པ་མི་ཤེས་ཕྱིར། །དེ་ནི་བསམ་མི་ཁྱབ་པར་འདོད། །དེ་ལྟར་ཀུན་ཤེས་
ཉིད་ལུགས་ལ། །མི་མཐུན་གཉེན་པོའི་ཕྱོགས་དག་གི །རྣམ་པར་དབྱེ་བ་མ་ལུས་པ། །ཇི་སྐད་
བཤད་པ་འདིར་ཤེས་བྱ། །གཟུགས་སོགས་དེ་མི་རྟག་སོ གས་ དང༌། །དེ་མ་རྫོགས་ དང་རབ་རྫོགས་
དང་། །དེ་ལ་ཆགས་པ་མེད་ཉིད་ལ། །སྤྱོད་པ་བཀག་པའི་སྦྱོར་བ་དང་། །མི་འགྱུར་བྱེད་པོ་མེད་
ཉིད་དང༌། །བྱ་དཀའ་རྣམ་གསུམ་སྦྱོར་བ་དང༌། །སྐལ་བ་ཇི་བཞིན་འབྲས་ཐོབ་པས། །འབྲས་
ཡོད་འདོད་པ་དེ་དང་ནི། །གཞན་ལ་རག་ལས་མིན་གང་དང་། །སྣང་བ་རྣམ་བདུན་ཤེས་བྱེད་དོ། །
གཟུགས་ལ་སོགས་ལ་རློམ་མེད་པ། །རྣམ་ བཞི་དེ་ཡི་མཉམ་པ་ཉིད། །སྡུག་བསྔལ་ལ་སོགས་བདེན་པ་
ལ། །ཆོས་ཤེས་རྗེས་སུ་ཤེས་པ་དང་། །བཟོད་ཤེས་སྐད་ཅིག་བདག་ཉིད་འདི། །ཀུན་ཤེས་ཚུལ་ལ་
མཐོང་བའི་ལམ། །གཟུགས་རྟག་མ་ཡིན་མི་རྟག་མིན། །མཐའ་ལས་འདས་དང་རྣམ་དག་དང༌། །
མ་སྐྱེས་མ་འགགས་ལ་སོགས་ དང་། །མཁའ་འདྲ་ཆགས་པ་སྤངས་པ་དང་། །ཡོངས་སུ་འཛིན་ལས་
གྲོལ་བ་དང༌། །ངོ་བོ་ཉིད་ཀྱིས་བརྗོད་མེད་དང༌། །གང་ཕྱིར་འདི་དོན་བརྗོད་པ་ཡིས། །གཞན་ལ་
སྦྱིན་དུ་མེད་པ་དང་། །དམིགས་པ་མེད་པར་བྱེད་པ་དང༌། །ཤིན་ཏུ་རྣམ་དག་ནད་མི་འབྱུང་། །
ངན་སོང་ཆད་དང་འབྲས་བུ་ནི། །མངོན་དུ་བྱ་ལ་མི་རྟོ ག་ཉིད། །མཚན་མ་དག་དང་མ་འབྲེལ་
དང་། །དངོས་དང་མིང་དང་གཉིས་པོ་ལ། །ཤེས་པ་སྐྱེ་བ་མེད་པ་ནི། །ཀུན་ཤེས་ཉིད་ཀྱི་སྐད་ཅིག་
མ། །དེ་ལྟར་འདི་དང་ཡང་འདི་ དང༌། །ཡང་འདི་ཡིན་ཏེ་རྣམ་ གསུམ་པོ། །འདི་ནི་གནས་སྐབས་གསུམ་
པོ་དག །རྫོགས་པར་ཡོངས་སུ་བསྟན་པ་ཡིན། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོ གས་ པའི་རྒྱན་ཞེས་བྱ་བ་ལས། ཐམས་ཅད་ཤེས་པ་ཉིད་ཀྱི་སྐབས་ཏེ་གསུམ་པའོ།། །།
གཞི་ཤེས་པ་ཡི་བྱེ་བྲག་རྣམས། །རྣམ་པ་ཞེས་བྱ་མཚན་ཉིད་དེ། །ཀུན་མཁྱེན་ཉིད་ནི་རྣམ་
གསུམ་ཕྱིར། །དེ་ནི་རྣམ་པ་གསུམ་དུ་འདོད། །མེད་པའི་རྣམ་པ་ནས་བཟུང་སྟེ། །མི་གཡོ་བ་ཡི་
རྣམ་པའི་བར། །བདེན་པ་སོ་སོ་ལ་བཞི་དང༌། །ལམ་ལ་དེ་ནི་བཅོ་ལྔར་བཤད། །རྒྱུ་དང་ལམ་དང་
སྡུག་བསྔལ་དང༌། འགོག་པ་ལ་ནི་གོ་རིམ་ བཞིན། །དེ་དག་བརྒྱད་དང་བདུན་དང་ནི།་།ལྔ་དང་
བཅུ་དྲུག་ཅེས་བསྒྲགས་སོ། །དྲན་པ་ཉེར་བཞག་ནས་བཟུང་སྟེ། །སངས་རྒྱས་རྣམ་ པའི་མཐར་ ཐུག་
རྣམས། །ལམ་གྱི་བདེན་པའི་རྗེས་མཐུན་པར། །ཀུན་མཁྱེན་གསུམ་དུ་ཕྱེ་བས་ན། །སློབ་མ་བྱང་
ཆུབ་སེམས་དཔའ་དང༌། །སངས་རྒྱས་རྣམས་ལ་རིམ་བཞིན་དེ། །སུམ་ཅུ་བདུན་དང་སུམ་ཅུ་བཞི། །
སུམ་ཅུ་རྩ་དགུ་དག་ཏུ་བཞེད། །སངས་རྒྱུས་རྣམས་ལ་ལྷག་པར་བྱས། །དེ་ལ་དགེ་བའི་རྩ་བ་
10



-
-
-
བསྐྲུན༑ །དགེ་བའི་ བཤེས་ ཀྱི་མགོན་བཅས་པ། །འདི་མཉན་པ་ཡི་སྣོད་ཡིན་ནོ། །སངས་རྒྱས་
བསྟེན་དང་ཀུན་འདྲི་དང་། །སྦྱིན་དང་ཚུལ་ཁྲིམས་སོགས་སྤྱོད་པས། །ལེན་དང་འཛིན་པ་ལ་སོ གས་
པའི། [སྣོད་དུ་དམ་པ་རྣམས་བཞེད་དོ། །གཟུགས་ལ་སོགས་ལ་མི་གནས་ཕྱིར། །དེ་ལ་སྦྱོར་བ་
བཀག་པའི་ཕྱིར། །དེ་ཡི་དེ་བཞིན་ཉིད་ཟབ་ཕྱིར། །དེ་རྣམས་གཏིང་དཔག་དཀའ་བའི་ཕྱིར། །དེ་
དག་ཚད་ནི་མེད་ཕྱིར་དང༌། །ཚོགས་ཆེན་ཡུན་རིང་རྟོ གས་པའི་ཕྱིར། །ལུང་བསྟན་ཕྱིར་མི་ལྡོག་ཉིད་
དང་། །ངེས་འབྱུང་བར་ཆད་མེད་བཅས་དང་། །བྱང་ཆུབ་ཉེ་དང་མྱུར་བ་དང་། །གཞན་དོན་
འཕེལ་མེད་འགྲིབ་མེད་ཕྱིར། །ཆོས་དང་ཆོས་མིན་སོགས་མི་མཐོང༌། །གཟུགས་སོགས་བསམ་མི་
ཁྱབ་མི་མཐོང༌། །གཟུགས་སོགས་དེ་ཡི་མཚན་མ་དང༌། །དེ་ཡི་ངོ་བོ་རྣམ་མི་རྟོག །འབྲས་བུ་རིན་
ཆེན་སྦྱིན་བྱེད་དང༌། །དེ་ནི་དག་པ་འཚམས་དང་བཅས། །བདུད་ཀྱི་མཐུ་བཅོ མ་ལ་སོགས་པ། །
ཡོན་ཏན་རྣམ་པ་བཅུ་བཞིའོ། །སྐྱོན་ནི་བཅུ་ཚན་བཞིར་བཅས་པ། །དྲུག་ཏུ་ངེས་པར་རྟོ གས་ པར་
བྱ། །གང་གིས་མཚོན་དེ་མཚན་ཉིད་དུ། །ཤེས་བྱ་དེ་ཡང་རྣམ་པ་གསུམ། །ཤེས་པ་ཁྱད་པར་བྱེད་
པ་སྟེ། །ངོ་བོ་ཉིད་གང་མཚོན་བྱ་ཡང་། །དེ་བཞིན་གཤེགས་པ་འབྱུང་བ་དང༌། །འཇིག་རྟེན་
འཇིག་མེད་བདག་ཉིད་དང༌། །སེམས་ཅན་སེམས་ཀྱི་སྤྱོད་པ་དང༌། །དེ་བསྡུས་པ་དང་ཕྱིར་ལྟས་
དང་། །མི་ཟད་པ་ཡི་རྣམ་པ་དང༌། །ཆགས་བཅས་སོ གས་དང་རྒྱུ་ཆེན་དང༌། ། ཆེན་པོར་གྱུར་ དང་
ཚད་མེད་ དང༌། །རྣམ་ཤེས་བསྟན་དུ་མེད་པ་དང་། །སེམས་བལྟར་མེད་དང་ཤེས་པ་དང༌། །གཡོ་
བ་ལ་སོགས་ཞེས་བྱ་དང༌། །དེ་ལས་གཞན་ཡང་དེ་དག་ནི། །དེ་བཞིན་ཉིད་ཀྱི་རྣམ་པར་ཤེས། །
ཐུབ་པས་དེ་བཞིན་ཉིད་རྟོགས་དེ། །གཞན་ལ་བསྟན་པ་ཞེས་བྱ་སྟེ། །ཐམས་ཅད་ཤེས་པ་ཉིད་སྐབས་
ཀྱི། །ཤེས་པའི་མཚན་ཉིད་བསྡུས་པ་ཡིན། །སྟོང་ཉིད་མཚན་མ་མེད་བཅས་དང༌། །སྨོན་པ་རྣམ་
པར་སྤངས་པ་དང་། །སྐྱེ་མེད་འགག་པ་མེད་སོགས་དང་། །ཆོས་ཉིད་རྣམ་པར་འཁྲུག་མེད་དང༌། །
འདུ་མི་བྱེད་དང་རྣམ་མི་རྟོག །རབ་དབྱེ་མཚན་ཉིད་མེད་ཉིད་ལ། །ལམ་ཤེས་ཉིད་ཀྱི་སྐབས་ཀྱིས་
ནི། །ཤེས་པའི་མཚན་ཉིད་ཡིན་པར་བཞེད། །དེ་ནི་ཉིད་ཀྱི་ཆོས་བརྟེན་ནས། །གནས་དང་གུས་པར་བྱ་
བ་དང༌། །བླ་མ་ཉིད་དང་མཉེས་པ་དང༌། །དེ་ལ་མཆོད་དང་བྱེད་མེད་དང༌། །ཀུན་དུ་འཇུག་
མཁྱེན་གང་ཡིན་ དང༌། །མ་མཐོང་སྟོན་པར་མཛད་པ་ དང༌། །འཇིག་རྟེན་སྟོང་ཉིད་རྣམ་ པ་ དང༌། །
བརྗོད་དང་ཤེས་མཛད་མངོན་སུམ་མཛད། །བསམ་མི་ཁྱབ་དང་ཞི་ཉིད་སྟོན། །འཇིག་རྟེན་འདུ་ཤེས་
འགོག་པ་ལ། །རྣམ་པ་ཀུན་མཁྱེན་ཚུལ་ལ་ནི། །ཤེས་པའི་མཚན་ཉིད་ཅེས་བཤད་དོ། །བས མ་མི་



ཁྱབ་སོགས་ཁྱད་པར་གྱིས། །ཁྱོད་ཞུགས་བདེན་པའི་སྤྱོད་ཡུལ་ཅན། །སྐད་ཅིག་མ་ནི་བཅུ་དྲུག་
གིས། །ཁྱད་པར་མཚན་ཉིད་བཤད་པ་ཡིན། །བསམ་མི་ཁྱབ་དང་མི་མཉ མ་ དང༌། །གཞལ་དང་
བགྲང་ལས་ཡང་དག་འདས། །འཕགས་པ་ཀུན་སྡུད་མཁས་པ་ཡིས། །རིག་བྱ་ཐུན་མོང་མིན་ ཤེས་
ཉིད། །ཤེས་མྱུར་བྲི་དང་གང་མེད་དང༌། །སྒྲུབ་དང་ཡང་དག་འགྲུབ་པ་དང་། །དམིགས་པ་རྟེན་
དང་བཅས་པ་ དང་། །མཐའ་དག་པ་དང་ཡོངས་འཛིན་དང་། །རོ་མྱང་མེད་དང་ཁྱད་པར་ནི། །
བཅུ་དྲུག་བདག་ཉིད་ཤེས་བྱ་སྟེ། །གང་གིས་ལམ་ནི་གཞན་དག་ལས། །ཁྱད་དུ་འཕགས་པས་ཁྱད་
པར་ལམ། །ཕན་དང་བདེ་ དང་སྐྱོབ་པ་དང༌། །མི་རྣམས་ཀྱི་ནི་སྐྱབས་དག་དང༌། །གནས་དང་
དཔུང་གཉེན་གླིང་དང་ནི། །ཡོངས་འདྲེན་པ་ཞེས་བྱ་བ་དང༌། །ལྷུན་གྱིས་གྲུབ་དང་ཐེག་གསུམ་
གྱིས། །འབྲས་བུ་མངོན་སུམ་མི་བྱེད་དག །ཐ་མ་རྟེན་གྱི་མཛད་པ་སྟེ། །འདི་ནི་བྱེད་པའི་མཚན་
ཉིད་ཡིན། །ཉོན་མོངས་རྟགས་ དང་མཚན་མ་དང༌། །མི་མཐུན་ཕྱོགས་ དང་གཉེན་པོ་དག །དབེན་
དང་བཀའ་དང་ངེས་པ་ དང་། །ཆེད་དུ་བྱ་དང་མི་དམིགས་ དང་། །མངོན་པར་ཞེན་པ་ བཀག་པ་
དང་། །དམིགས་པ་ཞེས་བྱ་གང་ཡིན་དང་། །མི་མཐུན་ཐོགས་པ་མེད་དང་དེ། །གཞི་མེད་འགྲོ་
མེད་སྐྱེ་མེད་དང༌། །དེ་བཞིན་ཉིད་ནི་མི་དམིགས་དང་། །ངོ་བོ་ཉིད་བཅུ་དྲུག་བདག་ཉིད། །
མཚོན་བྱ་ལྟ་བུར་མཚོན་པས་ན། །མཚན་ཉིད་བཞི་བར་བཞེད་པ་ཡིན། །མཚན་མེད་རབ་ཏུ་སྦྱིན་ལ་
སོགས། །ཡང་དག་སྒྲུབ་ལ་མཁས་པ་ནི། །རྣམ་པ་ཐམས་ཅད་རྟོགས་འདི་ལ། །ཐར་པའི་ཆ་དང་ ,
མཐུན་པར་འདོད། །སངས་རྒྱས་སོགས་དམིགས་དད་པ་དང་། །སྦྱིན་སོགས་སྤྱོད་ཡུལ་བརྩོན་འགྲུས་
དང༌། །བསམ་པ་ཕུན་ཚོགས་དྲན་པ་དང༌། །རྣམ་པར་མི་རྟོ ག་ཏིང་འཛིན་དང༌། །ཆོས་རྣམས་
རྣམ་པ་ཐམས་ཅད་དུ། །ཤེས་པའི་ཤེས་རབ་དང་རྣམ་ལྔ། །རྫོགས་པའི་བྱང་ཆུབ་རྣོན་པོ་ཡིས། །
རྟོགས་བླ་རྟུལ་བོས་རྟོགས་དཀར་བཞེད། །དྲོ་བ་རྣམས་ཀྱི་དམིགས་པ་འདིར། །སེམས་ཅན་ཐམས་
ཅད་ཡིན་པར་བསྔགས། །དེ་དག་ཉིད་ལ་སེམས་མཉམ་སོགས། །རྣམ་པ་དག་ནི་བཅུར་བཤད་དོ། །
བདག་ཉིད་སྡིག་པ་ལས་ལྡོག་ཅིང་། །སྦྱིན་ལ་སོགས་ལ་གནས་པས་གཞན། །དེ་དག་ལ་ནི་འགོད་པ་
དང༌། །བསྔགས་པ་བརྗོད་དང་མཐུན་པ་ཉིད། །རྩེར་གྱུར་དེ་བཞིན་བཟོད་པ་ནི། །རང་གཞན་རྟེན་
ཅན་བདེན་ཤེས་པ། །ཆོས་མཆོག་དེ་བཞིན་སེམས་ཅན་རྣམས། །སྨིན་བྱེད་སོགས་ཀྱིས་ཤེས་པར་
བྱ། །ངེས་འབྱེད་ཡན་ལག་ནས་བཟུང་སྟེ། །མཐོང་དང་གོམས་པའི་ལམ་དག་ལ། །བྱང་ཆུབ་
སེམས་དཔའ་གང་དག་གནས། །དེ་འདིར་ཕྱིར་མི་ལྡོག་པའི་ཚོགས། །གཟུགས་ལ་སོགས་ལས་ལྡོག་
བསམ
0
12



སོགས་རྟགས། །རྣམ་པ་ཉི་ཤུར་བརྗོད་པ་ཡིས། །ངེས་འབྱེད་ཡན་ལག་ལ་གནས་པའི། །ཕྱིར་མི་
ལྡོག་པའི་མཚན་ཉིད་འདི། །གཟུགས་ལ་སོགས་ལས་ལྡོག་པ་དང༌། །ཐེ་ཚོམ་མི་དལ་ཟད་པ་ དང་། །
བདག་ཉིད་དགེ་བ་ལ་གནས་ཤིང༌། །གཞན་དག་དེ་ལ་འགོད་པ་དང༌། །གཞན་གྱི་རྟེན་ ཅན་སྦྱིན་
སོགས་དང་། །ཟབ་མོའི་དོན་ལའང་སོམ་ཉི་མེད། །བྱམས་ལུས་སོགས་དང་སྒྲིབ་པ་ནི། །རྣམ་པ་
ལྔ་དང་མི་འགྲོགས་དང༌། །བག་ལ་ཉལ་ཀུན་འཇོམས་པ་དང༌། །དྲན་པ་དང་ནི་ཤེས་བཞིན་དང༌། །
གོས་ལ་སོགས་པ་གཙང་བ་དང༌། །ལུས་ལ་སྲིན་བུ་རྣམས་མི་འབྱུང༌། །གྱ་གྱུ་མེད་སེམས་སྦྱངས་པ་
དང༌། །ལེན་དང་སེར་སྣ་མེད་སོགས་དང་། །ཆོས་ཉིད་ལྡན་པར་འགྲོ་ཉིད་དང་། །སེམས་ཅན་
དོན་དུ་དམྱལ་ཚོལ་དང༌། །གཞན་གྱིས་བཀྲི་བར་མི་བཏུབ་དང༌། །ལམ་གཞན་ཉེ་བར་ སྟོན་བདུད་
ལ༑ །བདུད་ཅེས་བྱ་བར་རྟོགས་པ་དང༌། །སངས་རྒྱས་དགྱེས་པའི་སྤྱོད་པ་སྟེ། །རྟགས་ནི་ཉི་ཤུ་དེ་
ད ག་གིས། །དྲོད་དང་རྩེ་མོ་བཟོད་བཅས་དང་། །ཆོས་མཆོག་རྣམས་ལ་གནས་པ་ནི། །རྫོགས་ པའི་
བྱང་ཆུབ་ལས་མི་ལྡོག །མཐོང་བའི་ལམ་ལ་བཟོད་པ་དང་། །ཤེས་པའི་སྐད་ཅིག་བཅུ་དྲུག་ནི། །
བྱང་ཆུབ་སེམས་དཔའ་མི་ལྡོག་པའི། །མཚན་ཉིད་ཡིན་པར་ཤེས་པར་བྱ། །གཟུགས་སོགས་འདུ་ཤེས་
ལྡོག་པ་དང་། །སེམས་བརྟན་ཐོག་པ་དམན་དག་ལས། །རྣམ་ལོག་བསམ་གཏན་ལ་སོགས་པའི། །
ཡན་ལག་ཡོངས་སུ་ཟད་པ་དང་། །ལུས་སེམས་ཡང་བ་ཉིད་དང་ནི། །འདོད་པ་སྤྱོད་ལ་ཐབས་མཁས་
དང་། །རྟག་ཏུ་ཚངས་པར་སྤྱོད་ཉིད་དང་། །འཚོ་བ་རྣམ་པར་དག་ཉིད་དང༌། །ཕུང་སོགས་བར་
ཆད་བྱེད་རྣམས་དང༌། །ཚོགས་དང་དབང་སོགས་བཅས་པ་ཡི། །གཡུལ་འགྱེད་སེར་སྣ་ལ་སོགས་
ལ༑ །སྦྱོར་དང་རྗེས་སུ་སྤྱོར་བ་ཡི། །གནས་པ་སོ་སོར་བཀག་པ་དང༌། །ཆོས་ནི་རྡུལ་ཙམ་མི་
དམིགས་ཉིད། །རང་གི་ས་ལ་ངེས་པ་ཉིད། །ས་གསུམ་ལ་ནི་གནས་པ་དང༌། །ཆོས་ཀྱི་དོན་དུ་སྲོག་
གཏོང་བ། །དེ་འདྲའི་སྐད་ཅིག་བཅུ་དྲུག་ནི། །བློ་ལྡན་མཐོང་བའི་ལམ་གནས་ཀྱི། །ཕྱིར་མི་ལྡོག་
པའི་རྟགས་དག་ཡིན། །བསྒོམ་པའི་ལམ་ནི་ཟབ་པ་སྟེ། །ཟབ་མོ་སྟོང་པ་ཉིད་ལ་སོགས། །ཟབ་པ་
དེ་ནི་སྒྲོ་འདོགས་ དང༌། །སྐུར་བའི་མཐའ་ལས་གྲོལ་བ་ཉིད། །ངེས་འབྱེད་ཡན་ལག་དང་མཐོང་
བའི། །ལམ་དང་སྒོམ་པའི་ལམ་ཉིད་ལ། །ཡང་དང་ཡང་དུ་སེམས་པ་དང༌། །འཇལ་དང་ངེས་
རྟོ ག་བསྒོམ་པའི་ལམ། །དེ་ནི་རྒྱུན་ཆགས་ཡིན་པའི་ཕྱིར། །ཆུང་དང་འབྲིང་དང་ཆེན་པོ་རྣམས། །
ཆུང་ངུའི་ཆུང་སོགས་དབྱེ་བ་ཡིས། །རྣམ་པས་རྣམ་པ་དགུར་བཞེད་དོ། །གྲངས་མེད་ལ་སོགས་
བསྟན་པ་རྣམས། །དམ་པའི་དོན་དུ་བཟོད་མ་ཡིན། །ཀུན་རྫོབ་ཏུ་ནི་ཐུགས་བརྩེ་བའི། །རྒྱུ་མཐུན་
13



--
-
དེ་དག་ཐུབ་པ་ བཞེད། །དངོས་པོ་བརྗོད་དུ་མེད་པ་ལ། །ཉམས་པ་དང་ནི་འཕེལ་མི་རུང༌། །སྒོམ་
ཞེས་བྱ་བའི་ལམ་གྱིས་ནི། །ཅི་ཞིག་ཉམས་ཤིང་ཅི་ཞིག་ཐོབ། །བྱང་ཆུབ་ཇི་ལྟ་དེ་བཞིན་དུ། །འདི་
ནི་འདོད་པའི་དོན་སྒྲུབ་བྱེད། །བྱང་ཆུབ་དེ་བཞིན་ཉིད་མཚན་ཉིད། །དེ་ཡང་དེ་ཡི་མཚན་ཉིད་
བཞེད༑ །སེམས་ནི་སྔ་མས་བྱང་ཆུབ་པར། །རིགས་མིན་ཕྱི་མས་ཀྱང་མ་ཡིན། །མར་མེའི་དཔེ་ཡི་
ཚུལ་གྱིས་ནི། །ཟབ་མོའི་ཆོས་ཉིད་རྣམ་པ་བརྒྱད། །སྐྱེ་བ་དང་ནི་འགག་པ་དང༌། །དེ་བཞིན་ཉིད་
དང་ཤེས་བྱ་དང༌། །ཤེས་དང་སྤྱོད་དང་གཉིས་མེད་དང༌། །ཐབས་མཁས་པ་ལ་ཟབ་པ་ཉིད། །
ཆོས་རྣམས་རྨི་ལམ་འདྲ་བའི་ཕྱིར། །སྲིད་དང་ཞི་བར་མི་རྟོག་པ། །ལས་མེད་ལ་སོགས་ཀླན་ཀ་ཡི། །ལན་
ནི་ཇི་སྐད་བཤད་པར་ཟད། །སེམས་ཅན་འཇིག་རྟེན་དེ་བཞིན་དུ། །སྣོད་ཀྱི་འཇིག་རྟེན་མ་དག་
པ། །དེ་ལ་དག་པར་བསྒྲུབས་པ་ཡི། །སངས་རྒྱས་ཞིང་ནི་དག་པ་ཉིད། །ཡུལ་དང་སྦྱོར་བ་ཅན་
འདི་ནི། །དགྲ་རྣམས་ལས་ནི་འདས་པ་དང་། །མི་གནས་ཇི་བཞིན་ཤུགས་དང་ནི། །ཐུན་མོང་མ་
ཡིན་མཚན་ཉིད་དང༌། །མ་ཆགས་པ་དང་མི་དམིགས་དང་། །མཚན་མ་སྨོན་ལམ་ཟད་པ་དང༌། །
དེ་ཡི་རྟགས་དང་ཚད་མེད་པ། །ཐབས་ལ་མཁས་པ་རྣམ་པ་བཅུ། །ཤེས་རབ་ཀྱི་ཕ རོལ་ཏུ་ཕྱིན་པའི་
མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བ་ལས། རྣམ་ཀུན་མངོན་པར་ རྫོགས་
པར་རྟོགས་པའི་སྐབས་ཏེ་བཞི་པའོ།། །།
རྨི་ལམ་ན་ཡང་ཆོས་རྣམས་ཀུན། །རྨི་ལམ་ལྟ་བུར་ལྟ་ལ་སོགས། །རྩེ་མོར་ཕྱིན་པའི་སྦྱོར་བའི་
རྟགས༑ ༑རྣམ་པ་ བཅུ་གཉིས་དག་ཏུ་བཞེད། །འཛམ་བུའི་གླིང་གི་སྐྱེ་བོ་སྙེད། །སངས་རྒྱས་མཆོད་པའི་
དགེ་ལ་སོགས། །རྣམ་མང་དུ་ནི་དཔེར་མཛད་ནས། །རྣམ་འཕེ ལ་བཅུ་དྲུག་བདག་ཉིད་དོ། །ཀུན་མཁྱེན་
ཉིད་གསུམ་ཆོས་རྣམས་ཀྱི། །ཡོངས་སུ་རྫོགས་པ་བླ་མེད་པ། །སེམས་ཅན་དོན་ཡོངས་མི་གཏོང་བ། །
བརྟན་པ་ཞེས་ནི་མངོན་པར་བརྗོད། །གླིང་བཞི་བ་དང་སྟོང་དག་དང༌། །སྟོང་གཉིས་གསུམ་དག་དཔེར་
མཛད་ནས། །བསོད་ནམས་མང་པོ་ཉིད་ཀྱིས་ནི། །ཏིང་འཛིན་ཡོངས་སུ་བསྒྲགས་པ་ཡིན། །འཇུག་པ་
དང་ནི་ལྡོག་པ་ལ། །གཟུང་བའི་རྣམ་རྟོག་སོ་སོར་དེ། །དགུ་ཡི་བད ག་ཉིད་ཇི་བཞིན་ཡུལ། །མིན་པའི་
བདག་ཉིད་དག་ཤེས་བྱ། །སོ་སོའི་སྐྱེ་བོ་འཕགས་དབྱེ་བས། །སེམས་ཅན་རྫས་དང་བཏགས་ཡོད་པར། །
རྣམ་རྟོག་འཛིན་པ་དག་ཏུ་འདོད། །དེ་དག་སོ་སོར་དགུ་བདག་ཉིད། །གལ་ཏེ་གཟུང་དོན་དེ་བཞིན་
ཉིད། །དེ་དག་གང་གི་འཛིན་པ་འདོད། །དེ་ལྟར་དེ་དག་འཛིན་པ་ཡི། །ངོ་བོ་ས་སྟོང་པའི་མཚན་ཉིད་
དོ། །ངོ་བོ་ཉིད་དང་རིགས་ དང་ནི། །ལམ་ནི་ཡང་དག་འགྲུབ་པ་དང་། །ཤེས་པའི་དམིགས་པ་མ་འཁྲུལ་
བm



དང་། །མི་མཐུན་ཕྱོགས་ དང་གཉེན་པོ་དང༌། །རང་གིས་རྟོགས་ དང་བྱེད ་ པ་དང༌། །དེ་ཡི་ལས་
བྱའི་འབྲས་བུ་ལ། །འཇུག་པའི་ཕྱོགས་ ཀྱི་རྟེན་ཅན་གྱི། །རྣམ་རྟོག་དེ་ནི་རྣམ་དགུར་འདོད། །སྲིད་
དང་ཞི་ བར་ལྟུང་བའི་ཕྱིར། །རྟོགས་པ་དམན་པ་ཉིད་དང་ནི། །ཡོངས་སུ་འཛིན་པ་མེད་པ་དང་། །
ལམ་གྱི་རྣམ་པ་མ་ཚང་དང༌། །གཞན་གྱི་རྐྱེན་གྱིས་འགྲོ་བ་དང༌། །ཆེད་དུ་བྱ་བ་ལོག་པ་དང༌། །ཉི་
ཚེ་བ་དང་སྣ་ཚོགས་ཉིད། །གནས་དང་འཇུག་ལ་རྨོངས་པ་དང༌། །རྗེས་ལ་འགྲོ་ཞེས་བྱ་བ་ལ། །
རྣམ་ རྟོ ག་དགུ་ཡི་བདག་ཉིད་འདི། །ལྡོག་པའི་ཕྱོགས་ཀྱི་རྟེན་ཅན་ཏེ། །ཉན་ཐོས་ལ་སོགས་ཡིད་ལས་
འབྱུང་༑ །འཛིན་པ་དང་ནི་འདོར་བ་དང་། །ཡིད་ལ་བྱེད་དང་ཁམས་རྣམས་ནི། །གསུམ་པོ་དག་
དང་ཉེར་འབྲེལ་དང༌། །གནས་དང་མངོན་པར་ཞེན་པ་ དང༌། །ཆོས་ཀྱི་དངོས་པོ་བཏགས་པ་
དང་། །ཆགས་པ་དང་ནི་གཉེན་པོ་དང༌། །ཇི་ལྟར་འདོད་བཞིན་འགྲོ་ཉམས་ལ། །འཛིན་པ་དང་
བོར་ཤེས་པར་བྱ། །ཆེད་བཞིན་ངེས་པར་མི་འབྱུང་དང་། །ལམ་ལ་ལམ་མིན་ངེས་འཛིན་དང༌། །
འགག་དང་བཅས་པའི་སྐྱེ་བ་དང༌། །དངོས་པོ་ལྡན་དང་མི་ལྡན་དང་། །གནས་དང་རིགས་ནི་འཇིག་
པ་དང༌། །དོན་དུ་གཉེར་དང་རྒྱུ་མེད་དང༌། །ཕྱིར་རྒོལ་བ་ནི་དམིགས་པ་ལ། །འཛིན་པའི་རྣམ་
རྟོག་གཞན་ཡིན་ནོ། །བྱང་ཆུབ་ལ་གཞན་སྟོན་པ་དང༌། །དེ་ཡི་རྒྱུ་ནི་ཡོངས་གཏོད་དང་། །དེ་ཐོབ་
པར་ཆད་མེད་པའི་རྒྱུ། །བསོད་ནམས་མང་པོའི་མཚན་ཉིད་དོ། །དྲི་མ་ཟད་དང་མི་སྐྱེ་བའི། །ཡེ་
ཤེས་བྱང་ཆུབ་ཅེས་བརྗོད་དེ། །ཟད་མེད་སྐྱེ་མེད་ཕྱིར་དེ་དག ། གོ་རིམ་བཞིན་དུ་ཤེས་པར་བྱ། །
འགོག་པ་མེད་པའི་རང་བཞིན་ལ། །མཐོང་ཞེས་བྱ་བའི་ལམ་གྱིས་ནི། །རྣམ་པར་རྟོག་རིགས་ཅི་ཞིག་
ཟད། །སྐྱེ་མེད་རྣམ་པ་ཅི་ཞིག་འཐོབ། །གཞན་གྱི་ཆོས་རྣམས་ཀྱང་ཡོད་ལ། །ཤེས་བྱ་ལ་ཡང་སྟོན་
པ་ཡི། །སྒྲིབ་པ་ཟད་པར་བརྗོད་པ་གང་། །དེ་ལ་ཁོ་བོས་མཚར་དུ་རྩིས། །འདི་ལ་གསལ་བྱ་ཅི་
ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་ལྟ། །ཡང་དག་མཐོང་
ནས་རྣམ་པར་གྲོལ། །སྦྱིན་པ་ལ་སོགས་རེ་རེར་ནི། །དེ་དག་ཕན་ཚུན་བསྡུས་པ་གང༌། །སྐད་ཅིག་
གཅིག་པའི་བཟོད་པ་ཡིས། །བསྡུས་པ་དེ་འདིར་མཐོང་བའི་ལམ། །དེ་ནས་སེང་གི་རྣམ་བསྒྱིངས་
པའི༑ །ཏིང་ངེ་འཛིན་ལ་སྙོམས་ཞུགས་ནས། །རྟེན་ཅིང་འབྲེལ་འབྱུང་ལུགས་མཐུན་དང་། །
ལུགས་མི་མཐུན་ལ་རྟོག་པར་བྱེད། །འགོག་དང་བཅས་པའི་སྙོམས་འཇུག་དགུར། །རྣམ་པ་གཉིས་སུ་
སོང་འོ ངས་ནས། །འདོད་པར་གཏོགས་པའི་རྣམ་པར་ཤེས། །མཉམ་བཞག་མིན་པའི་མཚམས་
བཟུང་སྟེ། །ཐོད་རྒལ་དུ་ནི་སྙོམས་འཇུག་པ། །གཅིག་དང་གཉིས་གསུམ་བཞི་དང་ལྔ། །དྲུག་དང་
15



བདུན་དང་བརྒྱུད་རྒལ་ནས། །འགོག་པའི་ བར་དུ་མི་འདར་འགྲོ། །མདོར་བསྡུས་རྒྱུས་དང་སངས་
རྒྱས་ཀྱིས། །བཏང་བས་ཡོངས་སུ་མ་བཟུང་དང༌། །དུས་གསུམ་ཡོན་ཏན་མེད་པ་དང་། །ལེགས་པ་
པའི་ལམ་ནི་རྣམ་གསུམ་ལ། །གཟུང་བའི་རྣམ་རྟོག་འདི་གཅིག་སྟེ། །སྦྱོར་བའི་རྣམ་པའི་སྦྱོར་ཡུལ་
ཅན། ༼གཉིས་པ་སེམས་དང་སེམས་བྱུང་རྣམས། །འཇུག་པའི་ཡུལ་ཅན་ཡིན་ བཞེད་དེ། །སེམས་
མི་སྐྱེ་དང་བྱང་ཆུབ་ཀྱི། །སྙིང་པོ་ཡིད་ལ་མི་བྱེད་དང༌། །ཐེག་པ་དམན་པ་ཡིད་བྱེད་དང༌། །རྫོགས་
པའི་བྱང་ཆུབ་ཡིད་མི་བྱེད། །སྒོམ་དང་སྒོམ་པ་མེད་པ་དང༌། །དེ་དག་ལས་ནི་བཟློག་ཉིད་དང༌། །
ཇི་བཞིན་དོན་མིན་རྣམ་རྟོག་པ། །སྒོམ་པའི་ལམ་ལ་ཤེས་པར་བྱ། །སེམས་ཅན་ བཏགས་པའི་སྤྱོད་
ཡུལ་དང༌། །ཆོས་བཏགས་པ་དང་སྟོང་མིན་ཉིད། །ཆགས་དང་རབ་འབྱེད་བདག་ཉིད་དང༌། །
དངོས་པོར་བྱེད་ དང་ཐེག་གསུམ་དང༌། །ཡོན་ནི་དག་པ་མ་ཡིན་དང༌། །སྤྱོད་པ་རྣམ་པར་འཁྲུགས་
པ་ལ། །འཛིན་པར་བྱེད་པ་དང་པོ་དེ། །ཤེས་པར་བྱ་བ་བསྒྲགས་པ་ཡིན། །སེམས་ཅན་བཏགས་དང་
དེ་རྒྱུ་ཡི། །ཡུལ་ཅན་དེ་ཡིས་རྣམ་འཇོམས་པས། །སྒོམ་པའི་ལམ་དང་འབྲེལ་བ་ཡི། །མི་མཐུན་
ཕྱོགས་གཞན་རྣམ་པ་དགུ། །བདག་ཉིད་ཇི་བཞིན་ཀུན་མཁྱེན་ནི། །གསུམ་གྱི་སྒྲིབ་པ་རྣམ་གསུམ་
དང་། །ཞི་ལམ་དེ་བཞིན་ཉིད་སོགས་དང༌། །མཚུངས་པར་ལྡན་དང་མི་ལྡན་དང༌། །མི་མཉམ་
སྡུག་བསྔལ་ལ་སོགས་དང༌། །ཉོན་མོངས་རྣམས་ཀྱིས་རང་བཞིན་དང་། །གཉིས་སུ་མེད་ལ་ཀུན་
རྨོངས་ལ། །རྣམ་པར་རྟོག་པ་ཐ་མར་བཞེད། །ཡམས་ནད་འདི་རྣམས་ཟད་ནས་ནི། །ཡུན་རིང་
ལོན་ནས་དབུགས་ཕྱིན་ལྟར། །རྣམ་པ་ཀུན་དུ་འགྲོ་བ་ཡི། །བདེ་སྒྲུབ་ཡོན་ཏན་ཕུན་ཚོགས་ཀུན། །
རྒྱུ་མཚོ་ཆེ་ལ་ཆུ་བོ་བཞིན། །འབྲས་བུ་མཆོག་གིས་སྤ་བ་ཡི། །སེམས་དཔའ་ཆེན་པོ་དེ་ལ་ནི། །
རྣམ་པ་ཀུན་དུ་བརྟེན་པར་བྱེད། །སྟོང་གསུམ་སྐྱེ་བོ་ཉན་ཐོས་དང༌། །བསེ་རུའི་རྟོག་པ་ཕུན་ཚོགས་
དང་། །བྱང་ཆུབ་སེམས་དཔའ་སྐྱོན་མེད་ལ། །བཀོད་པའི་དགེ་བ་དཔེར་མཛད་ནས། །བསོད་
ནམས་མང་པོ་ཉིད་ཀྱིས་ནི། །སངས་རྒྱས་ཉིད་ཀྱི་བར་མེད་དེ། །བར་ཆད་མེད་པའི་ཏིང་ངེ་
འཛིན། །དེ་ནི་རྣམ་པ་ཀུན་མཁྱེན་ཉིད། །འདི་ཡི་དམིགས་པ་དངོས་མེད་དེ། །བདག་པོ་དྲན་པ་
ཡིན་པར་ བཞེད། །རྣམ་པ་ཞི་ཉིད་འདི་ལ་ནི། །རབ་ཏུ་སྨྲ་རྣམས་རྒྱུད་མར་རྒོལ། །དམིགས་པ་
འཐད་དད་དེ་ཡི་ནི། །ངོ་བོ་ཉིད་ངེས་གཟུང་བ་དང༌། །རྣམ་ཀུན་མཁྱེན་ཉིད་ཡེ་ཤེས་དང༌། །དམ་
པའི་དོན་དང་ཀུན་རྫོབ་དང༌། །སྦྱོར་དང་དཀོན་མཆོག་གསུམ་པོ་དང༌། ། ཐབས་ བཅས་ཐུབ་པའི་
རྟོགས་པ་དང༌། ། ཕྱིན་ཅི་ལོག་ནི་ལམ་ བཅས་དང༌། །གཉེན་པོ་མི་མཐུན་ཕྱོགས་དག་དང༌། །
-



-
--
་
，
མཚན་ཉིད་དང་ནི་སྒོམ་པ་ལ། ། སྒྲ་པ་རྣམས་ ཀྱི་ལོག་རྟོག་པ། ། རྣམ་པ་ཀུན་མཁྱེན་ཉིད་རྟེན་ཅན། །
རྣམ་པ་བཅུ་དྲུག་དག་ཏུ་ བཞེད། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་ཞེས་བྱ་བ་ལས། རྩེ་མོའི་མངོན་པར་རྟོགས་པའི་སྐབས་ཏེ་ལྔ་པའོ།། །།
སྦྱིན་པ་ཤེས་རབ་བར་ད ག་ དང༌། །སངས་རྒྱས་ལ་སོགས་དྲན་དང་ཆོས། །དངོས་མེད་ངོ་བོ་ཉིད་ཀྱིས་
ནི༑ ༑མཐར་གྱིས་པ་ཡི་བྱ་བར་ བཞེད། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོ གས་ པའི་རྒྱུན་ཞེས་བྱ་བ་ལས། མཐར་གྱིས་པའི་མངོན་པར་རྟོ གས་ པའི་སྐབས་ཏེ་དྲུག་པའོ།། །།
སྦྱིན་པ་ལ་སོགས་རེ་རེར་ཀྱང༌། །ཟག་མེད་ཆོས་ཀུན་ བསྡུས་པའི་ཕྱིར། །ཐུབ་པའི་སྐད་ཅིག་གཅིག་
པ་ཡི། །རྟོགས་པ་འདི་ནི་ཤེས་པར་བྱ། །ཇི་ལྟར་སྐྱེས་པུས་ཟོ་ཆུན་རྒྱུད། །རྡོག་ཐབས་གཅིག་གིས་
བསྐྱོད་པ་ན། །ཐམས་ཅད་ཅིག་ཅར་འགུལ་བ་ལྟར། །སྐད་ཅིག་གཅིག་ཤེས་དེ་བཞིན་ནོ། །གང་ཚེ་
ཆོས་དཀར་ཐམས་ཅད་ཀྱི། །རང་བཞིན་ཤེས་རབ་ཕ་རོལ་ཕྱིན། །རྣམ་སྨིན་ཆོས་ཉིད་གནས་སྐབས་
སྐྱེས༑ །དེ་ཚེ་སྐད་ཅིག་གཅིག་ཡེ་ཤེས། །སྦྱིན་པ་ལ་སོགས་སྤྱོད་པ་ཡིས། །ཆོས་ཀུན་རྨི་ལམ་འདྲར་
གནས་ནས། །ཆོས་རྣམས་མཚན་ཉིད་མེད་པ་ཉིད། །སྐད་ཅིག་མ་ནི་གཅིག་གིས་རྟོགས། །རྨི་ལམ་
དང་ནི་དེ་མཐོང་ཉིད། །གཉིས་ཀྱི་ཚུལ་དུ་མི་མཐོང་ལྟར། །ཆོས་རྣམས་གཉིས་སུ་མེད་པ་ཡི། །དེ་
ཉིད་སྐད་ཅིག་གཅིག་གིས་མཐོང་། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱུན་ཞེས་བྱ་བ་ལས། སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའི་
སྐབས་ཏེ་བདུན་པའོ།། །།
ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་
དག་རང་བཞིན་མཚན་ཉིད་ཅན། །བྱང་ཆུབ་ཕྱོགས་མཐུན་ཚད་མེད་དང༌། །རྣམ་ པར་ཐར་དང་མཐར་
གྱིས་ནི། །སྙོམས་འཇུག་དགུ་ཡི་བདག་ཉིད་དང༌། །ཟད་པར་བཅུ་ཡི་བདག་ཉིད་དང༌། །ཟིལ་གྱིས་
གནོན་པའི་སྐྱེ་མཆེད་ནི། །རབ་ཏུ་དབྱེ་བས་རྣམ་བརྒྱུད་དང༌། །ཉོན་མོངས་མེད་དང་སྨོན་མཁྱེན་དང༌།།
མངོན་ཤེས་སོ་སོ་ཡང་དག་རིག །རྣམ་པ་ཐམས་ཅད་དགུ་བཞི་དང༌། །དབང་བཅུ་དང་ནི་སྟོབས་བཅུ་
དང་། །མི་འཇིགས་པ་ནི་བཞི་དག་དང༌། །བསྲུང་བ་མེད་པ་རྣམ་གསུམ་དང་། །དྲན་པ་ཉེར་བཞག་རྣམ་
གསུམ་དང༌། །བསྙེལ་བ་མི་མངའི་ཆོས་ཉིད་དང༌། །བག་ཆགས་ཡང་དག་བཅོས་པ་དང༌། །སྐྱེ་ལ་ཐུགས་
རྗེས་ཆེན་པོ་དང༌། །ཐུབ་པ་ཁོ་ནའི་མ་འདྲེས་ཆོས། །བཅོ་བརྒྱད་བཤད་པ་གང་ཡིན་དང༌། །རྣམ་པ་
ཐམས་ཅད་མཁྱེན་ཉིད་དང་། [ཆོས་ཀྱི་སྐུ་ཞེས་བརྗོད་པ་ཡིན། །ཉན་ཐོས་ཉོན་མོངས་མེད་པའི་ལྟ། །མི་



ཡི་ཉོན་མོངས་ཡོངས་སྤོང་ཉིད། །གྲོང་སོགས་སུ་དེའི་ཉོན་མོངས་རྣམས། །རྒྱུན་གཅོད་ རྒྱལ་བའི་ཉོན་
མོངས་མེད། །སངས་རྒྱས་སྨོན་ནས་མཁྱེན་པ་ནི། །ལྷུན་གྱིས་གྲུབ་དང་ཆགས་སྤངས་དང༌། །ཐོགས་པ་
མེད་དང་རྟག་གནས་དང༌། །འདྲི་བ་ཀུན་ལན་འདེབས་པར་བཞེད། །རྒྱུ་ནི་ཡོངས་སུ་སྨིན་གྱུར་
ནས། [གང་དང་གང་ལ་གང་དང་ནི། །གང་ཚེ་བྱ་བ་ཕན་གྱུར་པ། །དེ་དང་དེ་ལ་དེ་སྣང་ངོ༌། །
ལྷ་ཡི་རྒྱལ་པོས་ཆར་ཕབ་ཀྱང་། །ས་བོན་མི་རུང་མི་འཁྲུང་ལྟར། །སངས་རྒྱས་རྣམས་ནི་བྱུང་གྱུར་
ཀྱང་། །སྐལ་བ་མེད་པས་བཟང་མི་མྱོང་། །དེ་ལྟར་མཛད་པ་རྒྱ་ཆེའི་ཕྱིར། །སངས་རྒྱུས་ཁྱད་པར་
ངེས་པར་བརྗོད། །དེ་ཉིད་ཟད་པ་མེད་པའི་ཕྱིར། །རྟག་པ་ཞེས་ཀྱང་བརྗོད་པ་ཡིན། །མཚན་ནི་
སུམ་ཅུ་རྩ་གཉིས་དང༌། །དཔེ་བྱད་བརྒྱད་ཅུའི་བདག་ཉིད་འདི། །ཐེག་ཆེན་ཉེ་བར་ལོངས་སྤྱོད་
ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། །ཕྱག་ཞབས་འཁོར་ལོའི་མཚན་དང་རུས་སྦལ་
ཞབས། །ཕྱག་དང་ཞབས་སོར་དྲ་བས་འབྲེལ་བ་དང༌། །ཕྱག་ནི་ཞབས་བཅས་འཇམ་ཞིང་གཞོན་
ཤ་ཆགས། །འདི་ཡི་སྐུ་ནི་བདུན་དག་མཐོ་བ་དང༌། །སོར་མོ་རིང་དང་རྟིང་ཡངས་སྐུ་ཆེ་དྲང༌། །
ཞབས་འབུར་མི་མངོན་སྤུ་ནི་གྱེན་དུ་ཕྱོགས། །བྱིན་པ་ཨེ་ན་ཡའི་འདྲ་ཕྱག་རིང་མཛེས། །འདོམས་ཀྱི་
སྦ་བ་སྦུབས་སུ་ནུབ་པའི་མཆོག །པགས་པ་གསེར་མདོག་པགས་པ་སྲབ་པ་དང༌། །སྤུ་ནི་རེ་རེ་ནས་
གཡས་ལེགས་འཁྲུངས་དང༌། །ཞལ་མཛོད་སྤུས་རྒྱན་རོ་སྟོད་སེང་གེའི་འདྲ། །འདི་ཡི་དཔུང་བའི་
མགོ་ཟླུམ་ཐལ་གོང་རྒྱས། །འདི་ལ་རོ་མི་ཞིམ་པའང་རོ་མཆོག་སྣང་། །སྐུ་ནི་ནྱ་གྲོ་ཏ་ལྟར་ཆུ་ཞེང་
གབ། །གཙུག་གཏོ ར་དབུར་ལྡན་ལྗགས་རིང་མཛེས་པ་དང༌། །ཚངས་དབྱངས་འགྲམ་པ་སེང་གེའི་
འདྲ་དང་ཚེམས། །ཤིན་ཏུ་དཀར་དང་ཚད་མཉམ་ཐགས་ བཟང་དང༌། །གྲངས་ནི་བཞི་བཅུ་ཐམ་པ་
ཚང་བ་དང༌། །སྤྱན་ནི་མཐོན་མཐིང་སྤྱན་རྫི་བ་མཆོག་གི །འདྲ་བ་འདི་དག་སུམ་ཅུ་རྩ་གཉིས་
མཚན༑ །འདི་ལ་མཚན་ནི་གང་གང་གི །སྒྲུབ་པར་བྱེད་པའི་རྒྱུ་གང་ཡིན། །དེ་དང་དེ་ནི་རབ་
རྫོགས་པས། །མཚན་ནི་འདི་དག་ཡང་དག་འགྲུབ། །བླ་མ་སྐྱེལ་ལ་སོགས་པ་ དང༌། །ཡང་དག་
བླངས་པ་བརྟན་པ་དང་། །བསྡུ་བ་བསྟེན་དང་གྱ་ནོམ་པའི། །དངོས་པོ་སྦྱིན་དང་གསད་བྱ་བ། །
ཐར་པར་བྱེད་དང་དགེ་བ་ནི། །ཡང་དག་བླངས་པ་སྤེལ་ལ་སོགས། །སྒྲུབ་བྱེད་རྒྱུ་ཡིན་མཚན་ཉིད་
དེ། ༼མདོ་ལས་ཇི་སྐད་འབྱུང་བ་བཞིན། །ཐུབ་ པའི་སེན་མོ་ཟངས་མདོག་དང༌། །མདོག་སྣུམ་
མཐོ་དང་སོར་མོ་རྣམས། །ཟླུམ་རྒྱས་བྱིན་གྱིས་ཕྲ་བ་དང༌། །རྩ་མི་མངོན་དང་མདུད་པ་མེད། །
ལོངས་བུ་མི་མངོན་ཞབས་མཉམ་དང་། །སེང་གེ་གླང་ཆེན་བྱ་དང་ནི། །ཁྱུ་མཆོག་སྟ བས་གཤེགས་
18



གཡས་ཕྱོགས་དང་། །མཛེས་གཤེགས་དྲང་དང་འཁྲིལ་བག་ཆགས། །བྱི་དོར་བྱས་འདྲ་རིམ་པར་
འཚམ། །གཙང་དང་འཇམ་དང་དག་པའི་སྐུ། །མཚན་ནི་ཡོངས་སུ་རྫོགས་པ་དང༌། །སྐུ་ཡི་ཁོ་
ལག་ཡངས་ཤིང་བཟང་། །གོམ་སྙོམས་པ་དང་སྤྱན་གཉིས་ནི། །དག་དང་གཞོན་ཤ་ཅན་ཉིད་
དང་། །སྐུ་ཞུམ་མེད་དང་རྒྱ ས་པ་དང༌། །ཤིན་ཏུ་གྲིམ་པའི་སྐུ་ཉིད་དང༌། །ཡན་ལག་ཤིན་ཏུ་
རྣམ་འབྱེས་དང༌། །གཟིགས་པ་སྒྲིབ་མེད་དག་པ་དང༌། །སྐུ་ཟླུམ་སྐབས་ཕྱིན་མ་རྙོངས་དང༌། །
ཕྱང་ངེ་བ་དང་ལྟེ་བ་ནི། །ཟབ་དང་གཡས་ཕྱོགས་འཁྱིལ་བ་དང༌། །ཀུན་ནས་ལྟ་ན་སྡུག་པ་དང༌། །
ཀུན་སྤྱོད་གཙང་དང་སྐུ་ལ་ནི། །རྨེ་བ་གནག་བག་མེད་བ་དང༌། །ཕྱག་ནི་ཤིང་བལ་ལྟར་འཇམ་
དང༌། །ཕྱག་རིས་མདངས་ཡོད་ཟབ་རིང་དང༌། །ཞལ་ནི་ཧ་ཅང་མི་རིང་དང༌། །མཆུ་ནི་བིམ་པ་
ལྟར་དམར་དང༌། །ལྗགས་མཉེན་པ་དང་སྲབ་པ་དང༌། །དམར་དང་འབྲུག་གི་སྒྲ་ཉིད་དང༌། །
གསུང་མཉེན་འཇམ་དང་མཆེ་བ་ཟླུམ། །རྣོ་དང་དཀར་དང་མཉམ་པ་དང༌། །བྱིན་གྱིས་ཕྲ་དང་
ཤངས་མཐོ་དང༌། །མཆོག་ཏུ་དག་པ་དག་དང་ནི། །སྤྱན་ཡངས་པ་དང་རྫི་མ་སྡུག །པདྨའི་འདབ་
མ་འདྲ་བ་དང༌། །སྨིན་ཚུགས་རིངས་དང་འཇམ་པ་དང་། །སྣུམ་དང་སྤུ་ནི་མཉམ་པ་དང་། །ཕྱག་
རིང་རྒྱུས་དང་སྙན་མཉམ་དང༌། །ཉམས་པ་རྣམ་པར་སྤངས་པ་དང༌། །དཔྲལ་བ་ལེགས་པར་འབྱེས་
པ་དང༌། །དབྱེས་ཆེ་བ་དང་དབུ་རྒྱས་དང༌། །དབུ་སྐྲ་བུང་བ་ལྟར་གནག་དང༌། །སྡུག་དང་འཇམ་
དང་མ་འཛིངས་དང༌། །མིག་ཤོར་དྲི་ཞིང་སྐྱེས་བུ་ཡི། །ཡིད་ནི་འཕྲོག་པར་བྱེད་པ་དང་། །དཔལ་གྱི་
བེའུ་དང་བཀྲ་ཤིས་ནི། །སངས་རྒྱུས་དཔེ་བྱད་བཟང་པོར་བཞེད། །གང་གིས་སྲིད་པ་ཇི་སྲིད་ པར། །
འགྲོ་ལ་ཕན་པ་སྣ་ཚོགས་དག །མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་འཆད། །
དེ་བཞིན་འཁོར་བ་ཇི་སྲིད་འདིའི། །ལས་ནི་རྒྱུན་མི་འཆད་པར་འདོད། །འགྲོ་རྣམས་ཞི་བའི་ལས་དང་
ནི། །བསྡུ་རྣམ་ བཞི་ལ་དགོད་པ་དང་། །ཀུན་ནས་ཉོན་མོངས་བཅས་པ་ཡི། ། རྣམ་པར་བྱང་བ་རྟོགས་པ་
དང༌། །སེམས་ཅན་རྣམས་དོན་ཇི་བཞིན་གྱི། །དོན་དང་ཕ་རོལ་ཕྱིན་དྲུག་དང༌། །སངས་རྒྱས་
ལམ་དང་རང་བཞིན་གྱིས། །སྟོང་པ་ཉིད་དང་གཉིས་ཟད་དང༌། །བརྡ་དང་དམིགས་པ་མེད་པ་
དང་། །ལུས་ཅན་རྣམས་ནི་ཡོངས་སྨིན་དང༌། །བྱང་ཆུབ་སེམས་དཔའི་ལམ་དང་ནི། །མངོན་པར་
ཞེན་པ་བཟློག་པ་དང༌། །བྱང་ཆུབ་ཐོབ་དང་སངས་རྒྱས་ཞིང༌། །རྣམ་པར་དག་དང་ངེས་པ་ དང༌། །
སེམས་ཅན་དོན་ནི་ཚད་མེད་དང༌། །སངས་རྒྱས་བསྟེན་སོགས་ཡོན་ཏན་དང༌། །བྱང་ཆུབ་ཡན་ལག་
ལས་རྣམས་ནི། །ཆུད་མི་ཟ་དང་བདེན་མཐོང་དང༌། །ཕྱིན་ཅི་ལོག་ནི་སྤངས་པ་དང༌། །དེ་གཞི་



མེད་པའི་ཚུལ་དང་ནི། །རྣམ་པར་བྱང་དང་ཚོགས་ དང་ནི། །འདུས་བྱས་འདུས་མ་བྱས་པ་ལ། །
ཐ་དད་ཡོངས་སུ་མི་ཤེས་དང་། །མྱ་ངན་འདས་ལ་དགོད་པ་སྟེ། །ཆོས་ཀྱི་སྐུ་ཡི་འཕྲིན་ ལས་
ནི། །རྣམ་པ་ཉི་ཤུ་བདུན་དུ་བཞེད། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོ གས་པའི་རྒྱན་ཞེས་བྱ་བ་ལས་ཆོས་སྐུའི་སྐབས་ཏེ་བརྒྱུད་པའོ། །
མཚན་ཉིད་དེ་ཡི་སྦྱར་བ་དང༌། །དེ་རབ་དེ་ཡི་གོ་རིམ་དང༌། །དེ་མཐའ་དེ་ཡི་རྣམ་སྨིན་ནི། །དོན་
བསྡུས་གཞན་ཏེ་རྣམ་པ་དྲུག །ཡུལ་ནི་རྣམ་པ་གསུམ་པོ་རྒྱུ། །སྦྱོར་བ་བཞི་ཡི་བདག་ཉིད་དང༌། །ཆོས་
སྐུ་འཕྲིན་ལས་འབྲས་བུ་ནི། །དོན་བསྡུས་གཞན་ཏེ་རྣམ་པ་གསུམ། །ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་གི་བསྟན་ བཅོས་མངོན་པར་རྟོགས་པའི་རྒྱན་ཞེས་བྱ་བ། རྗེ་བཙུན་བྱམས་པ་མགོན་པོས་
མཛད་པ་རྫོགས་སོ།། །།རྒྱ་གར་གྱི་པཎྜི་ཏ་གོ་མི་འཆི་མེད་དང༌། །ལོཙྪ་བ་དགེ་སློང་བློ་ལྡན་ཤེས་
རབ་ཀྱིས་བསྒྱུར་ཅིང་ཞུས་ཏེ་ལེགས་པར་གཏན་ལ་ཕབ་པའོ།།



༄༅། ། བསྟན་བཅོས་གདོན་པར་རྟོགས་པའི་རྒྱུན་འགྲེལ་པ་
དང་བཅས་པའི་རྣམ་བཤད་རྣམ་པ་གཉིས་ཀྱི་དཀའ་བཞི་
གནས་གསལ་བར་བྱེད་པ་ལེགས་བཤད་སྐལ་བཟད་ཀླུ་
དབང་གི་རོལ་མཚོ་ཞེས་བྱ་བ་བཞུགས་སོ། །
རྗེ་བཙུན་ཆོས་ཀྱི་རྒྱལ་མཚན།



ཀླད་ཀྱི་དོན།
མཆོད་བརྗོད་དང་རྩོམ་པར་དམ་བཅའ་བ།
III
ན་མོ་གུ་རུ་ཨཱརྱ་མེ་ཏྲ་ཡེ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱུན་འགྲེལ་པ་དང་བཅས་པའི་རྒྱ་ཆེར་བཤད་པ་ལེགས་བཤད་གསེར་གྱི་ཕྲེང་བ་ཞེས་བྱ་བ་དང་
རྣམ་བཤད་སྙིང་པོའི་རྒྱན་ཅེས་བྱ་བ་གཉིས་ཀྱི་དཀའ་བའི་གནས་གསལ་པར་བྱེད་པ་ལེགས་བཤད་སྐལ་་་་་
བཟང་ཀླུ་དབང་གི་རོལ་མཚོ་ཞེས་བྱ་བ། བླ་མ་དང་རྗེ་བཙུན་བྱམས་པ་མགོན་པོའི་ཞབས་ལ་གུས་པ་
ཆེན་པོས་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོས་དུས་ཐམས་ཅད་དུ་རྗེས་སུ་གཟུང་དུ་
གསོལ་ལོ། །རྣམ་མང་གདུལ་བྱའི་ཁམས་དང་བསམ་པ་ཀུན། །རྣམ་ཀུན་མཁྱེན་པའི་སྤྱན་གྱིས་ལེགས་
གཟིགས་ནས། ། རྣམ་གསུམ་ཆོས་ཀྱི་འཁོར་ལོ་བསྐོར་མཛད་པ། །རྣམ་འདྲེན་ཐུབ་པའི་དབང་པོར་གུས་
ཕྱག་འཚལ། །རྒྱལ་བ་ཀུན་གྱི་མཁྱེན་བརྩེ་གཅིག་བསྡུས་པ། །རྒྱལ་སྲས་ཐུ་བོ་སེམས་དཔའི་ཚུལ་བཟུང་
སྟེ༑ ༑ རྒྱལ་བའི་ཆོས་ཀྱི་སྲིད་ལ་དབང་བསྒྱུར་བ། །རྒྱལ་ཚབ་དམ་པའི་ཞབས་ལ་གུས་པས་འདུད། །
གང་ལ་བརྟེན་ནས་ཡུམ་དོན་རྒྱ་མཚོ་ཡི། །འཇུག་ངོགས་ཆེ་དེར་བདེ་བླག་སྒྲོལ་བའི་གྲུ། །
རྒྱལ་ཡུམ་རྒྱུན་འདི་གང་གི་ཐུགས་རྗེ་ཡིས། །འགྲོ་ལ་སྣང་མཛད་འཕགས་པ་ཐོགས་མེད་དང་། །
སངས་རྒྱས་གཉིས་པར་རབ་གྲགས་དབྱིག་གི་གཉེན། །རབ་དགའི་ས་ཐོབ་འཕགས་པ་རྣམ་གྲོལ་སྡེ། །
དེ་ཡིས་རྗེས་བཟུང་བཙུན་པ་གྲོལ་སྡེ་དང༌། །མཆོག་སྡེ་འདུལ་བའི་སྡེ་དང་རྣམ་སྣང་མཛད། །སློབ་
དཔོན་སེང་བཟང་སངས་རྒྱས་ཡེ་ཤེས་ཞབས། །ཡོན་ཏན་བཤེས་གཉེན་ལོ་ཆེན་རིན་ཆེན་བཟང༌། །
ཟླ་བ་བཟང་པོ་དྷི་ར་བ་ལ་དང༌། །བསྟན་སྐྱོང་འབུམ་ཕྲག་གསུམ་པ་རྔོག་ལོའི་ཞབས། །འབྲེ་ཨར་
གཞོན་ནུ་ཚུལ་ཁྲིམས་ཤེས་རབ་འབུམ། །བྱང་ཆུབ་འབུམ་དང་གཉལ་ཞིག་འཇམ་རྡོར་དང་། །བཟང་
རིང་དར་ཚུལ་བརྩོན་འགྲུས་རྡོ་རྗེ་དང་། །བོ་དོང་རིན་ཆེན་བརྩོན་འགྲུས་སེང་གེ་དང༌། །ཚད་མའི་
སྐྱེས་བུ་བུ་སྟོན་ཐམས་ཅད་མཁྱེན། །མཁས་པ་ཉ་དབོན་རྗེ་བཙུན་རེད་མདའ་པ། །ལ་སོགས་རྒྱ་བོད་
23



མཁས་པའི་སྐྱེ་བོ་ལ། །བདག་ཅག་སྒོ་གསུམ་གུས་པས་ཕྱག་འཚལ་ལོ། །
ཁྱད་པར་ལུགས་འདིར་བཀའ་དྲིན་མཉམ་མེད་པའི། །སྐད་གཉིས་སྨྲ་བ་ཀུན་གྱི་མཆོག་གྱུར་པ། །
རྔོག་ལོ་བསྟན་པའི་ཉི་མ་ཁུ་དབོན་ལ། །སྒོ་གསུམ་གུས་པ་ཆེན་པོས་ཕྱག་འཚལ་ལོ། །རྒྱལ་བའི་ བཀའ་
དང་དགོངས་འགྲེལ་མཁས་པའི་གསུང༌། །སྒྲ་དོན་ཇི་བཞིན་ལེགས་བསྒྱུར་གངས་ཅན་འདིར། །
འགྲོ་ལ་ཐར་པའི་ལམ་མཆོག་གསལ་མཛད་པ། །སྤྲུལ་བའི་ཆོས་རྒྱལ་ལོ་པཎ་རྣམས་ལ་འདུད། །
མདོ་རྒྱུད་ལུང་གི་ཆུ་ཁུར་ཅིར་ཡང་འཛིན། །དྲི་མེད་རིགས་ པའི་གློག་ཕྲེང་དྲག་ཏུ་འཁྱུག །སྟོང་
ཉིད་འབྲུག་སྒྲའི་གད་རྒྱ ངས་མཐོན་པོ་ཅན། །བློ་བཟང་དབྱར་སྐྱེས་དབང་པོ་དེ་ལ་འདུད། །
རྒྱལ་བ་གཉིས་པའི་ རྒྱལ་ཚབ་དར་མའི་ཞབས། །མཁས་གྲུབ་བསྟན་པའི་ཉི་མ་དགེ་ལེགས་དཔལ། །
གངས་ཅན་ བསྟན་པའི་མངའ་བདག་དགེ་འདུན་གྲུབ། །ཀུན་མཁྱེན་གཉིས་པ་ཆོས་འབྱོར་དཔལ་བཟང་
དང་། །འཇམ་དབྱངས་རྣམ་འཕྲུལ་ཆོས་ཀྱི་ རྒྱལ་མཚན་ཞབས། །དེ་སྲས་མཐུ་བོ་དཔལ་འབྱོར་རྒྱལ་
མཚན་དང་། །བཀའ་དྲིན་མཉམ་མེད་བདེ་ལེགས་མཚན་ཅན་ཏེ། ། །ལུགས་འདིའི་བརྒྱུད་པའི་བླ་མ་
རྣམས་ལ་འདུད། །
རང་ཉིད་ཚེ་རབས་ཀུན་ཏུ་འདྲིས་ཕྱིར་དང༌། །རང་དང་སྐལ་མཉམ་གཞན་ལའང་ཕན་པའི་
ཕྱིར། །མདོ་རྒྱན་འགྲེལ་པའི་རྣམ་བཤད་རྣམ་ གཉིས་ཀྱི། །དཀའ་བའི་གནད་རྣམས་གསལ་བར་བྱེད་
པ་ཡི། །མདོ་དང་རྩ་འགྲེལ་སྦྱོར་བའི་ཆུ་གཏེར་ཆེ། །ལེགས་བ ཤད་ཡིད་བཞིན་ནོར་བུས་རབ་ཏུ་
གཏམས། །སྐལ་བཟང་ཀླུ་དབང་དགའ་བའི་རྣམ་འགྱུར་གྱིས། །རོལ་བའི་མཚོ་ཆེན་བདག་གིས་བྲི་
བར་བྱ། །
དེ་ལ་འདིར་བསྟན་བཅོས་མངོན་པར་རྟོགས་པའི་རྒྱན་འདི་འཆད་པ་ལ། བསྟན་བཅོས་ཀྱི་སྔོན་
དུ་འགྲོ་བ་སྤྱིར་བཤད་པ་དང༌། སྐབས་སུ་བབས་པའི་བསྟན་བཅོས་དངོས་བཤད་པ་གཉིས། དང་པོ་
ལ། རྒྱུན་གྱི་བཤད་བྱའི་རྩ་བའི་མདོ་ངོས་གཟུང་བ་དང༌། རྒྱན་གྱིས་མདོ་དོན་ཇི་ལྟར་བཀྲལ་བའི་ཚུལ་
དང་། རྒྱུན་ལ་འགྲེལ་པ་ཇི་ལྟར་བྱུང་ཚུལ་དང༌། འགྲེལ་པ་གང་གི་རྗེས་སུ་འབྲངས་ནས་མངོན་རྟོགས་
རྒྱུན་ཇི་ལྟར་འཆད་པའི་ཚུལ་དང་བཞི་ལས།



བསྟན་བཅོས་ཀྱི་སྔོན་དུ་འགྲོ་བ་སྤྱིར་བཤད་པ།
དང་པོ། རྒྱུན་གྱི་བཤད་བྱ་རྩ་བའི་
མདོ་ངོས་གཟུང་བ། །
དང་པོ་ནི། ཆོས་ཀྱི་རྗེ་ཐུབ་པའི་དབང་པོ་དེ་ཉིད་ཀྱིས་དང་པོར་བྱང་ཆུབ་མཆོག་ཏུ་ཐུགས་བསྐྱེད།
བར་དུ་བསྐལ་ཆེན་གྲངས་མེད་གསུམ་གྱི་ཚོགས་བསགས། མཐར་མངོན་པར་ རྫོགས་པར་སངས་རྒྱས་
ཏེ། འཇིག་ཚོགས་ལ་ལྟ་བའི་རི་བོ་ཉི་ཤུ་མཐོ་ལ་བརླིང་བས་ངོས་ཀུན་ནས་བསྐོར་ཞིང་མ་རིག་པའི་མུན་
པ་སྟུག་པོ་ཅན། ལྟ་བ་ངན་པ་སྣ་ཚོགས་པའི་འཁྲི་ཤིང་གིས་ཐར་པའི་ལམ་བསྒྲིབས་ལ། ཕྲ་རྒྱས་ཀྱི་
དུག་གི་ལྗོན་ཤིང་སྡུག་བསྔལ་གྱི་འབྲས་བུ་ཡིད་དུ་མི་འོང་བ་སྟེར་བས་དཀྲིགས་པ། སྲིད་པའི་ཆུ་ཀླུང་ཆེན་
པོས་ཡོངས་སུ་འཁྱུད་པའི་འཁོར་བའི་འབྲོག་དགོན་པ་ཆེན་པོ་ལས་ལུས་ཅན་མཐའ་དག་བསྒྲལ་ཏེ་ཉིད་་་་་
ཀྱིས་སྐུ་ཉམས་སུ་བསྟར་བའི་འབྲས་བུ་མཆོག་ལ་འགོད་པར་མཛད་ནས། སྲིད་པའི་སྡུག་བསྔལ་བརྒྱ་ཕྲག་
གཞོམ་པའི་ཐབས་སུ་སྐལ་བ་དང་ལྡན་པའི་གདུལ་བྱ་རྣམས་ལ་ཆོས་ཇི་སྙེད་ཅིག་བཀའ་བསྩལ་པ་རྣམས་ཀྱི་
ནང་ནས་ཆེས་ཤིན་ཏུ་ཟབ་པ་དང་ལྡན་པ་ནི་ རྒྱལ་བ་ཀུན་གྱི་བགྲོད་པ་གཅིག་པའི་ལམ་ཤེས་རབ་ཀྱི་ཕ་རོལ་
ཏུ་ཕྱིན་པའི་མདོ་སྡེ་རིན་པོ་ཆེ་འདི་ཉིད་ཡིན་ཏེ། མདོ་ལས། ཤཱ་རིའི་བུ་ཆོས་ཐམས་ཅད་རྣམ་པ་ཐམས་
ཅད་དུ་མངོན་པར་ རྫོགས་པར་འཚང་རྒྱ་བར་འཚལ་བས་ཤེས་རབ་ཀྱི་ཕ་རོལ་ཏུ་ ཕྱིན་པ་ལ་བསླབ་པར་་་་་
བྱའོ། །ཞེས་དང༌། མཇུག་ཡོངས་སུ་གཏད་པའི་ལེའུར། ཀུན་དགའ་བོ་ཤེས་རབ་ཀྱི་ཕ་རོལ་ཏུ་
ཕྱིན་པ་འདི་འཇིག་རྟེན་ན་ཇི་སྲིད་དུ་སྤྱོད་པ་དེ་སྲིད་དུ་དེ་བཞིན་གཤེགས་པ་བཞུགས་པར་རིག་པར་་་་་་་་
བྱའོ། ༼ཀུན་དགའ་བོ་དེ་སྲིད་དུ་དེ་བཞིན་གཤེགས་པས་ཆོས་སྟོན་པར་རིག་པར་བྱའོ། །ཞེས་
གསུངས་པའི་ཕྱིར།
དེ་རྣམས་ཀྱི་ནང་ནས་འདིའི་བཤད་བྱ་རྩ་བའི་མདོ་ལ་སྔ་རབས་པ་ཁ་ཅིག དེ་ལ་ཡུམ་སྲས་བཅུ་
བདུན་དུ་ཡོད་དེ། ཡུམ་དྲུག སྲས་བཅུ་གཅིག་ཏུ་ཡོད་ པའི་ཕྱིར། ཡུམ་དྲུག་ནི། འབུམ། ཉི་ཁྲི།
ཁྲི་བརྒྱད་སྟོང་པ། ཤེས་རབ་ཁྲི་པ། བརྒྱད་སྟོང་པ། མདོ་སྡུད་པ་རྣམས་ཡིན་ལ། དེ་རྣམས་ལ་ཡུམ་
EE
|



ཞེས་བརྗོད་པའི་རྒྱུ་མཚན་ཡོད་དེ། དེ་རྣམས་བརྗོད་བྱ་མངོན་པར་རྟོགས་པ་བརྒྱད་དུ་ཕྱེ་ནས་སྟོན་པའི་
ཤེར་ཕྱིན་གྱི་མདོ་ཡིན་ པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། སྲས་བཅུ་གཅིག་ནི། ཤེར་ཕྱིན་བདུན་
བརྒྱ་པ། ལྔ་བརྒྱ་པ། སུམ་བརྒྱ་པ། ཚུལ་བརྒྱ་ལྔ་བཅུ་པ། ལྔ་བཅུ་པ། སྒོ་ཉེར་ལྔ་པ། རབ་རྩལ་རྣམ་
གནོན་གྱིས་ཞུས་པ། ཀོའུ་ཤི་ཀས་ཞུས་པ། ཤེར་ཕྱིན་ཡི་གེ་ཉུང་ངུ་། ཤེར་ཕྱིན་ཡི་གེ་གཅིག་མ། ཤེས་
རབ་སྙིང་པོ་རྣམས་ཡིན་ལ། དེ་རྣམས་ལ་སྲས་ཞེས་བརྗོད་པའི་རྒྱུ་མཚན་ཡོད་དེ། དེ་རྣམས་བརྗོད་བྱ་
མངོན་པར་རྟོགས་པ་བརྒྱད་དུ་ཕྱེ་ནས་མི་སྟོན་པར་བརྗོད་བྱ་ཕྱོགས་རེ་བ་ཙམ་སྟོན་པའི་ཤེར་ཕྱིན་གྱི་མདོ་་་
ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཞེས་ཟེར་ན།།
ཤེར་ཕྱིན་གྱི་མདོ་ལ་བཅུ་བདུན་གྱིས་གྲངས་ངེས་བྱེད་པ་མི་འཐད་དེ། དེ་གྲངས་ཉུང་བའི་སྐྱོན་
ཡང་ཡོད། དེ་གྲངས་མང་བའི་སྐྱོན་ཡང་ཡོད་པའི་ཕྱིར། དང་པོ་གྲུབ་སྟེ། ཤེར་ཕྱིན་ཉི་མའི་སྙིང་པོ།
ཟླ་བའི་སྙིང་པོ། ཀུན་ཏུ་བཟང་པོ། ལག་ན་རྡོ་རྗེ། རྡོ་རྗེ་རྒྱལ་མཚན་གྱིས་ཞུས་པ་རྣམས་དེར་མ་
འདུས་པའི་ཕྱིར། གཉིས་པ་གྲུབ་སྟེ། ཁྲི་བརྒྱད་སྟོང་པ་ལ་ལེའུ་གྱ་བདུན་ཡོད་པའི་མདོ་སྡུད་པ་དེའི་
ལེའུ་གྱ་བཞི་པ་ཡིན་པས། དེ་ཟུར་བར་འདྲེན་ན་ལེའུ་གཞན་རྣམས་ལ་ཡང་མཚུངས་པའི་ཕྱིར།
ཨར་ཆེན་པོ་དང་ཕྱིས་ཀྱི་མཁས་པ་ཁ་ཅིག ལུགས་དེ་བཀག་ནས་དེ་ལ་དགུར་ཡོད་དེ། རྒྱུས་པའི་
རྒྱུས་པ་ཤེར་ཕྱིན་བམ་པོ་ལྔ་བརྒྱ་པ། རྒྱས་པའི་འབྲིང་བམ་པོ་བཞི་བརྒྱ་པ། རྒྱས་པའི་བསྡུས་པ་སྟོང་
ཕྲག་བརྒྱ་པ། འབྲིང་གི་རྒྱུས་པ་སྟོང་ཕྲག་ཉི་ཤུ་ལྔ་པ། འབྲིང་གི་འབྲིང་ཁྲི་བརྒྱད་སྟོང་པ། འབྲིང་གི་
བསྡུས་པ་ཤེས་རབ་ཁྲི་པ། བསྡུས་པའི་རྒྱས་པ་བརྒྱད་སྟོང་པ། བསྡུས་པའི་འབྲིང་ཤེར་ཕྱིན་བམ་པོ་བཅོ་
བརྒྱད་པ། བསྡུས་པའི་ བསྡུས་པ་མདོ་སྡུད་པ་རྣམས་སུ་ཡོད་ པའི་ཕྱིར། ཞེས་ཟེར་བ་རིགས་པ་སྔ་མས་
ཁེགས་སོ། །
ཁོ་ན་རེ། མདོ་སྡུད་པ་ཁྲི་བརྒྱད་སྟོང་པའི་ནང་ཚན་དུ་གསུངས་པ་ལོ་ཙྪ་པ་རྣམས་ཀྱིས་གླེགས་བམ་
བོད་དུ་བསྒྱུར་བའི་ཚེ་བཀོད་པ་ཡིན་གྱི། དེ་ཁྲི་བརྒྱད་སྟོང་པའི་ནང་ཚན་མ་ཡིན་ཏེ། བཅོམ་ལྡན་
འདས་ཀྱིས་འཁོར་བཞི་པོ་དེ་དག་ཡང་དག་པར་རབ་ཏུ་དགའ་བར་མཛད་པའི་ཕྱིར། ཞེས་གསུངས་པའི་
ཐད་ཀྱི་སྡུད་འགྲེལ་ལས། རྒྱས་པར་བསྟན་ཟིན་པའི་རྗེས་དེ་མ་ཐག་ནས། ཞེས་ཁྲི་བརྒྱད་སྟོང་པ་ལ་
སོགས་པ་གསུངས་ཟིན་པའི་རྗེས་སུ་མདོ་བསྡུས་པ་གསུངས་པར་བཤད་པའི་ཕྱིར་ཟེར་ན་མི་འཐད་དེ།
དེ་ལྟར་ན་ཁྲི་བརྒྱད་སྟོང་པ་ལ་ཟློ་ཀ་ཁྲི་ཚོ་གཅིག་དང་སྟོང་ཕྲག་བརྒྱད་མ་ཚང་བས་ལོ་ཙྪ་པ་རྣམས་ཐོ་ཀའི་་་
གྲངས་ཙམ་ལ་ཡང་འཁྲུལ་བར་ ཐལ་བའི་སྐྱོན་ཡོད་ པའི་ ཕྱིར། གཞན་ཡང་། བསྡུས་པ་ལ་གསུམ་དུ་
26



འབྱེད་ཚུལ་དེ་མི་འཐད་དེ། མདོ་བརྒྱུད་སྟོང་པ་ལ་བམ་པོ་ཉེར་བཞི་ཡོད་པར་མདོ་དེ་ཉིད་ལས་འབྱུང་
བས་སྐབས་འདིར་བམ་ཚད་ལ་མི་མཐུན་པ་མེད་པའི་ཕྱིར།
རང་ལུགས་ནི། ཡུམ་རྒྱས་འབྲིང་བསྡུས་གསུམ་པོ་འདི་ཉིད་འདིའི་བཤད་བྱ་རྩ་བའི་མདོ་ཡིན་ཏེ།
འགྲེལ་བར། རྒྱལ་བའི་ཡུམ་རྣམ་པ་གསུམ་ཆར་ལས་ ཀྱང་བརྗོད་པར་བྱ་བ་ཉིད་དུ་བསྟན་པ། ཞེས་
དང་། ལ་ལ་ལས་དོན་གཞན་ལས་ཚིག །གཞན་ལས་རྣམ་གྲངས་མིང་གིས་ཏེ། །མཁས་པ་རྣམས་
ཀྱིས་ཡུམ་ཀུན་ལས། །དོན་བསྡུས་དེ་ཙམ་ཤེས་པར་བྱ། །ཞེས་གསུངས་པའི་ཕྱིར།
ས་
གཉིས་པ། རྒྱན་གྱི་མདོ་དོན་ཇི་ལྟར་བཀྲལ་
བའི་ཚུལ་བཤད་པ།
གཉིས་པ་ལ་ཁ་ཅིག ཤེར་ཕྱིན་གྱི་མདོའི་དགོངས་འགྲེལ་དུ་གྱུར་ པའི་ཤིང་རྟའི་སྲོལ་འབྱེད་དེ་ལ་
བཞིར་ཡོད་དེ། རིགས་ཚོགས་དྲུག མངོན་རྟོགས་རྒྱན། བརྒྱད་སྟོང་དོན་བསྡུས། གཞུང་འགྲེལ་
གནོད་འཇོམས་རྣམས་སུ་ཡོད་པའི་ཕྱིར། ཞེས་ཟེར། དེ་ཡང་མི་འཐད་དེ། བརྒྱད་སྟོང་དོན་བསྡུས་
ཀྱིས་ཐོགས་མེད་ཀྱི་རྗེས་སུ་འབྲངས་ནས་ཤེར་ཕྱིན་གྱི་མདོའི་དགོངས་པ་འགྲེལ། གཞུང་འགྲེལ་གནོད་
འཇོམས་ཀྱིས་ཀླུ་སྒྲུབ་ཀྱི་རྗེས་སུ་འབྲངས་ནས་ཤེར་ཕྱིན་གྱི་མདོའི་དགོངས་པ་འགྲེལ་པའི་ཕྱིར། དང་པོ་
གྲུབ་སྟེ། བརྒྱད་སྟོང་དོན་བསྡུས་ལས། ཤེས་རབ་ཕ་རོལ་ཕྱིན་པ་ནི། །བསྟན་པ་གསུམ་ལ་ཡང་དག་
བརྟེན། །བརྟགས་པ་དང་ནི་གཞན་དབང་དང༌། །ཡོངས་སུ་གྲུབ་པ་ཁོ་ན་འོ། །མེད་ཅེས་བྱ་ལ་
སོགས་ཚིག་གིས། །བརྟགས་པ་ཐམས་ཅད་འགོག་པར་བྱེད། །སྒྱུ་མ་ལ་སོགས་དཔེ་རྣམས་ཀྱིས། །
གཞན་གྱི་དབང་ནི་ཡང་དག་བསྟན། །རྣམ་པར་བྱང་བ་བཞི་ཡིས་ནི། །ཡོངས་སུ་གྲུབ་པ་རབ་ཏུ་
བསྒྲགས། །ཤེས་རབ་ཕ་རོལ་ཕྱིན་པར་ནི། །སངས་རྒྱུས་རྣམས་ཀྱིས་གཞན་བསྟན་མེད། །ཅེས་
ངོ་བོ་ཉིད་གསུམ་གྱི་མདོ་འགྲེལ་ཐེག་བསྡུས་སོགས་ཐོགས་མེད་ཀྱི་གཞུང་ཇི་ལྟ་བ་བཞིན་དུ་བཤད་པའི་་་་་
ཕྱིར།
གཉིས་པ་གྲུབ་སྟེ། གནོད་འཇོམས་སོགས་སུ་སྟོང་ཉིད་བཅུ་དྲུག་གི་བཤད་པ་བྱེད་པའི་ཚེ་རྩ་ཤེའི་
ལུང་དྲངས་ནས་བཤད་པ་མཛད་པའི་ཕྱིར། དེ་ཡང་སློབ་དཔོན་ཕྱོགས་གླང་གིས་བརྒྱུད་སྟོང་པའི་དོན་



ཚན་སོ་གཉིས་སུ་བསྡུས་ནས་སྟོན་པ་ལ་བརྒྱད་སྟོང་དོན་བསྡུས་མཛད་པ་ཡིན་ཏེ། སོ་གཉིས་ནི། དེ་
ཉིད་ལས། རྟེན་དང་དབང་དུ་བྱ་བ་དང༌། །ལས་ནི་སྒོམ་པ་དང་བཅས་པ། །རབ་དབྱེ་རྟགས་
དང་ལྟུང་བ་དང༌། །ཕན་ཡོན་བཅས་པར་ཡང་དག་བརྗོད། །ཅེས་གསུངས་པ་ལྟར། རབ་
དབྱེ་ལ་སྟོང་ཉིད་བཅུ་དྲུག སྒོམ་པ་ལ་རྣམ་གཡེང་གི་རྟོག་པ་བཅུའི་གཉེན་པོར་བཅུ། རྟེན།
དབང་དུ་བྱ་བ། ལས། རྟགས། ལྟུང་བ། ཕན་ཡོན་དང་དྲུག་རྣམས་སོ། །དེ་ལ་རྟེན་ནི་སྟོན་
པའོ། །དབང་དུ་བྱ་བ་ནི་བྱང་སེམས་དང་ཉན་ཐོས་ཀྱི་འཁོར་རོ། །ལས་ནི་ཡུམ་ལ་ཇི་ལྟར་སྤྱོད་
པའོ། ༑རྟགས་ནི་བདུད་ལས་དང་ཕྱིར་མི་ལྡོག་པའི་རྟགས་སོ། །ལྟུང་བ་ནི་ཤེར་ཕྱིན་སྤངས་ན་ངན་
སོང་དུ་སྐྱེ་བའོ། །ཕན་ཡོན་ནི་སྟོང་གསུམ་རིན་པོ་ཆེ་སྣ་བདུན་གྱིས་བཀང་ནས་བྱིན་པ་བས་ཤེར་ཕྱིན་
འབྲི་བ་སོགས་བསོད་ནམས་ཆེ་བའོ། །འོ་ན་གཞུང་འགྲེལ་གནོད་འཇོམས་དེ་གང་གིས་མཛད་ཅེ་ན།
འདི་ལ་ཡུམ་གསུམ་གྱི་གཞུང་འགྲེལ་གནོད་འཇོམས་ཞེས་པ་ཡེ་ཤེས་སྡེས་བསྒྱུར་བ་ཞིག་དང་། འབུམ་
རྐྱང་བའི་གཞུང་འགྲེལ་གནོད་འཇོམས་ཞེས་པ་འགྱུར་བྱང་མེད་པ་ཞིག་ཡོད་པའི་ཕྱི་མ་ རྒྱལ་པོ་ཁྲི་སྲོང་ལྡེ་་་་
བཙན་གྱིས་མཛད་པ་ཡིན་ཏེ། འཕང་ཐང་གི་དཀར་ཆག་ཏུ། བཙན་པོ་ཁྲི་སྲོང་ལྡེ་བཙན་གྱིས་མཛད་
པའི་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་འབུམ་གྱི་རྒྱ་ཆེར་འགྲེལ། ཞེས་གསུངས་པའི་ཕྱིར། དང་
པོ་དེ་ལ་མི་མཐུན་པ་མང་དུ་འབྱུང་ཡང་། སྔ་མ་རྣམས་ལ་ཁ་ཆེ་མཆེ་བའི་སྡེས་མཛད་པར་གྲགས་པ་ལྟར་
ཡིན་ནམ་སྙམ་སྟེ་དཔྱད་པར་བྱའོ། །
དེས་ན་ཡུམ་རྒྱས་འབྲིང་གཉིས་ཁྲི་བརྒྱད་སྟོང་པ་དང་གསུམ་གྱི་རྒྱུ་ཆེར་བཤད་པ་གཞུང་འགྲེལ་་་་་་་
གནོད་འཇོམས་ཀྱིས་སྒོ་གསུམ་དང་རྣམ་གྲངས་བཅུ་གཅིག་གི་སྒོ་ནས་ཡུམ་འགྲེལ་པར་བྱེད་པ་ཡིན་ལ། དེ་
ལ་སྒོ་གསུམ་ནི། གླེང་གཞིའི་སྐབས་ཕྱེ་བའི་རྗེས་ལ་ཤཱ་རིའི་བུ་ལ། ཞེས་པ་ནས་བརྩོན་པར་བྱའོ། །ཞེས་
པའི་བར་གྱིས་མགོ་སྨོས་པས་གོ་བ་རྣམས་ལ་གང་གིས་གང་གི་ཕྱིར་གང་ལ་ཇི་ལྟར་སློབ་ཚུལ་བཞི་སྟོན་པ་་་་
བསྡུས་ཏེ་བསྟན་པའི་སྒོ། དེ་ནས་རྣམ་མཁྱེན་རྫོགས་ པའི་བར་གྱིས་རྣམ་པར་སྤྲོས་ནས་གོ་བ་རྣམས་ལ་
རྣམ་མཁྱེན་ལས་བརྩམས་ཏེ། རྣམ་པར་མི་རྟོག་པའི་ཤེར་ཕྱིན་བཟུང་ནས་དོན་དམ་པའི་ཚུལ་དུ་སྟོན་པ་
འབྲིང་དུ་བསྟན་པའི་སྒོ། དེ་ནས་ཡོངས་སུ་རྫོགས་ པའི་བར་གྱིས་དྲངས་དགོས་པའམ། ཚིག་ལ་འཆེལ་
བ་རྣམས་ཀྱི་དོན་དུ་ལམ་ཤེས་ལས་བརྩམས་ཏེ། རྣམ་པར་རྟོག་པ་དང་བཅས་པ་དང་རྣམ་པར་མི་རྟོག་
པའི་ཤེར་ཕྱིན་བཟུང་ནས་ཀུན་རྫོབ་དང་དོན་དམ་པའི་ཚུལ་དུ་བསྟན་པ་རྒྱས་པར་བཤད་པའི་སྒོའོ། །
རྣམ་གྲངས་བཅུ་གཅིག་ནི་དང་པོར་ཤཱ་རིའི་བུ་ལ་བཀའ་སྩལ་ནས་བཤད་པའི་རྣམ་གྲངས་གཅིག་གོ །དེ་
.



ནས་རབ་འབྱོར་གྱིས་རྒྱས་པར་བཤད་པ་ནི་གཉིས་པའོ། །དེ་ནས་བརྒྱ་བྱིན་དང༌། དེ་ནས་རབ་འབྱོར་
དང༌། བྱམས་པ་དང༌། རབ་འབྱོར་དང༌། བརྒྱ་བྱིན་དང༌། རབ་འབྱོར་དང༌། བྱམས་པ་དང༌།
རབ་འབྱོར་དང༌། དེ་ནས་ཀུན་དགའ་བོ་ལ་བཀའ་སྩལ་ནས་ཡོངས་སུ་གཏད་པའོ། ། །
རང་ལུགས་ལ་ཤེར་ཕྱིན་གྱི་མདོའི་དགོངས་འགྲེལ་དུ་གྱུར་པའི་ཤིང་རྟའི་སྲོལ་འབྱེད་དེ་ཁ་གཉིས་སུ་་་
ཡོད་དེ། མགོན་པོ་ཀླུ་སྒྲུབ་ཀྱིས་ཇི་ལྟར་བཀྲལ་བའི་ཚུལ་དང༌། རྗེ་བཙུན་བྱམས་མགོན་གྱིས་ཇི་ལྟར་
བཀྲལ་བའི་ཚུལ་གཉིས་སུ་ཡོད་པའི་ཕྱིར། གསེར་ཕྲེང་ལས། དངོས་བསྟན་སྟོང་ཉིད་ཀྱི་དོན་རིགས་
ཚོགས་དྲུག་དང༌། ཤུགས་བསྟན་སྟོང་ཉིད་བཤད་པ་ན་གདུལ་བྱའི་རྒྱུད་ལ་མངོན་རྟོགས་སྐྱེ་བའི་རིམ་པ་
རྣམས་རྒྱན་གྱིས་བཀྲལ་བས། རྗེ་བཙུན་དང་ཀླུ་སྒྲུབ་ཞབས་གཉིས་ཀྱིས་ཤེར་ཕྱིན་འགྲེལ་ཚུལ་གཉིས་སུ་
བྱུང་ངོ༌། །ཞེས་བྱ་བར་ཡང་གནས་སོ། །ཞེས་གསུངས་པའི་ཕྱིར། དེ་ལ་དང་ པོ་ནི། རྒྱལ་བ་མྱ་
ངན་ལས་འདས་ཚུལ་བསྟན་ནས་ལོ་བཞི་བརྒྱ་ལོན་པ་ན། རྒྱལ་བས་མདོ་རྒྱུད་དུ་མ་ནས་ལུང་བསྟན་པའི་
ཤིང་རྟ་ཆེན་པོ་དཔལ་མགོན་འཕགས་པ་ཀླུ་སྒྲུབ་དེ་ཉིད་འཇིག་རྟེན་དུ་བྱོན་ནས། ཤེར་ཕྱིན་གྱི་མདོའི་
དངོས་བསྟན་སྟོང་ཉིད་ཀྱི་རིམ་པ་དེ་ཉིད་རིགས་ པའི་རྣམ་གྲངས་མཐའ་ཡས་པའི་སྒོ་ནས་གཏན་ལ་་་་་་་་་
འབེབས་པ་ལ་རིགས་ཚོགས་དྲུག་དང་། དེ་ཁོ་ན་ཉིད་ལུང་གི་སྒོ་ནས་གཏན་ལ་འབེབས་པ་ལ་མདོ་ཀུན་
ལས་བཏུས་པ་མཛད་དོ། ། ཀླུ་སྒྲུབ་ལུང་བསྟན་ཚུལ་ཡོད་དེ།
ལང་གཤེགས་ལས། ལྷོ་ཕྱོགས་བེ་ཏའི་ཡུལ་དུ་ནི། །དགེ་སློང་དཔལ་ལྡན་ཞེས་གྲགས་པ། །དེ་
མིང་ཀླུ་ཞེས་འབོད་པ་དེས། །ཡོད་དང་མེད་པའི་ཕྱོགས་འཇིག་པ། །ང་ཡི་བསྟན་པ་འཇིག་རྟེན་
དུ། །བླ་མེད་ཐེག་ཆེན་རབ་བཤད་ནས། །རབ་ཏུ་དགའ་བའི་ས་བསྒྲུབས་ཏེ། །བདེ་བ་ཅན་དུ་དེ་
འགྲོ་འོ། །ཞེས་གསུངས་པའི་ཕྱིར། རིགས་ཚོགས་དྲུག་པོ་དེ་གང་ཞེ་ན། འདི་ལ་ཡུལ་རྟེན་འབྱུང་གི་
དེ་ཁོ་ན་ཉིད་གཏན་ལ་འབེབས་ པའི་གཞུང་བཞི། ཡུལ་ཅན་སྟོང་ཉིད་རྟོགས་པའི་ལྟ་བ་ཐར་པ་ཐོབ་པའི་
ལམ་གྱི་རྩ་བར་སྟོན་པའི་གཞུང་གཉིས་ལས། དང་པོ་ལ་ཡང་། དགག་བྱ་བདེན་གྲུབ་གཙོ་བོར་འགོག་
པའི་གཞུང་གཉིས། བདེན་པར་མེད་ཀྱང་བྱ་བྱེད་འཐད་ཚུལ་སྟོན་པའི་གཞུང་གཉིས་ལས། དང་པོ་
གཉིས་ཡོད་དེ། དངོས་སྨྲ་བ་རྣམས་ཀྱི་གང་ཟག་དང་ཆོས་ཀྱི་བདག་ཏུ་སྒྲོ་འདོགས་པའི་བསྒྲུབ་བྱ་བདེན་
དངོས་འགོག་པ་རྩ་ཤེ་དང༌། དེའི་སྒྲུབ་བྱེད་རྟོག་གེའི་ཚིག་དོན་བཅུ་དྲུག་འགོག་པ་ཞིབ་མོ་རྣམ་འཐག་
ག ཉིས་སུ་མཛད་པའི་ཕྱིར།
གཉིས་པ་གཉིས་ཡོད་དེ། རབ་བྱེད་བདུན་པར་སྐྱེ་གནས་འཇིག་གསུམ་བརྟག་པ་ལས་འཕྲོས་ནས་
མ་



བདེན་པར་མེད་ ཀྱང་བྱ་བྱེད་འཐད་ཚུལ་སྤྱིར་སྟོན་པ་སྟོང་ཉིད་བདུན་ཅུ་པ་དང༌། རབ་བྱེད་དང་པོར་
རྐྱེན་བརྟག་པ་ལས་འཕྲོས་ནས་བདེན་པར་མེད་ ཀྱང་དགག་སྒྲུབ་ཀྱི་རྣམ་གཞག་འཐད་ཚུལ་སྟོན་པ་ལ་རྩོད་་
བཟློག་མཛད་པའི་ཕྱིར།
གཉིས་པ་ལ། རིན་ཆེན་ཕྲེང་བ་དང༌། རིགས་པ་དྲུག་ཅུ་པ་གཉིས་མཛད་པ་ཡིན་ཏེ། འཇུག་
པའི་རྒྱ་ཆེར་འགྲེལ་ལས། བདེན་གཉིས་ཀྱི་ཚུལ་དེ་ལྟར་དུ་རྟོགས་པ་ནི་སངས་རྒྱས་ཐོབ་པ་ལྟ་ཅི་སྨོས་
འཁོར་བ་ལས་གྲོལ་བ་ལ་ཡང་མེད་མི་རུང་ངོ་ཞེས་པ་གཞུང་གཉིས་ཀྱིས་སྟོན་པས། ཞེས་དང་། འཁོར་བ་
ལས་གྲོལ་བ་ལ་ཡོད་མེད་ཀྱི་མཐར་ལྟ་བ་སྤངས་པའི་ལམ་དགོས་པ་ནི་གཞུང་གཞན་གཉིས་ཀྱིས་སྟོན་ཏེ།
ཞེས་གསུངས་པའི་ཕྱིར།
གཉིས་པ་ནི། ཐུབ་པ་ཆེན་པོ་ཆོས་ཀྱི་དབྱིངས་སུ་སྙོམས་པར་ཞུགས་པའི་ཚུལ་བསྟན་ནས་ལོ་དགུ་
བརྒྱ་ལོན་པ་ན། ཐོགས་མེད་སྐུ་མཆེད་འཇིག་རྟེན་དུ་བྱོན་ལ། དེ་ཡང་སློབ་དཔོན་འཕགས་པ་ཐོགས་
མེད་ཅེས་བྱ་བ་སྔོན་ རྒྱལ་བ་དུ་མ་ལ་ལྷག་པར་བྱ་བ་བྱས་ཤིང་དགེ་བའི་རྩ་བ་རྒྱ་ཆེན་པོ་བསྐྱེད་པ། ད་ལྟ་
ཡང་སངས་རྒྱས་དང་བྱང་ཆུབ་སེམས་དཔའི་མགོན་གྱིས་ཡོངས་སུ་བཟུང་ཞིང་བློ་གྲོས་ཀྱི་མཐུ་གཞན་ལས་་་
ཁྱད་ཞུགས་པ། ཐུབ་པ་སངས་རྒྱས་བཅོམ་ལྡན་འདས་ཀྱི་བསྟན་པའི་ཁུར་བཞེས་པའི་སྨོན་ལམ་ལེགས་
པར་གྲུབ་ཅིང་། དྲང་ངེས་ཀྱི་མདོའི་དགོངས་པ་རྫོགས་པར་འགྲེལ་པར་ལུང་བསྟན་པ་དེ་ཉིད་ཀྱིས་ཕྱི་
རབས་ཀྱི་གདུལ་བྱ་རྣམས་ཐེག་པ་ཆེན་པོའི་སྡེ་སྣོད་རྒྱ་མཚོ་ལྟ་བུ་ལྟ་བ་ལ་མགྲོན་པོ་ཕྱོགས་བསླད་པ་བཞིན་་
དུ་གྱུར་ཏེ། ཚིག་སྔ་ཕྱིའི་འབྲེལ་ཙམ་ཡང་ཁོང་དུ་ཆུད་པར་དཀའ་ན་དོན་མཆོག་ཏུ་གྱུར་པ་རྣམས་ལྟ་ཅི་
སྨོས་པར་གཟིགས་ཤིང་། རང་ཉིད་ཀྱང་ཐུབ་པའི་གསུང་གི་གསང་བ་ཐམས་ཅད་ལ་ལྐོག་ཏུ་གྱུར་པར་
མཁྱེན་ནས། ཐུབ་པའི་གསུང་གི་གསང་བ་ཐམས་ཅད་ལ་ལྐོག་ཏུ་མ་གྱུར་པའི་སྤྱན་མངའ་བའི་ རྒྱལ་ཚབ་
དམ་པ་དེ་མཉེས་པར་བྱས་ན་ཅི་འདོད་པའི་དོན་འགྲུབ་པོ་སྙམ་དུ་དགོངས་ནས་སྒྲུབ་པ་ལ་ཞུགས་པས་་་་་
ཞལ་མངོན་སུམ་དུ་གཟིགས་ཏེ། བཅོམ་ལྡན་འདས་ཀྱི་རྫུ་འཕྲུལ་ལ་བརྟེན་ནས་དགའ་ལྡན་ལ་བྱོན་ནས་
ལྷའི་དྲོ་སྐད་གཅིག་གམ། མི་ལོ་ལྔ་བཅུའི་བར་དུ་ཆོས་གསན་པས་གསུང་རབ་མཐའ་དག་གི་དགོངས་པ་
རྫོགས་པར་རྟོགས་ནས། འཛམ་བུ་གླིང་པའི་གདུལ་བྱ་རྣམས་རྗེས་སུ་གཟུང་བའི་ཕྱིར་དམ་པའི་ཆོས་ཀྱི་
སྐྱེས་ཀྱང་གནང་སྟེ། འབྱེད་རྣམ་པ་གཉིས། རྒྱུན་རྣམ་པ་གཉིས། ཐེག་པ་ཆེན་པོ་རྒྱུད་བླ་མའི་བསྟན་
བཅོས་རྣམས་གནང་བའི་ཕྱིར། དེ་ལྟར་ན་ཐོགས་མེད་ལུང་གང་དུ་བསྟན་སྙམ་ན།
འཇམ་དཔལ་རྩ་རྒྱུད་ལས། ཐོགས་མེད་ཅེས་བྱའི་དགེ་སློང་ནི། །བསྟན་བཅོས་དེ་ནི་དོན་ལ་



མཁས། །མདོ་སྡེ་ངེས་དོན་དྲང་བའི་དོན། །རྣམ་པ་མང་པོ་རབ་ཏུ་འབྱེད། །འཇིག་རྟེན་རིག་པ་
སྟོན་བདག་ཉིད། །གཞུང་འབྱེད་ངང་ཚུལ་ཅན་དུ་འགྱུར། །དེ་ཡི་རིག་པ་སྒྲུབ་པ་ནི། །སཱ་ལའི་ཕོ་
ཉ་མོ་ཞེས་བྱ། །དེ་ཡི་སྔགས་ ཀྱི་མཐུ་ཡིས་ནི། །བློ་ནི་བཟང་པོ་སྐྱེ་བར་འགྱུར། །བསྟན་པ་ཡུན་རིང་
གནས་བྱའི་ཕྱིར། །མདོ་ཡི་དེ་ཉིད་དོན་སྡུད་བྱེད། །ལོ་ནི་བརྒྱ་དང་ལྔ་བཅུར་འཚོ། །དེ་ལུས་ཞིག་
ནས་ལྷ་ཡུལ་འགྲོ། །འཁོར་བ་རྣམས་སུ་འཁོར་བ་ན། །ཡུན་རིང་བདེ་བ་རྗེས་མྱོང་ནས། །བདག་
ཉིད་ཆེན་པོ་མཐར་བགྱིས་ཏེ། །བྱང་ཆུབ་དམ་པ་འཐོབ་པར་འགྱུར། །ཞེས་གསུངས་པས་ལུང་བསྟན་
ཏོ༑ ༑
འོ་ན་བྱམས་ཆོས་ལྔ་པོ་དེས་མདོ་དོན་འགྲེལ་ཚུལ་དེ་གང་ཞེ་ན། འདི་ལ་ཡང་དངོས་བསྟན་སྟོང་
ཉིད་ཀྱི་རིམ་པ་དང༌། སྦས་དོན་མངོན་རྟོགས་ཀྱི་རིམ་པ་འགྲེལ་ཚུལ་གཉིས་ལས། དང་པོ་ནི། རེ་ཤིག་
ཟབ་མོའི་དོན་རྫོགས་པར་སྟོན་པའི་སྣོད་དུ་མི་རུང་བའི་ གདུལ་བྱ་ཐེག་ཆེན་གྱི་རིགས་ ཅན་དུ་མ་རྗེས་སུ་་་་་
གཟུང་བའི་ཕྱིར་དུ་འཁོར་ལོ་ཐ་མའི་རྗེས་སུ་འབྲངས་ནས་ཤེར་ཕྱིན་གྱི་མདོའི་དངོས་བསྟན་སྟོང་ཉིད་ཀྱི་་་་
རིམ་པ་དེ་ཉིད་སེམས་ཙམ་གྱི་ཚུལ་དུ་འགྲེལ་པར་བྱེད་པ་ལ། ཐེག་པ་ཆེན་པོའི་མདོ་སྡེའི་རྒྱན་དང་།
འབྱེད་རྣམ་པ་གཉིས་གསུངས། ཐེག་པ་ཆེན་པོའི་རིགས་ཅན་དབང་པོ་མཆོག་ཏུ་གྱུར་པ་རྣམས་ལ་དང་
པོ་ཉིད་ནས་བསྟན་པར་བྱ་བ་ཆོས་ཐམས་ཅད་བདེན་པས་སྟོང་ཞིང་དོན་དམ་པའི་བདེན་པ་སྤྲོས་པའི་་་་་་
མཐའ་ཐམས་ཅད་དང་བྲལ་བ་ཤེར་ཕྱིན་གྱི་མདོའི་དངོས་བསྟན་སྟོང་ཉིད་ཀྱི་རིམ་པ་དེ་ཉིད་མགོན་པོ་ཀླུ་་་
སྒྲུབ་ཀྱིས་ཇི་ལྟར་བཀྲལ་པ་དང་མཐུན་པར་དབུ་མ་པའི་ཚུལ་དུ་འགྲེལ་ཞིང་ཁྱད་པར་དུ་དེ་བཞིན་གཤེགས་
པའི་སྙིང་པོའི་མདོ་དང་ཡུམ་རྒྱས་འབྲིང་བསྡུས་གསུམ་དགོངས་པ་གཅིག་ཏུ་འགྲེལ་པ་ལ་ཐེག་པ་ཆེན་པོའི་་
རྒྱུད་བླ་མ་གསུངས།
གཉིས་པ་ནི། ཤེར་ཕྱིན་གྱི་མདོའི་སྙིང་པོའི་དོན་དངོས་སུ་བསྟན་པའི་ཤུགས་ལ་གདུལ་བྱའི་རྒྱུད་ལ་
མངོན་པར་རྟོགས་པ་སྐྱེ་ཚུལ་གྱི་རིམ་པ་དེ་ཉིད་ས་འོག་གི་གཏེར་ལྟར་ཤིན་ཏུ་རྟོགས་དཀའ་ཞིང་རྟོགས་ན་་་
དོན་ཆེ་བར་གཟིགས་ནས་དེ་ཉིད་གསལ་བར་བྱེད་པ་ལ་རྗེ་བཙུན་གྱིས་གཏེར་གྱི་ཁ་བྱང་ལྟ་བུའི་མན་ངག་་་་
བསྟན་བཅོས་མངོན་རྟོགས་རྒྱན་མཛད་པ་ཡིན་ནོ། །
]



གསུམ་པ། རྒྱན་ལ་འགྲེལ་པ་ཇི་ལྟར་བྱུང་
བའི་ཚུལ་བཤད་པ། ༈
གསུམ་པ་ལ། སྤྱིར་མངོན་རྟོགས་རྒྱན་ལ་འགྲེལ་པ་རྒྱ་གར་མར་གྲགས་པ་ཉི་ཤུ་རྩ་གཅིག་ཡོད་དེ།
དེ་ལ་མདོ་རྒྱན་སྦྱར་བའི་འགྲེལ་པ་བཅུ་གཉིས་དང༌། མ་སྦྱར་བའི་འགྲེལ་པ་དགུ་རྣམས་སུ་ཡོད་ པའི་
ཕྱིར། དང་པོ་གྲུབ་སྟེ། ཉི་ཁྲི་དང་སྦྱར་བ་བཞི། བརྒྱད་སྟོང་པ་དང་སྦྱར་བ་གསུམ། མདོ་སྡུད་པ་
དང་སྦྱར་བ་གསུམ། འབུམ་རྐྱང་པ་དང་སྦྱར་བ་གཅིག འབུམ་ཉི་ཁྲི་ཁྲི་བརྒྱད་སྟོང་པ་སྟེ་ཡུམ་གསུམ་ག་
དང་སྦྱར་བ་གཅིག་རྣམས་སུ་ཡོད་པའི་ཕྱིར། དང་པོ་གྲུབ་སྟེ། འཕགས་པ་གྲོལ་སྡེས་མཛད་པའི་ཉི་ཁྲི་
སྣང་བ། བཙུན་པ་གྲོལ་སྡེས་མཛད་པའི་ཉི་ཁྲི་རྣམ་འགྲེལ། སློབ་དཔོན་སེང་གེ་བཟང་པོས་མཛད་པའི་
ཉི་ཁྲི་ལེའུ་བརྒྱད་མ། ཤཱན་ཏི་པས་མཛད་པའི་ཉི་ཁྲི་དགུ་ལྡན་རྣམས་སུ་ཡོད་པའི་ཕྱིར། གཉིས་པ་གྲུབ་
སྟེ། སློབ་དཔོན་གྱིས་མཛད་པའི་རྒྱུན་སྣང་། ཤཱན་ཏི་པས་མཛད་པའི་སྙིང་པོ་མཆོག ཨ་བྷ་ཀཱ་རས་
མཛད་པའི་གནད་ཀྱི་ཟླ་འོད་རྣམས་སུ་ཡོད་པའི་ཕྱིར། གསུམ་པ་གྲུབ་སྟེ། སློབ་དཔོན་སེང་གེ་བཟང་པོས་
མཛད་པའི་སྡུད་པའི་དཀའ་འགྲེལ་རྟོགས་སླ། སངས་རྒྱས་ཡེ་ཤེས་ཞབས་ཀྱིས་མཛད་པའི་སྡུད་པའི་
དཀའ་འགྲེལ། ཁ་ཆེ་དྷ་རྨ་ཤྲཱིས་མཛད་པའི་ཤེར་ཕྱིན་མཛོད་ཀྱི་ལྡེ་མིག་རྣམས་སུ་ཡོད་པའི་ ཕྱིར། བཞི་པ་
གྲུབ་སྟེ། ཁ་ཆེ་དྷ་རྨ་ཤྲཱིས་མཛད་པར་གྲགས་པའི་སྟོང་ཕྲག་བརྒྱ་པའི་བཤད་པ་དེ་དེ་ཡིན་པའི་ཕྱིར། ལྔ་
པ་ནི། ཇོ་བོ་སྨྲ་ཏི ས་མཛད་པར་གྲགས་ པའི་ཡུམ་གསུམ་དོན་བརྒྱུད་ཀྱིས་མཐུན་པར་བསྟན་པ་དེ་དེ་ཡིན་
ནོ། །གཉིས་པ་གྲུབ་སྟེ། སློབ་དཔོན་སེང་གེ་བཟང་པོས་མཛད་པའི་འགྲེལ་པ་དོན་གསལ། ཆོས་ཀྱི་
བཤེས་གཉེན་གྱིས་མཛད་པའི་འགྲེལ་བཤད་ཚིག་གསལ། གསེར་གླིང་པས་མཛད་པའི་རྟོག་གེའི་སྣང་
བ། ཤེར་འབྱུང་བློ་གྲོས། ཇོ་བོ། གཞོན་ནུ་དཔལ་གསུམ་གྱིས་མཛད་པའི་བསྡུས་དོན་གསུམ། རསྣ་
ཀཱི ཏིའི་གྲགས་ཆ། ། ཁ་ཆེ་བུདྷ་ཤྲཱིའི་ཤེས་རབ་སྒྲོན་མེའི་ཕྲེང་བ། ཨབྷུ་ཀཱ་རའི་ཐུབ་པ་དགོངས་རྒྱན་
རྣམས་སུ་ཡོད་ པའི་ཕྱིར། ཁ་ཅིག ཕྱི་མ་འདི་རྒྱུན་གྱི་འགྲེལ་པར་མི་འཐད་དེ། འདི་ཐུབ་ པའི་ གསུང་
རབ་སྤྱིའི་དགོངས་འགྲེལ་ཡིན་པའི་ཕྱིར་ན། སྐྱོན་མེད་དེ། འདིའི་ལེའུ་ཕྱི་མ་གསུམ་ལས་གཙོ་ཆེར་
མངོན་རྟོགས་རྒྱན་གྱི་དོན་རྣམས་བསྟན་པས་ན། དེ་རྒྱུ ན་གྱི་འགྲེལ་པར་བགྲངས་པའི་ཕྱིར། ཁ་ཅིག
ཀཱི
Ha
32



འདི་མདོ་རྒྱན་སྦྱར་བའི་འགྲེལ་པ་ཡིན་ཏེ། འདིར་གང་ཟག་ལ་སོགས་པ་འགའ་ཟུང་མདོ་དང་སྦྱར་བའི་
ཕྱིར་ན་མ་ཁྱབ་སྟེ། འདིས་ཕལ་ཆེར་མདོ་དང་མ་སྦྱར་བར་བཤད་པའི་ཕྱིར།
ཁ་ཅིག ཤེར་ཕྱིན་མཛོད་ཀྱི་ལྡེ་མིག་མདོ་རྒྱན་སྦྱར་བའི་འགྲེལ་པ་མ་ཡིན་ཏེ། དེར་མདོ་ཚིག་
དངོས་སུ་མ་དྲངས་པའི་ཕྱིར་ན་མ་ཁྱབ་སྟེ། དེར་མདོ་སྡུད་པའི་དོན་ཚན་རྣམས་སོ་སོར་བཅད་དེ་མངོན་
རྟོགས་རྒྱན་དང་སྦྱར་ནས་གསུངས་པའི་ཕྱིར། དེ་དག་གི་ནང་ནས་དྷ་རྨཱ་ཤྲཱིས་མཛད་པར་གྲགས་ པའི་
འབུམ་གྱི་འགྲེལ་པ་འདི་རྒྱ་འགྲེལ་མ་ཡིན་ཏེ། འདིས་གླེང་གཞི་དང་མཆོད་བརྗོད་སྦྱར་ནས། དེ་ཡང་།
གླེང་གཞི་རྒྱུས་པར་བཀའ་སྩལ་དོན་མཆོག་རྣམས། །སྡུད་པར་མཛད་ལ་མཆོད་བརྗོད་ཚིགས་བཅད་
མཛད། །ཅེས་པའོ། །ཞེས་ཤེས་བྱེད་དུ་དྲངས་པ་འདི་ བསྟན་བཅོས་རིན་ཆེན་སྒྲོན་མེ་ལས་འབྱུང་བ་
གང་ཞིག དེ་འདྲ་བ་དེ་བ་རེག་ཐོས་པ་དགས་མཛད་པར་མཁས་པ་རྣམས་ལ་གྲགས་པའི་ཕྱིར། གཞན་
ཡང་། དེ་མི་འཐད་དེ། དེར་ཡུམ་ཆེན་མོ་ལ་བམ་པོ་སུམ་བརྒྱ། ཞེས་བམ་གྲངས་ཀྱི་བཤད་པ་དང༌། །
གདམས་ངག་གི་སྐབས་སུ། མཁས་པ་པཎྜི་ཏའི་ལུགས་ཀྱིས་སྒྲོ་འདོགས་ཕྱི་རུ་གཅོད། ལྟ་རྟོ ག་ཕྱི་རུ་
བྱེད༔ ཡུལ་དཔྱད་པས་དེ་འཛིན་གྱི་འཁྲུལ་བ་ལྡོག་པར་འདོད། ཀུ་སུ་ལུའི་ལུགས་ཀྱིས་སྒྲོ་འདོགས་ནང་
དུ་གཅོད། ལྟ་རྟོག་ནང་དུ་བྱེད། རང་ངོ་རང་གིས་རྟོགས་པ་གཅིག་ལ་སྐྱེ་དགོས། ཞེས་སོགས་རྒྱ་གར་
མཁས་པའི་ལུགས་ལ་མི་འབྱུང་བའི་བོད་ཚིག་དུ་མ་འབྱུང་བའི་ཕྱིར། །
བཞི་པ་འགྲེལ་པ་གང་གི་རྗེས་སུ་འབྲང་བ་ནི། འོ་ན་མངོན་རྟོགས་རྒྱུན་ལ་འགྲེལ་པ་དེ་ཙམ་ཡོད་ན།
རང་ཉིད་འགྲེལ་པ་གང་གི་རྗེས་སུ་འབྲངས་ནས་མངོན་རྟོགས་རྒྱུན་འཆད་པ་ཡིན་ཞེ་ན། རྒྱལ་བའི་སྲས་
པོ་སེང་གེ་བཟང་པོ ས་མཛད་པའི་འགྲེལ་པ་དོན་གསལ་གྱི་རྗེས་སུ་འབྲངས་ནས་འཆད་པ་ཡིན་ཏེ། འགྲེལ་
པ་འདི་ཚིག་ཉུང་ཞིང་དོན་འདྲིལ་ལ་དོན་གསལ་བས་ན་འགྲེལ་པ་གཞན་ལས་ཁྱད་དུ་འཕགས་པའི་ཕྱིར།
གཞུང་གི་དོན།
བསྟན་བཅོས་ཀྱི་ལུས་དངོས་བཤད་པ།
གཉིས་པ་སྐབས་སུ་བབས་པའི་བསྟན་བཅོས་དངོས་བཤད་པ་ལ། འོ་ན་འགྲེལ་པ་འདིའི་རྗེས་སུ་
འབྲངས་ནས་མངོན་རྟོ གས་རྒྱུན་འཆད་ཚུལ་དེ་གང་ཞེ་ན། འདི་འཆད་པ་ལ་གསུམ། རྗོད་བྱེད་དོན་



ལྡན་གྱི་མཚན་དང༌། བརྗོད་བྱ་དེ་ལྡན་གྱི་གཞུང་དང༌། གང་གིས་བསྒྱུར་བའི་འགྱུར་བྱང་བཤད་པ་
དང་གསུམ་ལས། དང་པོ་ལ། དངོས་དང་། ཞར་བྱུང་གཉིས་ལས། དང་པོ་ནི།
རྒྱ་གར་སྐད་དུ། ཨ་བྷི་ས་མ་ཡ་ཨ་ལཾ་ཀཱ་ར་ནཱ་མ་པྲཛྙཱ་པ་ར་མི་ཏ་ཨུ་པ་དེ་ཤ་ཤཱཙཱ་པྲྀཏི། བོད་སྐད་
དུ། ཞེས་སོགས་ཀྱིས་འཆད། འདི་ལ་ཡང་མཚན་བསྒྱུར་བ་དང༌། མཚན་བཤད་པ་དང༌། དགོས་པ་
དང་གསུམ་ལས། དང་པོ་ནི། རྒྱ་གར་ནི་གྲོང་ཁྱེར་ཆེན་པོ་དྲུག་ཡོད་པའི་ཡུལ་ལ་འདོད་རྒྱལ་དུ་བརྡ་
བྱས་པ་ཡིན་ལ། གྲོང་ཁྱེར་དྲུག་ནི། འདུལ་བ་ཚིག་ལེའུར་བྱས་པ་ལས། མཉན་ཡོད་གནས་བཅས་
ཙམ་པ་ཀ །ཝ་ར་ཎ་སི་ཡངས་པ་ཅན། །རྒྱལ་པོའི་ཁབ་ནི་དྲུག་པ་སྟེ། །འདི་དག་གྲོང་ཁྱེར་ཆེན་
པོར་ཤེས། །ཞེས་གསུངས་པ་ལྟར་རོ། །ཡུལ་དེར་སྐད་རིགས་ཆེན་པོ་བཞི་ཡོད་དེ། ཟུར་ཆག་གི་
སྐད། ཤ་ཟའི་སྐད། ཡུལ་མི་རང་བཞིན་པའི་སྐད། སཾ་སྐྲྀ་ཏའི་སྐད་དང་བཞི་ཡོད་པའི་ཕྱིར། དེའི་
ནང་ནས་སཾ་སྐྲྀ་ཏའི་སྐད་དུ་བསྟན་བཅོས་འདིའི་མཚན་ལ། ཨ་བྷི་ས་མ་ཡ། ཞེས་སོགས་འབྱུང་ལ། །
དེ་བོད་སྐད་དུ་བསྒྱུར་ན། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཅེས་བྱ་བའི་འགྲེལ་པ། ཞེས་འབྱུང་སྟེ། ཨ་བྷི་ས་མ་ཡ་ནི། མངོན་པར་རྟོགས་པ། ཨ་ལཾ་ཀཱ་
ར་ནི། རྒྱན། ནཱ་མ་ནི། ཞེས་བྱ་བ། པྲཛྙཱ་པ་ར་མི་ཏ་ནི། ཤེར་ཕྱིན། ཨུ་པ་དེ་ཤ་ནི། མན་ངག །
ཤཱསྔ་ནི། བསྟན་བཅོས། བྲྀཏྟི། ཞེས་པ་ནི། འགྲེལ་པའི་སྐད་དོད་ཡིན་པའི་ཕྱིར། གཉིས་པ་ལ།
བསྟན་བཅོས་འདི་ཆོས་ཅན། ཁྱོད་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བརྗོད་པའི་རྒྱུ་མཚན་ཡོད་དེ།
ཁྱོད་ཀྱིས་གཞུང་ཤེར་ཕྱིན་གྱི་དགོངས་པ་འགྲེལ་པར་བྱེད་པས་ན་དེ་ལྟར་བརྗོད་པའི་ཕྱིར། ཁྱོད་ལ་ཚན་
ངག་ཅེས་བརྗོད་པའི་རྒྱུ་མཚན་ཡོད་དེ། ཁྱོད་མདོ་དོན་བདེ་བླག་ཏུ་རྟོ གས་ པའི་མན་ངག་སྟེ་ཐབས་ཡིན་
པས་ན་དེ་ལྟར་བརྗོད་པའི་ཕྱིར། ཁྱོད་ལ་བསྟན་བཅོས་ཞེས་བརྗོད་པའི་རྒྱུ་མཚན་ཡོད་དེ། འཆོས་སྐྱོབ་
ཀྱི་ཡོན་ཏན་གཉིས་དང་ལྡན་པའི་ངག་རྣམ་དག་ཡིན་པས་ན་དེ་ལྟར་བརྗོད་པའི་ཕྱིར། ཁྱོད་ལ་མངོན་
པར་རྟོགས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་དོན་མངོན་པར་རྟོགས་པ་བརྒྱད་བརྗོད་བྱར་
བྱེད་པས་ན་དེ་ལྟར་བརྗོད་པའི་ཕྱིར། དེ་ཆོས་ཅན། ཁྱོད་ལ་རྒྱན་ཅེས་བརྗོད་པའི་རྒྱུ་མཚན་ཡོད་དེ།
དཔེར་ན་རང་བཞིན་གྱི་རྒྱུན་སྐྱེས་བུའི་ལུས་བཟང་པོ་ལ། མཛེས་བྱེད་ཀྱི་རྒྱུན་གདུ་བུ་ལ་སོགས་པས་སྤྲས་
པ་དེ་ཉིད་གསལ་བྱེད་ཀྱི་རྒྱུན་མེ་ལོང་ལ་སོགས་པའི་ནང་དུ་ཤར་བ་ན་དགའ་བའི་རྒྱུན་འདོད་པ་པོ་དགའ་
བ་སྐྱེད་པ་བཞིན་དུ། རང་བཞིན་གྱི་རྒྱན་ཡུམ་གྱི་ལུས་བཟང་པོ་ལ་མཛེས་བྱེད་ཀྱི་རྒྱུན་དངོས་བརྒྱུད་དོན་
བདུན་ཅུས་སྤྲས་པ་དེ་ཉིད་གསལ་བྱེད་ཀྱི་རྒྱུན་བསྟན་བཅོས་འདིའི་ནང་དུ་ཤར་བ་ན། དགའ་བའི་རྒྱན་
34



ལྟ་བ་པོ་ལ་དགའ་བ་སྐྱེད་པས་ན་དེ་ལྟར་བརྗོད་པའི་ཕྱིར། དེ་ལྟར་ཡང་། མདོ་སྡེའི་རྒྱུན་ལས།
གཟུགས་རྒྱན་རང་བཞིན་ཡོན་ཏན་ལྡན་པ་མེ་ལོང་ནང་སོང་བ། །མཐོང་བའི་དབང་གིས་མི་རྣམས་རབ་
ཏུ་དགའ་བའི་མཆོག་སྐྱེད་པ། །དེ་བཞིན་ལེགས་གསུངས་རྟག་ཏུ་རང་བཞིན་ཡོན་ཏན་ལྡན་པ་ཡི། །
ཆོས་ཀྱང་དོན་རྣམས་ཕྱེ་བས་མཁས་རྣམས་འདི་ན་དགའ་མཆོག་སྐྱེད། །ཅེས་གསུངས་པའི་ཕྱིར།
འགྲེལ་པ་འདི་ཆོས་ཅན། ཁྱོད་ལ་འགྲེལ་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་བསྟན་བཅོས་
མངོན་རྟོགས་རྒྱུན་གྱི་ཚིག་དོན་གཉིས་ཀྱི་ནང་ནས་དོན་གྱི་ཆ་གཙོ་བོར་འགྲེལ་པར་བྱེད་པས་ན་དེ་ལྟར་་་་་
བརྗོད་པའི་ཕྱིར། གསུམ་པ་ནི། བསྟན་བཅོས་ཀྱི་དང་པོ ར་རྒྱ་སྐད་སྨོས་པ་ལ་ཆོས་ཅན། དགོས་པ་
ཡོད་དེ། སྐད་ལ་བག་ཆགས་འཇོག་པ་དང༌། རྒྱུད་ལ་བྱིན་རླབས་འབྱུང་བ་དང༌། བསྟན་བཅོས་
ཁུངས་བཙུན་པར་བྱ་བ་སོགས་ཀྱི་དགོས་པ་ཡོད་པའི་ཕྱིར། བོད་སྐད་སྨོས་པ་ཆོས་ཅན། དགོས་པ་ཡོད་
དེ། ལོ་པཎ་རྣམས་ལ་བྱས་པ་ཤེས་ཤིང་དྲིན་དུ་གཟོ་བའི་ཆེད་ཡིན་པའི་ཕྱིར། གཉིས་ཀ་སྨོས་པ་ལ་
ཆོས་ཅན། དགོས་པ་ཡོད་དེ། སྐད་གཉིས་ཀྱི་རྣམ་དབྱེ་བདེ་བླག་ཏུ་རྟོགས་པའི་ཆེད་ཡིན་ པའི་ཕྱིར།
གཉིས་པ་ལ། གཞུང་ཚད་རྟོ གས་པའི་ཡན་ལག་ཏུ་བམ་གྲངས་དང༌། འགྱུར་མཐར་ཕྱིན་པའི་
ཡན་ལག་ཏུ་ཕྱག་བྱས་པ་དང་གཉིས་ལས། དང་པོ་ནི། བམ་པོ་དང་པོ་ཞེས་བཤད། དོན་ནི། བསྟན་
བཅོས་འདི་ལ་བམ་པོ་ལྔ་ཡོད་པའི་དང་པོ་འདི་ནི་འཆད་པ་ལ། བམ་པོ་ཞེས་བརྗོད་པའི་རྒྱུ་མཚན་ཡོད་
དེ། དཔེར་ན་རྩྭའི་ཕུང་པོ་མང་པོ་ཕྱོགས་ གཅིག་ཏུ་བསྡུས་པ་ལ་རྩྭའི་བམ་པོ་ཞེས་བརྗོད་པ་ལྟར།
གཞུང་གི་ཆ་མང་པོ་ཕྱོགས་གཅིག་ཏུ་བསྡོམས་པས་ན་དེ་ལྟར་བརྗོད་པའི་ཕྱིར། སྤྱིར་བམ་ཚད་ལ་མི་
མཐུན་པ་དུ་མ་ཡོད་དེ། བློ་ཀ་བདུན་བརྒྱ་རེ་ལ་བམ་པོ་རེ་བྱས་པ་དང༌། ཡུམ་རྒྱས་འབྲིང་བསྡུས་
གསུམ་ལྟ་བུ་སུམ་བརྒྱ་རེ་ལ་བམ་པོ་རེ་བྱས་པ་དང་། ཤེས་རབ་སྙིང་པོ་ལྟ་བུ་ཉེར་ལྔ་ལ་བམ་པོར་བྱས་པ་
སོགས་དུ་མ་ཡོད་པའི་ཕྱིར། སྐབས་འདིར་ནི་ཟློ་ཀ་སུམ་བརྒྱ་རེ་ལ་བམ་པོ་རེ་རེ་བྱས་པ་ཡིན་ཏེ། འདིའི་
རྒྱ་དཔེ་ལ་བློ་ཀ་སྟོང་ལྔ་བརྒྱ་ཞེས་འབྱུང་ཞིང་། བོད་དཔེ ར་བམ་པོ་ལྔར་བྱས་པའི་ཕྱིར། དེས་ན་བསྟན་
བཅོས་ཀྱི་དང་པོར་བམ་གྲངས་སྨོས་པ་ཆོས་ཅན། དགོས་པ་ཡོད་དེ། བསྟན་བཅོས་ཀྱི་གཞུང་ཚད་ལ་
སྒྲོ་སྐུར་སྤང་བར་བྱ་བའི་ཆེད་ཡིན་པའི་ཕྱིར། །
གཉིས་པ་ནི། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །ཞེས་
བཤད༑ དོན་ནི། ལོ་ཙྪ་པས་བསྟན་བཅོས་ཀྱི་ཐོག་མར་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ལ་ཕྱག་འཚལ་ལོ། །ཞེས་པའི་འགྱུར་ཕྱག་སྨོས་པ་ཆོས་ཅན། དགོས་པ་ཡོད་དེ། འགྱུར་མཐར་
སྒོ་



ཕྱིན་པར་བྱ་བའི་ཆེད་ཡིན་ པའི་ཕྱིར་དང་། སྔོན་གྱི་ཆོས་རྒྱལ་རྣམས་ཀྱི་བཀས་བཅད་དང་མཐུན་པར་
བསྟན་བཅོས་འདི་ལྷག་པའི་ཏིང་ངེ་འཛིན་གྱི་བསླབ་པ་བརྗོད་བྱའི་གཙོ་བོར་བྱེད་པའི་མདོ་སྡེའི་སྡེ་སྣོད་དུ་
ཤེས་པར་བྱ་བའི་ཆེད་ཡིན་པའི་ཕྱིར།
གཉིས་པ་བརྗོད་བྱ་དེ་ལྡན་གྱི་གཞུང་བཤད་པ་ལ། གཞུང་སྤྱིའི་གྲངས་དང་། གཞུང་དངོས་
བཤད་པའོ། །དང་པོ་ནི། གཞུང་འཆད་པའི་ཐོག་མར་གཞུང་གི་མཚམས་སོ་སོར་བཤད་པ་དང་།
གཞུང་དེས་རང་གི་རྩ་བ་ཇི་ལྟར་བཤད་པ་བསྟན་ན། དཀྱུས་ས་བསྟན་པའི་རྟ་བཞིན་དུ་འཆད་པ་དང་
ཉན་པ་རྣམས་ཀྱི་བློ་མི་འཁྲུག་ཅིང་དོན་རྣམས་སོ་སོར་གོ་བར་འགྱུར་བས། རྩ་བས་དོན་དུ་ཞིག་གིས་མདོ་
དོན་བཀྲལ་བ་དང༌། འགྲེལ་པས་རྩ་བ་ཇི་ལྟར་བཀྲལ་བའི་རིམ་པ་རྣམས་ཇི་ལྟ་བུ་ཞེ་ན། རྩ་བས་མདོ་
དོན་བཤད་ཐབས་ཡན་ལག་ལྔའི་སྒོ་ནས་བཤད་པ་ཡིན་ཏེ། རྣམ་བཤད་རིགས་པ་ལས། མདོ་དོན་སྨྲ་བ་
དག་གིས་ནི། །དགོས་པ་བསྡུས་པའི་དོན་བཅས་དང་། །ཚིག་དོན་བཅས་དང་མཚམས་སྦྱར་བཅས། །
བརྒལ་ལན་བཅས་ཏེ་བསྙད་པར་བྱ། །ཞེས་གསུངས་པ་ལྟར་ཡིན་པའི་ཕྱིར། དེ་ཡང་མདོ་དོན་གྱི་ཆེ་པ་
ཐོས་ནས་ཉན་པ་དང་འཛིན་པ་ལ་གུས་པ་བསྐྱེད་པའི་ཆེད་དུ་ཐོག་མར་མདོ་དོན་དགོས་དོན་གྱི་སྒོ་ནས་་་་་
འཆད་པ་ལ། རྣམ་པ་ཐམས་ཅད་མཁྱེན་ཉིད་ལམ། །ཞེས་སོགས་གསུངས། མདོ་དོན་བདེ་བླག་ཏུ་
རྟོ གས་པའི་དགོས་དོན་དེ་ཡང་བསྡུས་དོན་ལུས་རྣམ་གཞག་ལ་རག་ལས་པས་ན། ཤེས་རབ་ཕ་རོལ་ཕྱིན་
པ་ནི། །ཞེས་སོགས་ཀྱིས་མདོ་དོན་བསྡུས་དོན་གྱི་སྒོ་ནས་འཆད་པར་བྱེད། དངོས་བརྒྱུད་དོན་བདུན་
ཅུའི་བསྡུས་དོན་དེ་ཡང་ཚིག་དོན་ཡན་ལག་རྒྱས་བཤད་ལ་རག་ལས་པས། སེམས་བསྐྱེད་པ་ནི་གཞན་
དོན་ཕྱིར། །ཞེས་སོགས་ཀྱིས་མདོ་དོན་ཚིག་དོན་གྱི་སྒོ་ནས འཆད་པར་བྱེད། ཚིག་དོན་གྱི་ གོ་རིམ་
རྣམས་འབྲེལ་བ་ནི་མཚམས་སྦྱོར་ལ་རག་ལས་པས། དེ་ནས་ཐམས་ཅད་ཤེས་པ་ཉིད། །ཅེས་དང༌། །
དེ་ནས་སེང་གེ་རྣམ་བསྒྱིངས་པའི། །ཞེས་པ་རྣམས་ཀྱིས་མདོ་དོན་མཚམས་སྦྱོར་གྱི་སྒོ་ནས་འཆད་པར་
བྱེད། ཅེས་ཁ་ཅིག་བཞེད། རིགས་པ་སྔ་ཕྱི་མི་འགལ་བ་ནི་བརྒལ་ལན་ལ་རག་ལས་པས། ཆོས་ཀྱི་
དབྱིངས་ལ་དབྱེར་མེད་ཕྱིར། །ཞེས་དང༌། དངོས་པོ་བརྗོད་དུ་མེད་པ་ལ། །ཞེས་དང༌། གཞན་གྱི་
ཆོས་རྣམས་ཀྱང་ཡོད་ལ། །ཞེས་སོགས་འགའ་ཞིག་གིས་མདོ་དོན་བརྒལ་ལན་གྱི་སྒོ་ནས་བཤད་ཅིང་། །
བརྒལ་ལན་ཕལ་ཆེར་ཤུགས་ལ་བསྟན་པ་ཡིན་ནོ། །འོ་ན་བརྒལ་བ་དང་ལན་གཉིས་ཡོད་པས་བཤད་
ཐབས་ཡན་ལག་དྲུག་ཏུ་འགྱུར་རོ་ཞེ་ན་མི་འགྱུར་ཏེ། རྣམ་བཤད་རིགས་པར་བརྒལ་བ་དང་ལན་གཉིས་
གཅིག་ཏུ་བྱས་པ་ནི་བརྒལ་བའི་ལན་གདབ་པའི་དོན་གྱི་ ཕྱིར་རོ། །ཞེས་གསུངས་པའི་ཕྱིར། དེ་ལྟར་
36



ཡང་རྣམ་བཤད་རིགས་པར། .མདོ་དོན་ཆེ་བ་ཉིད་ཐོས་ནས། །ཉན་པ་དང་ནི་འཛིན་པ་ལ། །ཉན་
པ་པོ་དེ་གུས་བྱེད་པས། །ཐོག་མར་དགོས་པ་བརྗོད་པར་བྱ། །དེ་སྒྲུབ་དེ་ནི་བསྡུས་དོན་ལས། །
བསྡུས་པའི་དོན་ནི་ཚིག་དོན་ལས། །གོ་རིམ་རིམ་པ་སྔ་ཕྱི་དག །མི་འགལ་བ་ནི་གཉིས་ལས་སོ། ། །
ཞེས་གསུངས་པའི་ཕྱིར། དེས་ན་མདོ་དོན་གྱི་བཤད་ཐབས་ཀྱི་ཡན་ལག་དང་པོ་གསུམ་དངོས་སུ་བསྟན་
ནས། མཚམས་སྦྱོར་ཤུགས་ལ་བསྟན་ལ། བརྒལ་ལན་ཕལ་ཆེར་ཤུགས་ལ་བསྟན་ཅིང་། ཤུགས་བསྟན་
དེ་རྣམས་སློབ་དཔོན་གྱིས་འགྲེལ་པར་གསལ་བར་བྱས་པ་ཡིན་ལ། ཤུགས་བསྟན་གྱི་མཚམས་སྦྱོར་དང་པོ་
ནི༑ འཕ གས་པ་བྱམས་པ། ཞེས་སོགས་ཡིན་ལ། དེ་ཡང་སློབ་དཔོན་ཆོས་བ ཤེས་ནི་སྐབས་དང་པོ་ལ་
མཚམས་སྦྱོར་སོ་དྲུག གཉིས་པ་ལ་ཉི་ཤུ། གསུམ་པ་ལ་བཅུ་བཞི། བཞི་པ་ལ་སོ་ལྔ། ལྔ་པ་ལ་ཉེར་
བདུན། དྲུག་པ་ལ་གཅིག བདུན་པ་ལ་ལྔ། བརྒྱུད་པ་ལ་བཅུ་གསུམ། བར་བ་ལ་གཅིག བསྡུས་
པ་ལ་གཅིག་སྟེ་བསྡོམས་ན་བརྒྱ་དང་ང་གསུམ་ཡོད། དེ་ཡང་སྐབས་ཀྱི་དང་པོར་བསྟན་པ་བརྒྱད་ནི་
སྐ བས་ ཀྱི་གོ་རིམ་ངེས་པའི་མཚམས་སྦྱོར་ཡིན་ཞིང་། མཚམས་སྦྱོར་གཞན་རྣམས་ཅི་རིགས་པའོ། །ཞེས་
གསུངས། དེ་མི་རིགས་ཏེ། མཚམས་སྦྱོར་གྱི་རིམ་པ་འདི་དག་སློབ་དཔོན་གྱིས་ཚིག་ཟིན་དྲངས་པ་ཡིན་
ནམ། དོན་ཐོབ་དྲངས་པ་ཡིན། དང་པོ་ལྟར་ན་མི་འཐད་དེ། སྐབས་དང་པོ་ལ་མཚམས་སྦྱོར་ཉེར་ལྔ་
ལས་མེད་པས་གྲངས་མང་བར་འགྱུར་ལ། བཞི་པ་ལ་སོ་དྲུག་དང༌། བརྒྱད་པ་ལ་སོ་དྲུག་ཡོད་པས་
གྲངས་ཉུང་བའི་སྐྱོན་ཡོད་པའི་ཕྱིར། གཉིས་པ་ལྟར་ན། དང་པོ་སོ་དྲུག་གི་དོན་ཐོབ་དེ་གང་ལ་བྱེད།
གལ་ཏེ་དམིགས་རྣམ་རྒྱས་བཤད་ལ་མཚམས་སྦྱོར་གཅིག་ལས་མེད་ཀྱང་ངེས་འབྱེད་བཞི་ཡོད་པས་མཚམས་
སྦྱོར་བཞི་ཐོབ་ཅིང་སའི་ཡོངས་སྦྱོང་ལ་ས་བདུན་པའི་ཡོངས་སྦྱོང་དང་པོ་དང་བཅས། ས་བརྒྱད་ཀྱི་
མཚམས་སྦྱོར་བརྒྱད་ཐོབ་པས་སོ་དྲུག་ཡིན་ནོ། །ཞེ་ན། འོ་ན་གཟུང་རྟོག་དང་འཛིན་རྟོག་གཉིས་ཀྱིས་
ཀྱང་མཚམས་སྦྱོར་གཉིས་ཐོབ་པར་ཐལ། དམ་བཅའ་འཐད་པའི་ཕྱིར། གཞན་ཡང་། སྐབས་གཉིས་
པ་ལ་ཉི་ཤུ་དང༌། བཞི་པ་ལ་སོ་ལྔ་ལས་གྲངས་མང་བ་སྨོས་དགོས་པར་ཐལ། སྐབས་གཉིས་པའི་ཉན་
རང་གི་ངེས་འབྱེད་བཞི་ཚན་གཉིས་དང་། སྐབས་བཞི་པའི་ངེས་འབྱེད་བཞི་ལ་ཡང་མཚམས་སྦྱོར་བཞི་
བཞི་དོན་གྱིས་ཐོབ་པའི་ཕྱིར། རྟ གས་སོང་། དེས་ན་ཕྱིས་ཀྱི་མཁས་པ་རྣམས་ཀྱང་དཔྱོད་པ་མེད་པར་
དང་པོ་ལ་སོ་དྲུག ཅེས་སོགས། རང་ལུགས་སུ་མཛད་པ་མི་འཐད་དེ། སློབ་དཔོན་ཆོས་བཤེས་ཀྱིས་
བཤད་པ་དེ་པཎྜི་ཏ་ཐུགས་མཉམ་པར་མ་བཞག་པའི་ཚིག་ཡིན་པའི་ཕྱིར། དེ་ལྟ་བུ་ལ་དཔྱད་མི་བཟོད་
པར་སྣང་བའི་ཕྱིར། འོ་ན་རྩ་བས་མདོ་དོན་འཆད་ཚུལ་དེ་ལྟར་ཡིན་ན། འགྲེལ་པས་རྩ་བ་འཆད་ཚུལ་



གང་ཞེ་ན། རྩ་བས་མདོ་དོན་བཤད་ཐབས་ཡན་ལག་ལྔའི་སྒོ་ནས་བཤད་པ་བཞིན་དུ་འགྲེལ་པས་ ཀྱང་
བ་བཤད་ཐབས་ཡན་ལག་ལྔའི་སྒོ་ནས་འཆད་པར་བྱེད་དེ། ཤེས་རབ་ཕ་རོལ་ཕྱིན་པ་ལ། །ཞེས་སོགས་
ཀྱིས་རྩ་བ་བཤད་ཐབས་ཡན་ལག་ལྔའི་སྒོ་ནས་བཤད་པ་ལ་འཇུག་པའི་བྱ་བ་དེ་བསྟན་ནས། བཤད་
ཐབས་ཡན་ལག་ལྔའི་སྒོ་ནས་འཆད་ཚུལ་དངོས་དེ་སྟོན་པ་ལ། འཕགས་པ་བྱམས་པ་ཞེས་སོགས་གསུངས་
པའི་ཕྱིར།
གཉིས་པ་གཞུང་དངོས་འཆད་པ་ལ། རྩོམ་པ་ལ་འཇུག་པའི་བྱ་བ། བརྩམ་བྱ་གཞུང་གི་རང་
བཞིན། བརྩམས་པ་མཐར་ཕྱིན་པའི་ཚུལ་དང་གསུམ་ལས། དང་པོ་ལ། འགྲེལ་པ་རྩོམ་པ་ལ་འཇུག་
པ་དང་། རྩ་བ་རྩོམ་པ་ལ་འཇུག་པའི་བྱ་བ་གཉིས་ལས། དང་པོ་ལ། དགོས་པ་དང་ལྡན་པའི་ཕྱག་
འཚལ་བ་དང༌། སློབ་དཔོན་སྔ་མས་གཞུང་ཇི་ལྟར་ཕྱེ་ཚུལ། རང་གི་བློའི་ཆེ་བ་བསྟན་པ། བརྩམས་པ་
ལ་གཞན་འཇུག་རིགས་པར་གདམས་པ། ཁེངས་བསྐྱུངས་ཏེ་རྩོམ་པའི་རྒྱུ་བརྗོད་པ་དང་ལྔ་ལས། དང་
པོ་ནི། སློབ་དཔོན་གྱིས་འགྲེལ་པ་རྩོམ་པའི་ཐོག་མར་གཞུང་ལམ་འབྲས་བུ་ཤེར་ཕྱིན་གསུམ་ལ་ཕྱག་
འཚལ་ཞིང་མཆོད་བརྗོད་མཛད་པ་དེ་སྟོན་པ་ལ། ཤེས་རབ་ཕ་རོལ་ཕྱིན་པ་ལ། །གུས་ཕྱག་འཚལ། }
ཞེས་གསུངས། དགོས་པ་ཅིའི་ཕྱིར་དུ་ཕྱག་འཚལ་ཞེ་ན། མངོན་རྟོགས་རྒྱན་ཡུམ་གསུམ་གའི་རྒྱན་དུ་
འགྲེལ་པའི་འགྲེལ་པ་རྩོམ་པ་མཐར་ཕྱིན་པའི་ཆེད་དུ་ཕྱག་འཚལ་ཞེས་རྩོམ་པར་དམ་བཅའ་དེ་སྟོན་པ་ལ།
དེའི་རྒྱུན་ཚིག་ལེའུར་བྱས་པ་དག །ཀུན་གྱི་རྒྱུན་དུ་འགྱུར་བར་ནི། །རྣམ་པར་དབྱེ་ཕྱིར། ཞེས་
གསུངས།
རོང་ཊིཀ་པས་འགྲེལ་པ་འདི་མདོ་རྒྱན་སྦྱར་བའི་འགྲེལ་པ་ཡིན་ཏེ། ཀུན་གྱི་རྒྱན་དུ་འགྱུར་ བར་
ནི། །ཞེས་དང༌། རྒྱལ་བའི་ཡུམ་རྣམ་པ་གསུམ་ཆར་ལས་ ཀྱང་། ཞེས་སོགས་དང་། འཕགས་བཞིའི་
མངོན་རྟོགས་བསྡུས་ཚུལ་གྱི་སྐབས་སུ་ཡུམ་གསུམ་གའི་ལུང་ཤེས་བྱེད་དུ་དྲངས་པའི་ཕྱིར། ཞེས་ཟེར་བ་
མི་འཐད་དེ། དེ་ལྟར་ན་འགྲེལ་པ་འདི་དབུས་མཐའ་དང་རྒྱན་སྦྱར་བའི་འགྲེལ་པ་སོགས་སུ་འགྱུར་ཏེ། །
སྐབས་ལྔ་པའི་འགྲེལ་པར། ཆོས་ཀྱི་དབྱིངས་ལས་མ་གཏོགས་པར། །འདི་ལྟར་ཆོས་ཡོད་མ་ཡིན་ཏེ། །
ཞེས་དབུས་མཐའི་ལུང་ཤེས་བྱེད་དུ་དྲངས་ཤིང༌། སྐབས་བཞི་པའི་འགྲེལ་པར། འཇིག་རྟེན་སྣ་ཚོ གས་
ལས་ལས་སྐྱེས། །ཞེས་སོགས་མཛོད་ཀྱི་ལུང་ཤེས་བྱེད་དུ་དྲངས་པ་སོགས་དུ་མ་ཡོད་པའི་ཕྱིར། དེས་ན་
སློབ་དཔོན་གྱིས་འགྲེལ་པ་རྩོམ་པའི་ཐོག་མར་གཞུང་ལམ་འབྲས་བུ་ཤེར་ཕྱིན་གསུམ་ལ་མཆོད་བརྗོད་་་་་་་
མཛད་པ་ཆོས་ཅན། དགོས་པ་ཡོད་དེ། རྒྱ་ཆེར་རོལ་པའི་མདོ་ལས། བསོད་ནམས་རྣམ་སྨིན་བདེ་
38



སྟེར་སྡུག་བསྔལ་ཐམས་ཅད་སེལ། །བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། །
བདུད་བཅོམ་ནས་ནི་བྱང་ཆུབ་མྱུར་དུ་རེག་པར་འགྱུར། །མྱ་ངན་ལས་འདས་ཞི་བ་བསིལ་བའི་དངོས་
པོའང་ཐོབ། །ཅེས་གསུངས་པ་ལྟར། ཡུལ་ཁྱད་པར་ཅན་ཤེར་ཕྱིན་ལ་ཕྱག་བཙལ་བས་བསོད་ནམས་
དཔག་མེད་རྒྱུད་ལ་སྐྱེ་ལ། དེའི་མཐུས་བསོད་ནམས་མིན་པ་སོགས་ཀྱི་བར་ཆད་ཞི་སྟེ་རྩོམ་པ་མཐར་ཕྱིན་
པར་འགྱུར་བའི་ཕྱིར་དང༌། འཇིག་རྟེན་ན་དམ་པ་རྣམས་བྱ་བ་ཆེན་པོ་ལ་འཇུག་པའི་ཐོག་མར་ཡུལ་ཁྱད་
པར་ཅན་ལ་ཕྱག་མཆོད་བྱེད་ལ། འདིར་ཡང་ཡུལ་ཁྱད་པར་ཅན་ལ་མཆོད་བརྗོད་བྱས་པས་གདུལ་བྱ་
རྣམས་ཀྱིས་འདི་ནི་དམ་པའོ་ཞེས་རྟོ གས་པར་འགྱུར་བའི་དགོས་པ་ཡོད་པའི་ཕྱིར། རྩོམ་པར་དམ་བཅའ་
མཛད་པ་ཆོས་ཅན། དགོས་པ་ཡོད་དེ། རྩོམ་པ་མཐར་ཕྱིན་པར་བྱ་བའི་ཆེད་ཡིན་པའི་ཕྱིར། དེ་ལྟར་
ཡང་ཤེས་རབ་སྡོང་བུ་ལས། དམ་པ་མང་པོ་ཁས་འཆེ་མི་བྱེད་ལ། །གལ་ཏེ་དཀའ་བས་ཁས་ནི་བླངས་
གྱུར་ན། །རྡོ་ལ་རི་མོ་བྲིས་པ་ལྟ་བུ་ནི། །ཤི་ཡང་གཞན་དུ་བྱེད་པར་མི་འགྱུར་རོ། །ཞེས་གསུངས་
པ་ལྟར་རོ། །
དེས་ན་ཚིགས་བཅད་འདིས་འགྲེལ་པ་འདིའི་དགོས་སོགས་ཆོས་བཞི་བསྟན་ཏེ། རྐང་པ་དང་པོས་
ཉིང་དགོས་དང་། གསུམ་པས་དགོས་པ་དང༌། དམ་བཅས་བརྗོད་བྱ་དངོས་སུ་བསྟན་ནས། འབྲེལ་
བ་ཤུགས་ལ་བསྟན་པ་ཡིན་པའི་ཕྱིར། དེས་ན་འགྲེལ་པ་འདི་ཆོས་ཅན། ཁྱོད་ཀྱི་བརྗོད་བྱ་ཡོད་དེ།
བསྟན་བཅོས་མངོན་རྟོ གས་རྒྱུན་དེ་ཁྱོད་ཀྱི་བརྗོད་བྱ་ཡིན་པའི་ཕྱིར་ཏེ། དེ་ཁྱོད་ཀྱི་བཤད་བྱ་ཡིན་པའི་
ཕྱིར། དེ་ཆོས་ཅན། ཁྱོད་ཀྱི་དགོས་པ་ཡོད་དེ། ཁྱོད་ལ་བརྟེན་ནས་མངོན་རྟོགས་རྒྱན་ཡུམ་གསུམ་
གའི་རྒྱུན་དུ་རྟོགས་པ་དེ་ཁྱོད་ཀྱི་དགོས་པ་ཡིན་པའི་ཕྱིར། དེ་ཆོས་ཅན། ཁྱོད་ཀྱི་ཉིང་དགོས་ཡོད་དེ།
ཁྱོད་ཀྱི་ཆེད་དུ་བྱ་བའི་གདུལ་བྱས་ཁྱོད་ལ་བརྟེན་ནས་མངོན་རྟོ གས་རྒྱུན་ཡུམ་གསུམ་གའི་རྒྱུན་དུ་རྟོགས་པ་
ལ་བརྟེན་ནས། ཐོས་བསམ་གྱིས་ཞུགས་ཏེ་མཐར་ཤེར་ཕྱིན་ཐོབ་པ་དེ་ཁྱོད་ཀྱི་ཉིང་དགོས་ཡིན་པའི་ཕྱིར།
དེ་ཆོས་ཅན། ཁྱོད་ཀྱི་འབྲེལ་བ་ཡོད་དེ། ཁྱོད་ཀྱི་ཉིང་དགོས་ཁྱོད་ཀྱི་དགོས་པ་ལ་འབྲེལ། དེ་ཁྱོད་དང་
འབྲེལ་བ་དེ་ཁྱོད་ཀྱི་འབྲེལ་བ་ཡིན་པའི་ཕྱིར། གཉིས་པ་ལ། ཁོ་ན་རེ། ཀུན་གྱི་རྒྱུན་དུ་འགྱུར་ བར་ནི།
ཞེས་མངོན་རྟོགས་རྒྱུན་ཡུམ་གསུམ་གའི་རྒྱུན་དུ་འགྲེལ་པའི་འགྲེལ་པ་རྩོམ་མི་རིགས་ཏེ། ཁྱོད་ལ་འགྲེལ་
པ་རྩོམ་པའི་ ཕྱི་ནང་གི་མཐུན་རྐྱེན་མ་ཚང་བ་ཡིན་པའི་ཕྱིར། ཟེར་ན་སྐྱོན་མེད་དེ། སྤྱིར་བསྟན་བཅོས་
རྩོམ་པའི་ཕུན་སུམ་ཚོགས་པའི་རྒྱུ་དེ་ལ་ཡང་དག་པར་རྫོགས་པའི་སངས་རྒྱས་ནས་བཟུང་སྟེ་དམ་པ་བར་་་་
མ་ཆད་པའི་གདམས་ངག་དང་ལྡན་པ། ཤེས་བྱ་རིག་པའི་གནས་ལྔ་ལ་མཁས་པ་སོགས་ནང་གི་རྐྱེན་



བསྟན་བཅོས་ཀྱི་དོན་མཐའ་དག་རྟོ གས་པའི་ཤེས་རབ་དང་ལྡན་པ། ཡི་དམ་ལྷའི་ཞལ་གཟིགས་ཤིང་
གསུང་གི་གནང་བ་ཐོབ་པ་དང་གསུམ་ཡོད་པ་ལས། སློབ་དཔོན་སེང་གེ་བཟང་པོ་དེ་གསུམ་དང་ལྡན་
པའི་ཕྱིར། དེ་ཡང་དང་པོ་དེ་དང་ལྡན་ཏེ། ཡང་དག་པར་རྫོགས་པའི་སངས་རྒྱས་ནས་བྱམས་པ། དེ་
ལ་ཐོགས་མེད་ཀྱིས་དངོས་སུ་གསན་པའི་མན་ངག་རིམ་པར་བརྒྱུད་དེ་སློབ་དཔོན་དབྱིག་གཉེན་དང༌། །
འཕགས་པ་གྲོལ་སྡེ་དང༌། བཙུན་པ་གྲོལ་སྡེའི་བར་གྱི་མན་ངག་དང་ལྡན་པའི་ཕྱིར། ཞེས་ཕྱིའི་རྐྱེན་
དགེ་བའི་བཤེས་གཉེན་གྱི་མན་ངག་དང་ལྡན་ཚུལ་དེ་འཆད་པ་ལ། འགྲོ་ལ་ཆགས་པས་ཀུན་ཆ གས་་་་་་་་
མཛད། །ཅེས་སོགས་ཟློ་ཀ་བཞི་གསུངས་ཏེ། རྣམ་བཤད་སྙིད་པོའི་རྒྱུན་ལས། སློབ་དཔོན་བ ཞིའི་
བཤད་པའི་ཚུལ་གྱིས་ནི་ཡང་དག་པར་རྫོགས་པའི་སངས་རྒྱས་ནས་བཟུང་སྟེ། དམ་པ་བར་མ་ཆད་པའི་
མན་ངག་དང་ལྡན་པར་བསྟན་པ་ཡིན་ནོ། །ཞེས་གསུངས། འདི་ལ་ཐོགས་མེད་ཀྱིས་རྣམ་བཤད་
མཛད་ཚུལ་དང་། དབྱིག་གཉེན་གྱིས་བཀྲོལ་ཚུལ་དང༌། འཕགས་པས་ཕྱེ་ཚུལ། བཙུན་པས་རྣམ་
བཤད་བྱས་ཚུལ་དང་བཞི་ལས། དང་པོ་ནི། འགྲོ་ལ་ཆགས་པས་ཀུན་ཆགས་མཛད། །ཅེས་སོགས་
ཀྱིས་འཆད། གཉིས་པ་ནི། འགྲོ་དོན་རྩ་ལག་དབྱིག་གི་གཉེན། །ཞེས་སོགས་ཀྱིས་འཆད། གསུམ་
པ་ནི། འཕགས་པའི་ཁོངས་སུ་གཏོགས་པ་ཡི། །ཞེས་སོགས་ཀྱིས་འཆད། བཞི་པ་ནི། དེ་ཡི་འོག་ཏུ་
རྣམ་གྲོལ་སྡེ། །ཞེས་སོགས་ཀྱིས་འཆད། །
ཁ་ཅིག འཕ གས་པ་ཐོགས་མེད་ཀྱིས་མཛད་པའི་དེ་ཉིད་རྣམ་ངེས་དེ་མདོ་རྒྱུན་སྦྱར་བའི་འགྲེལ་པ་
ཡིན་ཟེར་བ་མི་འཐད་དེ། མདོ་རྒྱན་སྦྱར་བའི་འགྲེལ་པ་བཅུ་གཉིས་དང༌། མ་སྦྱར་བའི་འགྲེལ་པ་དགུ་
ཞེས་མཁས་པ་རྣམས་ལ་གྲགས་ཤིང་། མདོ་རྒྱུན་སྦྱར་བའི་ཐོག་མ་ཉི་ཁྲི་སྣང་བ་ནས་འཛིན་པར་མཁས་པ་
རྣམས་ལ་གྲགས་པ་ལྟར་འཐད་པའི་ཕྱིར། དེ་ལྟར་མ་ཡིན་ན། བསྟན་བཅོས་ཆེན་པོའི་རྣམ་བཤད་
མཛད། །ཅེས་པའི་སྐབས་ཀྱི་བསྟན་བཅོས་དེ་མངོན་རྟོ གས་རྒྱུན་ལ་བྱེད་དགོས་ལ། དེ་ལྟར་ན།
བསྟན་བཅོས་མཐའ་དག་འདི་དེ་ལྟར། །ཞེས་དང་། བསྟན་བཅོས་མཐའ་དག་མ་རྙེད་པར། །ཞེས་
པའི་བསྟན་བཅོས་རྣམས་ཀྱང་མངོན་རྟོགས་རྒྱན་ལ་བྱེད་དགོས་པར་ཐལ་བའི་སྐྱོན་ཡོད་པའི་ཕྱིར་དང་།
ཤེར་འབྱུང་གི་བསྡུས་དོན་ལས་ ཀྱང་། འཕགས་པ་དང་ སློབ་དཔོན་དག་གིས་མངོན་པར་རྟོ གས་པ་དང་
སྦྱར་བ་ལ་མ་བལྟོས་པར་བཤད་པའི་ཕྱིར་དང༌། ཞེས་དེ་ཉིད་རྣམ་ངེས་མདོ་རྒྱུན་མ་སྦྱར་བའི་འགྲེལ་པར་
གསལ་བར་བ ཤད་པའི་ཕྱིར། ཁ་ཅིག དེ་ཉིད་རྣམ་ངེས་དེ་ཉི་ཁྲི་ཁོ་ནའི་འགྲེལ་པ་ཡིན་གསུངས་པ་མི་
འཐད་དེ། གསེར་ཕྲེང་ལས། འདི་ལ་ཉི་ཁྲི་དེ་ཉིད་རྣམ་ངེས་ཟེར་བ་ནི་བརྟག་དགོས་སོ། །ཞེས་



གསུངས་པའི་ཕྱིར། གཞན་ཡང༌། བསྟན་བཅོས་ཆེན་པོའི་རྣམ་བཤད་མཛད། །ཅེས་པའི་ བསྟན་
བཅོས་དེ་ཉི་ཁྲི་ཁོ་ན་ལ་བྱེད་རིགས་པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། དེ་
ཡུམ་རྒྱས་འབྲིང་བསྡུས་གསུམ་ལ་བྱེད་རིགས་པའི་ཕྱིར་ཏེ། འགྲེལ་བ ཤད་ཚིག་གསལ་ལས། ངེས་པའི་
ཚིག་གི་ཚུལ་གྱིས་ན་བསྟན་བཅོས་ཏེ། དེ་ཡང་ཁྱད་པར་ཅན་ རྒྱལ་བའི་ཡུམ་རྣམས་སོ། །ཞེས་གསུངས་
པ་ ལྟར་འཐད་པའི་ཕྱིར།
གསུམ་པ་ནི། ཁོ་ན་རེ། ཁྱོད་ཀྱིས་འགྲེལ་པ་རྩོམ་མི་རིགས་ཏེ། སློབ་དཔོན་སྔ་མའི་འགྲེལ་པ་
ཡོད་པས་ཟློས་སྐྱོན་དུ་འགྱུར་རོ་ཞེ་ན་སྐྱོན་མེད་དེ། མཁས་པ་སྔ་མ་བཞིའི་འགྲེལ་པ་ལས་ཚིག་དོན་ཅི་
རིགས་པར་ རྙེད་ཅིང་། ཤེས་རབ་ཅན་དབྱིག་གཉེན་དང༌། དད་པ་ཅན་གྲོལ་སྡེ་ལ་སོགས་པ་འགའ་
ཞིག་ཁོ་ནས་མ་རྙེད་པའི་ཡུམ་དོན་མཐའ་དག་ཁོ་བོས་རྙེད་ཅིང་རྙེད་པ་ལྟར་འགྲེལ་པ་བརྩམ་པའི་ཕྱིར།
ཞེས་ནང་གི་རྐྱེན་བསྟན་བཅོས་ཀྱི་དོན་མཐའ་དག་རྟོགས་པའི་ཤེས་རབ་དང་ ལྡན་ཚུལ་དེ་འཆད་པ་ལ།
དེ་ལྟར་མཁས་པས་ སྣང་བྱས་ཤིང༌། །ཞེས་སོགས་བློ་ཀ་གཅིག་གསུངས།
བཞི་པ་ནི། དེས་ན་སློབ་དཔོན་སེང་གེ་བཟང་པོ་ཆོས་ཅན། ཁྱོད་ཀྱིས་འགྲེལ་པ་རྩོམ་རིགས་ཏེ།
ཡང་དག་པར་རྫོགས་པའི་སངས་རྒྱས་བྱམས་པ་མགོན་པོའི་ཞལ་མངོན་སུམ་དུ་གཟི གས་ཏེ། འགྲེལ་པ་
རྩོམ་པའི་ གསུང་གི་གནང་བ་ཐོབ་པའི་ ཕྱིར། རྒྱུ་མཚན་དེའི་ཕྱིར་ན་ཕྱི་རབས་ཀྱི་གཟུར་གནས་རྣམས་
འགྲེལ་པ་འདི་ལ་འཆད་ཉན་གྱི་སྒོ་ནས་འཇུག་རིགས་སོ། །ཞེས་འཆད་པ་ལ། དེ་ལྟས་ཤིན་ཏུ་རྙེད་
དཀའ་བ། །ཞེས་སོགས་བློ་ཀ་གཅིག་གསུངས། ལྔ་པ་ནི། འོ་ན་ཁྱོད་ཀྱིས་མདོ་དང་བསྟན་བཅོས་ཀྱི་
དོན་མཐའ་དག་མངོན་སུམ་དུ་རྟོགས་ནས་བསྟན་བཅོས་བརྩམས་པ་ཡིན་ནམ་ཞེ་ན། ཡུམ་དོན་མཐའ་
དག་ཁོ་བོ་ཅག་གི་མངོན་སུམ་གྱི་སྤྱོད་ཡུལ་མ་ཡིན་ཡང་འགྲེལ་པ་རྩོམ་པ་ལ་སྤྲོ་བ་སྐྱེ་བའི་རྒྱུ་མཚན་ཡོད་་་་་་
དེ། རང་གཞན་ལ་ཕན་གདགས་པར་འདོད་པའི་བསམ་པས་ཀུན་ནས་བསླངས་ཏེ་འགྲེལ་པ་བ རྩམ་པ་
ཡིན་པའི་ཕྱིར། ཞེས་ཁེངས་བསྐྱུངས་ཏེ་སྤྲོ་བ་བསྐྱེད་པའི་རྒྱུ་མཚན་འཆད་པ་ལ། རྣམ་པ་ཀུན་ཏུ་བདག་
གི་ནི། །ཞེས་སོགས་ཤློ་ཀ་གཅིག་གསུངས། གཉིས་པ་རྩ་བ་རྩོམ་པ་ལ་འཇུག་པའི་བྱ་བ་ལ། གདུལ་བྱ་
དང་བ་བསྐྱེད་པའི་ཡན་ལག་མཆོད་བརྗོད། རྟོག་ལྡན་བསྟན་བཅོས་ལ་འཇུག་པའི་ཡན་ལག་དགོས་
འབྲེལ་དང་གཉིས་ལས། དང་པོ་ལ། དངོས་དང༌། རྩོད་པ་སྤོང་བ་གཉིས། དང་པོ་ལ་མཚམས་
སྦྱོར༑ རྩ་བ། འགྲེལ་པ་དང་གསུམ་ལས། དང་པོ་ནི། འཕགས་པ་བྱམས་པ་ཞེས་སོགས་ཀྱིས་
འཆད། གཉིས་པ་ནི། ཉན་ཐོས་ཞི་བ་འཚོལ་རྣམས། ཞེས་སོགས་ཀྱིས་འཆད། གསུམ་པ་ནི།
A1



ཚིགས་སུ་བཅད་པ་འདིས་ནི། ཞེས་སོགས་ཀྱིས་འཆིད། གཉིས་པ་དེ་ལྟར་ཕྱག་འཚལ་བ་དང་། ཞེས་
སོགས་ཀྱིས་འཆད། དེ་ཡང་དང་པོ་ནི། རྗེ་བཙུན་བྱ མས་མགོན་གྱིས་བསྟན་བཅོས་རྩོམ་པའི་ཐོག་མར་
ཡུམ་ལ་མཆོད་བརྗོད་མཛད་པ་ཆོས་ཅན། དགོས་པ་ཡོད་དེ། རང་ཉིད་སྐྱེས་བུ་དམ་པའི་སྤྱོད་པ་དང་
མཐུན་པར་བྱ་བ་དང༌། གདུལ་བྱ་གཞན་དག་ཡུམ་ལ་དང་བ་བསྐྱེད་པའི་ཆེད་ཡིན་པའི་ཕྱིར། ཞེས་
མཚམས་སྦྱོར་གྱི་སྒོ་ནས་འཆད་པ་ལ། འཕ གས་པ་བྱམས་པ་རང་ཉིད་དམ་པའི་སྤྱོད་པ་དང་མཐུན་པར་
རབ་ཏུ་སྟོན་པས། ཞེས་སོགས་གསུངས། འདི་ལ་ཡང་། དགོས་དོན། བསྡུས་དོན། མཚམས་སྦྱར་དང་
གསུམ་ལས། དང་པོ་ལ། རང་དོན་གྱི་དགོས་པ་དང༌། གཞན་དོན་གྱི་དགོས་པ་གཉིས་ལས། དང་
པོ་ནི། འཕགས་པ་བྱམས་པ་ རང་ཉིད་དམ་པའི་སྤྱོད་པ་དང་མཐུན་པར་རབ་ཏུ་སྟོན་པས། ཞེས་པས་
འཆད༑ གཉིས་པ་ནི། གཞན་དག་བཅོམ་ལྡན་འདས་མ་ཡོན་ཏན་རིན་པོ་ཆེ་ཕུལ་དུ་དབྱུང་དུ་མེད་ཅིང་
དཔག་ཏུ་མེད་པའི་འབྱུང་གནས་ལ་དོན་གྱིས་འཇུག་པར་བྱ་བའི་ཕྱིར་རབ་ཏུ་དང་བ་བསྐྱེད་པའི་ཆེད་དུ། །
ཞེས་པས་འཆད། གཉིས་པ་ནི། ཡུམ་ལ་ཡོན་ཏན་ཇི་ལྟ་བ་བཞིན་དུ་བརྗོད་པ་སྔོན་དུ་འགྲོ་བ་ཅན་གྱི་
ཕྱག་འཚལ་བ། ཞེས་པས་འཆད། གསུམ་པ་ནི། རེ་ཤིག་དང་པོར། ཞེས་པས་བསྟན་ནོ། །དེས་
ན་གཞུང་འདིའི་དོན་ལ། ཕྱོགས་སྔ་མ་དགོད་པ་དང༌། དེ་དགག་པ་དང་། སྙིང་པོ་བསྡུས་ཏེ་བསྟན་
པ་དང་གསུམ་ལས། དང་པོ་ལ། གསེར་ཕྲེང་སོགས་སུ་མཆོད་བརྗོད་ཀྱི་གཞུང་རང་དོན་གྱི་དགོས་པ་ལ་
སྦྱར་ནས་བཤད་པ་ལ། །
རོང་ཊིཀ་པ་ན་རེ། མཆོད་བརྗོད་ཀྱི་ངག་རང་དོན་གྱི་དགོས་པ་ལ་སྦྱོར་བ་མི་འཐད་དེ། རྗེ་བཙུན་
བྱམས་པ་ལ་རང་དོན་དོན་གཉེར་གྱི་བློ་མེད་པའི་ཕྱིར་དང་། གཞན་བསྟན་བཅོས་ལ་འཇུག་པའི་ཆེད་ཁོ་
ནར་སྣང་བས་སོ། །ཞེས་ཟེར། གཉིས་པ་དེ་འགོག་པ་ལ། སྙིང་པོའི་རྒྱུན་ལས། རྗེ་བཙུན་ལ་རང་
དོན་དོན་གཉེར་མེད་པར་འདོད་པ་སོགས་ནི་ཐེག་པ་ཆེན་པོའི་གཞུང་ལ་ངལ་བ་ཞིབ་ཏུ་མ་བྱས་པ་ཡིན་་་་
ཏེ། རྗེ་བཙུན་མངོན་པར་རྫོགས་པར་སངས་རྒྱས་པའི་དབང་དུ་བྱེད་ན་ཐུན་མོང་བ་དང་ཐུན་མོང་མ་
ཡིན་པའི་སྐབས་མ་ཕྱེད་པ་ཡིན་ལ། བྱང་ཆུབ་སེམས་དཔའི་དབང་དུ་བྱེད་ན་ནི་རང་དོན་ཡོངས་སུ་
རྫོགས་པ་ལ་ཆོས་སྐུ་དགོས་པར་མ་མཐོང་ན་རང་དོན་དུ་ཞི་བ་རྐྱང་བས་ཆོག་པར་འཛིན་པ་མི་ཟློག་ལ།
དེ་མ་ཟློག་ན་ཐེག་ཆེན་སེམས་བསྐྱེད་ཀྱི་མཚན་ཉིད་ཡོངས་སུ་མི་རྫོགས་པར་འགྱུར་ཏེ། རང་དོན་ཆོས་སྐུ་
ལ་དོན་གཉེར་ས་བཅུ་པའི་གནས་སྐབས་སུ་མི་དགོས་པའི་ཕྱིར་དང་། སངས་རྒྱས་ཀྱི་སྐུ་ལ་རང་དོན་གྱི་
སྐུ་དང་གཞན་དོན་གྱི་སྐུ་གཉིས་སུ་བྱེ་བ་ལ་ཡང་དགོས་པ་མེད་པར་འགྱུར་རོ། །ཞེས་གསུངས།
42



དོན་ནི། རོང་ཊིཀ་པའི་རྩོད་པ་དེ་མི་འཐད་དེ། དེ་ལྟར་སྨྲ་བ་དེ་རྗེ་བཙུན་བྱམས་པ་སངས་རྒྱས་
ཡིན་པའི་དབང་དུ་བྱས་པ་ཡིན་ནམ། དེ་བྱང་ཆུབ་སེམས་དཔའ་ཡིན་པའི་རྒྱུ་མཚན་གྱིས་དེ་ལྟར་སྨྲ་བ་
ཡིན། དང་པོ་ལྟར་ན། རྗེ་བཙུན་སངས་རྒྱས་ཡིན་པའི་རྒྱུ་མཚན་གྱིས་མཆོད་བརྗོད་ཀྱི་ངག་རང་དོན་གྱི་
དགོས་པ་ལ་སྦྱོར་བ་མི་འཐད་དེ། རྗེ་བཙུན་ལ་རང་དོན་དོན་གཉེར་གྱི་བློ་མེད་པའི་ཕྱིར། ཞེས་སྨྲ་བ་
ཐེག་པ་ཆེན་པོའི་གཞུང་ལ་ངལ་བ་ཞིབ་ཏུ་མ་བྱས་པ་ཡིན་ཏེ། མཆོད་བརྗོད་ཀྱི་ངག་གདུལ་བྱ་ཐུན་མོང་
བ་རྗེས་སུ་གཟུང་བའི་ཕྱིར་དུ་གསུངས་པ་གང་ཞིག གདུལ་བྱ་ཐུན་མོང་བའི་ངོར་དེ་སངས་རྒྱས་མ་ཡིན་
པའི་ཕྱིར། དེའི་ངོར་དེ་སངས་རྒྱས་ཡིན་ན། གདུལ་བྱ་ཐུན་མོང་བའི་ངོར་དེ་སངས་རྒྱས་མིན་ལ།
དངོས་པོའི་གནས་ཚོད་ལ་དེ་སངས་རྒྱས་ཡིན་པའི་ཐུན་མོང་བ་དང་ཐུན་མོང་མ་ཡིན་པའི་སྐབས་མ་ཕྱེད་་་
པའི་སྐྱོན་དུ་འགྱུར་བའི་ཕྱིར། གཉིས་པ་ལྟར་ན། རྗེ་བཙུན་བྱམས་པ་དེས་རང་དོན་ཡོངས་སུ་རྫོགས་པ་
ལ་ཆོས་སྐུ་དགོས་པར་མ་མཐོང་བར་ ཐལ། དེ་བྱང་ཆུབ་སེམས་དཔའ་གང་ཞིག དེའི་རྒྱུད་ལ་རང་དོན་
དོན་གཉེར་གྱི་བློ་མེད་པའི་ཕྱིར། འདོད་ན། དེས་རང་དོན་དུ་ཞི་བ་རྐྱང་བས་ཆོག་པར་འཛིན་པར་
ཐལ་ལོ། །འདོད་ན། དེའི་རྒྱུད་ལ་ཐེག་ཆེན་སེམས་བསྐྱེད་ཀྱི་མཚན་ཉིད་ཡོངས་སུ་རྫོགས་པ་གཅིག་
མེད་པར་ཐལ་ལོ། །
གཞན་ཡང་། དེའི་རྒྱུད་ལ་རང་དོན་དོན་གཉེར་གྱི་བློ་ཡོད་པར་ཐལ། དེ་ས་བཅུ་པ་པ་གང་ཞིག་
ས་བཅུ་པ་པའི་རྒྱུད་ལ་དེ་ཡོད་པའི་ཕྱིར། དང་པོ་དོན་གྱིས་སོང་། གཉིས་པ་གྲུབ་སྟེ། དེའི་རྒྱུད་ལ་
རང་དོན་ཆོས་སྐུ་དོན་གཉེར་གྱི་བློ་ཡོད་པའི་ཕྱིར། ཁྱབ་སྟེ། རང་དོན་ཆོས་སྐུ་དེ་ རང་དོན་གྱི་སྐུ་ཡིན་
པའི་ཕྱིར། མ་གྲུབ་ན། སངས་རྒྱས་ཀྱི་སྐུ་ལ་རང་དོན་གྱི་སྐུ་དང༌། གཞན་དོན་གྱི་སྐུ་གཉིས་སུ་ཕྱེ་བ་ལ་
དགོས་པ་མེད་པར་ཐལ། མ་གྲུབ་པ་དེའི་ཕྱིར། ཞེས་པའི་དོན་ནོ། །དེས་ན་འདི་དང་། རྒྱུད་བླ་
མའི་དར་ཊཱིཀ་ལས། དེ་ལྟར་གསུངས་པ་དེ་ཡང་གདུལ་བྱ་ཐུན་མོང་བ་འགའ་ཞིག་རྗེས་སུ་གཟུང་བའི་
ཕྱིར་དུ་ཡིན་གྱི་ངེས་པའི་དོན་དུ་ནི་མ་ཡིན་ཏེ། བཅོམ་ལྡན་འདས་བྱམས་པ་ཉིད་ཆོས་ཀྱི་སྐུར་མངོན་པར་
རྫོགས་པར་སངས་རྒྱས་ཟིན་ཏོ། །ཞེས་པ་དང༌། སྔགས་རིམ་ཆེན་མོ་ལས། དེ་དག་དངོས་པོའི་
གནས་ཚོད་ལ་སངས་རྒྱས་ཀྱང༌། སངས་རྒྱས་ཀྱི་མཛད་པ་གདུལ་བྱ་ལ་ཐུན་མོང་དུ་མི་སྟོན་པ་མི་འགལ་
ཏེ། ཞིང་འདིར་སྟོན་པའི་འཁོར་དུ་བྱོན་པའི་བྱམས་པ་ལ་སོགས་པ་བཞིན་ནོ། །ཞེས་གསུངས་པ་
རྣམས་ཀྱི་དོན་ཡང་འདི་འབའ་ཞིག་གོ ། །
གསུམ་པ་ནི། རྗེ་བཙུན་གྱིས་འདིར་མཁྱེན་གསུམ་གྱི་ཡོན་ཏན་བརྗོད་པའི་སྒོ་ནས་ཡུམ་ལ་བསྟོད་



ཕྱག་མཛད་པ་ལ་དགོས་པ་ཡོད་དེ། དཀོན་མཆོག་ཏ་ལའི་གཟུངས་ལས། དད་པ་སྔོན་འགྲོ་མ་ལྟར་སྐྱེད་
པ་སྟེ། །ཡོན་ཏན་ཐམས་ཅད་སྲུང་ཞིང་སྤེལ་ བར་བྱེད། །ཅེས་དང༌། དད་པའི་ རྩ་བ་རབ་བརྟན་
བྱ། །ཞེས་གསུངས་པ་ལྟར། དད་པ་དཀར་ཆོས་ཐམས་ཅད་ཀྱི་སྔོན་དུ་འགྲོ་དགོས་པ་དེ་ཤེས་པར་བྱ་
བའི་ཆེད་ཡིན་ པའི་ཕྱིར་ཏེ། ཐེག་པ་ཆེན་པོའི་ལམ་འབྲས་བུ་དང་བཅས་པ་ལ་དད་པ་ཤུགས་དྲག་པོ་ཡོད་
ན་དེས་འདུན་པ་ཤུགས་དྲག་དྲངས་ནས་ཐོས་བསམ་སྒོམ་གསུམ་སོགས་ལ་འཇུག་པར་འགྱུར་ཞིང་དད་པ་་་
སྔོན་དུ་མ་སོང་ན། འཇིག་རྟེན་ཕྱི་མ་ཕན་ཆད་ཀྱི་དོན་དུ་ལམ་ཉམས་སུ་ལེན་པའི་བློ་རྣལ་མ་མི་སྐྱེ་བར་
གཟི གས་ནས་ལམ་ལ་འཇུག་པར་འདོད་པ་རྣམས་ཀྱིས་ཐོག་མར་མཐའི་འབྲས་བུ་སངས་རྒྱས་དཀོན་མཆོག་
དང་༑ མཁྱེན་གསུམ་གྱིས་བསྡུས་པའི་ཆོས་དཀོན་མཆོག་དང༌། དེ་གཉིས་ཚུལ་བཞིན་དུ་སྒྲུབ་པའི་དགེ་
འདུན་དཀོན་མཆོག་རྣམས་ལ་ཟློག་ཏུ་མེད་པའི་དད་པ་བསྐྱེད་པར་བྱའོ་སྙམ་དུ་དགོངས་ནས་འདིར་་་་་་་་
མཆོད་བརྗོད་མཛད་པ་ཡིན་པའི་ཕྱིར། ཁ་ཅིག རྣམ་བཤད་ཀྱི་འཕུལ་མཚམས་ལ། མཆོད་བརྗོད་ཀྱི་
ངག་རང་དོན་གྱི་དགོས་པ་ལ་སྦྱོར་བ་མི་འཐད་དེ། རྗེ་བཙུན་ལ་རང་དོན་དོན་གཉེར་གྱི་བློ་མེད་པའི་
ཕྱིར་ན་རྟ གས་མ་གྲུབ། རྗེ་བཙུན་བྱམས་པ་སྐྱེ་བ་གཅིག་ཐོགས་ཀྱི་བྱང་ཆུབ་སེམས་དཔའ་ཡིན་པའི་ཕྱིར།
དེ་ཡིན་པའམ། དེ་སངས་རྒྱས་ཡིན་པ་གང་རུང་གང་ཞིག དེ་སངས་རྒྱས་མ་ཡིན་པའི་ ཕྱིར། གཉིས་
པ་མ་གྲུབ་ན། དེ་མཐོང་ལམ་ཐོབ་པའི་ཚེ་དེ་ལ་ལོངས་སྐུ་མངོན་དུ་བྱས་པའི་གང་ཟག་ཡིན་པར་ཐལ།
དེ་སངས་རྒྱས་གང་ཞིག མཐོང་ལམ་པར་གྱུར་པའི་རྗེ་བཙུན་བྱམས་པ་ཡོད་པའི་ཕྱིར་ཏེ། བྱང་ཆུབ་
སེམས་དཔར་གྱུར་པའི་རྗེ་བཙུན་བྱམས་པ་ཡོད་པའི་ཕྱིར་ཏེ། བྱང་སེམས་ཉེ་བའི་སྲས་བརྒྱད་ཡོད་པའི་
ཕྱིར། རྩ་བར་འདོད་ན། སྐབས་འདིའི་ཐུན་མོང་བ་ཕར་ཕྱིན་ཐེག་པ་དང༌། ཐུན་མོང་མ་ཡིན་པ་
སྔགས་བླ་མེད་ཀྱི་ཐེག་པ་ལ་བྱེད་པའི་ཁྱད་པར་མི་འཐད་པར་ཐལ། མཐོང་ལམ་ཐོབ་པའི་ ཚེ་དེ་ལ་
ལོངས་སྐུ་མངོན་དུ་བྱས་པའི་གང་ཟག་ཡོད་པའི་ཕྱིར། ཞེས་ཟེར་བ་མི་འཐད་དེ། སྐབས་འདིར་ཕར་
ཕྱིན་ཐེག་པ་ལས་མཆོག་ཏུ་གྱུར་པའི་སྔགས་བླ་མེད་ཀྱི་ཐེག་པ་སྒྲ་ཇི་བཞིན་དུ་ཁས་བླང་དུ་རུང་བར་ཐལ།
ཐུན་མོང་བ་དང་ཐུན་མོང་མ་ཡིན་པའི་དོན་དེ་འཐད་པའི་ཕྱིར། འཚང་རྒྱ་བ་ལ་བསྐལ་ཆེན་གྲངས་མེད་
གསུམ་དུ་ཚོ གས་བས གས་མི་དགོས་པར་ཐལ། ཚེ་གཅིག་ལུས་གཅིག་ལ་འཚང་རྒྱ་ནུས་པའི་ལམ་མ་ཞུགས་
ཀྱི་གང་ཟག་ཡོད་པའི་ཕྱིར་ཏེ། འདོད་པ་དེའི་ཕྱིར།
གཞན་ཡང་། མཐོང་ལམ་པར་གྱུར་པའི་རྗེ་བཙུན་བྱམས་པ་ཡིན་ན། རྒྱུན་རྩོམ་པ་པོའི་རྗེ་བཙུན་
བྱམས་མགོན་དང་ཚེ་གཅིག་གིས་བསྡུས་པས་ཁྱབ་པར་ཐལ། མཐོང་ལམ་པར་གྱུར་པའི་རྗེ་བཙུན་བྱམས་



པ་ཡོད་པ་གང་ཞིག རྒྱན་རྩོམ་པ་པོའི་རྗེ་བཙུན་བྱམས་པ་སངས་རྒྱས་ཡིན་ན། མཐོང་ལམ་ཐོབ་པའི་
ཚེ་དེ་ལ་ལོངས་སྐུ་མངོན་དུ་བྱས་པའི་གང་ཟག་ཡིན་དགོས་པའི་ཕྱིར། རྟགས་ཁས། འདོད་ན།
འཚང་རྒྱ་བ་ལ་བསྐལ་ཆེན་གྲངས་མེད་གསུམ་དུ་ཚོ གས་བསགས་མི་དགོས་པར་ཐལ། མཐོང་ལམ་ཐོབ་
པའི་ཚེ་དེ་ལ་ས་བཅུ་པ་ཐོབ་པར་ངེས་པའི་མཐོང་ལམ་པ་ཡོད་པའི་ཕྱིར་ཏེ། རྒྱུན་རྩོམ་པ་པོའི་རྗེ་བཙུན་
བྱམས་མགོན་དེ་ས་བཅུ་པ་པ་གང་ཞིག དེ་དང་ཚེ་གཅིག་གིས་བསྡུས་པའི་བྱང་སེམས་མཐོང་ལམ་པ་
ཡོད་པའི་ཕྱིར་ཏེ། མཐོང་ལམ་པར་གྱུར་པའི་རྗེ་བཙུན་བྱམས་པ་ཡོད་པ་གང་ཞིག དེ་ཡིན་ན་དེ་དང་
ཚེ་གཅིག་གིས་བསྡུས་པས་ཁྱབ་པའི་ཕྱིར། རྟགས་ཁས། གཞན་ཡང་། རྗེ་བཙུན་བྱམས་པ་དེ་མ་
འོངས་པ་ན་འཛམ་བུའི་གླིང་དུ་བྱོན་པའི་ཚེ་སྲིད་པ་ཐ་མ་པའི་བྱང་སེམས་ཡིན་པར་ཐལ། དེ་ད་ལྟ་སྐྱེ་བ་
གཅིག་ཐོ གས་ཀྱི་བྱང་སེམས་ཡིན་པའི་ ཕྱིར། རྟ གས་ཁས། འདོད་ན། དེའི་ཚེ་དེ་རྟེན་དེ་ལ་འཚང་རྒྱུ་
བར་ཐལ་ལོ། །
ཁ་ཅིག སྐབས་འདིའི་ཐུན་མོང་བ་ཉན་ཐོས་སྡེ་གཉིས་དང་། ཐུན་མོང་མ་ཡིན་པ་དབུ་སེམས་
གཉིས་ལ་བྱེད་དེ། གསེར་ཕྲེང་ལས། ཚུལ་འདི་ལྟར་ན་བཅུ་གཉིས་པོ་ཐམས་ཅད་ཀྱང་སངས་རྒྱས་ཀྱི་
མཛད་པ་སྟེ་ཐུན་མོང་མ་ཡིན་པའི་ལུགས་སོ། །ཐེག་པ་ཐུན་མོང་བ་ལྟར་ན་ཀུན་བཏུས་སོགས་སུ་བཤད་
པ་ལྟར་དང་པོ་དགུ་བྱང་སེམས་དང༌། ཕྱི་མ་གསུམ་སངས་རྒྱས་ཀྱི་མཛད་པ་སྟེ། ཞེས་གསུངས་པ་
དང་། རྣམ་བཤད་ཀྱི་ལུང་འདི་གཉིས་དོན་གཅིག་པའི་ཕྱིར། ཞེས་ཟེར་བ་མི་འཐད་དེ། མཆོད་
བརྗོད་ཀྱི་ཆེད་དུ་བྱ་བའི་གདུལ་བྱ་ཉན་ཐོས་སྡེ་གཉིས་མེད་པའི་ཕྱིར། ཁ་ཅིག རྗེ་བཙུན་བྱམས་པ་
སངས་རྒྱས་ཀྱང་མ་ཡིན། བྱང་ཆུབ་སེམས་དཔའ་ཡང་མ་ཡིན་ལ། རྒྱུན་རྩོམ་པ་པོའི་རྗེ་བཙུན་བྱམས་པ་
སངས་རྒྱས་ཡིན་ཟེར་བ་དང་། ཁ་ཅིག བྱང་ཆུབ་སེམས་དཔའ་ཡིན་ཟེར་བ་གཉིས་ཀ་མི་འཐད་དེ།
རྗེ་བཙུན་བྱམས་པ་ཡིན་ན། རྒྱུན་རྩོམ་པ་པོའི་རྗེ་བཙུན་བྱམས་པ་ཡིན་དགོས་པའི་ཕྱིར་ཏེ། རྗེ་བཙུན་
བྱམས་པ་དེ་དེ་ཡིན་པའི་ཕྱིར་ཏེ། མངོན་རྟོགས་རྒྱན་དེ་རྗེ་བཙུན་བྱམས་མགོན་གྱིས་བརྩམས་པའི་བསྟན་
བཅོས་ཡིན་པའི་ཕྱིར། ཁོ་ན་རེ། རྗེ་བཙུན་བྱམས་པ་སངས་རྒྱས་མ་ཡིན་ཏེ། དེ་དང་བྱང་ཆུབ་སེམས་
དཔའི་ གཞི་མཐུན་ཡོད་པའི་ཕྱིར། བྱང་སེམས་ཉེ་བའི་སྲས་བརྒྱད་ཀྱི་ནང་ཚན་དུ་གྱུར་ པའི་རྗེ་བཙུན་
བྱམས་པ་ཞེས་པའི་མིང་ཅན་དེ་རྗེ་བཙུན་བྱམས་པ་ཡིན་ཏེ། དེ་ཡོད་པའི་ ཕྱིར་ན་མ་ཁྱབ་སྟེ། ཀུན་
དགའ་པོ་དེ་དགྲ་བཅོམ་པ་མ་ཡིན་པར་ཐལ། དེ་དང་རྒྱུན་ཞུགས་ཀྱི་གཞི་མཐུན་ཡོད་པའི་ ཕྱིར་ཏེ།
ཤེར་ཕྱིན་གྱི་མདོའི་གླེང་གཞིའི་འཁོར་དུ་བྱུང་བའི་ཀུན་དགའ་པོའི་མིང་ཅན་གྱི་རྒྱུན་ཞུགས་དེ་ཀུན་དགའ་་



པོ་ཡིན་པའི་ཕྱིར་ཏེ། དེ་ཡོད་ པའི་ ཕྱིར། གསུམ་པ་སོང་། །
ཁ་ཅིག རྒྱུན་རྩོམ་པ་པོའི་རྗེ་བཙུན་བྱམས་པ་དེ་མཆོག་གི་སྤྲུལ་སྐུ་ཡིན་ཏེ། སྐྱེ་བ་མངོན་པར་སྐྱེ་
བའི་མཛད་པ་ལ་གནས་པའི་གང་ཟག་དེ་མཆོག་གི་སྤྲུལ་སྐུ་ཡིན་ པའི་ ཕྱིར་ཏེ། དེའི་མཛད་པ་དེ་མཆོག་གི་
སྤྲུལ་སྐུའི་མཛད་པ་ཡིན་པའི་ཕྱིར་ཟེར་ན་མ་ཁྱབ། རྟགས་གྲུབ་སྟེ། མཛད་པ་བཅུ་གཉིས་པོ་ཐམས་ཅད་
དེ་ཡིན་པའི་ཕྱིར། །
ཀུན་བཏུས་ཀྱི་དར་ཊཱིཀ་ལས། འདི་རྣམས་གང་ཟག་གང་ཡང་རུང་བའི་དབང་དུ་བྱས་པ་མ་ཡིན་
གྱི་མཆོག་གི་སྤྲུལ་སྐུ་ཁོ་ནའི་དབང་དུ་བྱས་པའོ། །ཞེས་གསུངས་པའི་ཕྱིར། ཟེར་ན། དྲི་ཟའི་ རྒྱལ་པོ་
རབ་དགའ་འདུལ་བའི་ཕྱིར་དུ་པི་ཝང་ལེན་པའི་གཟུགས་སུ་སྤྲུལ་པའི་དེ་བཞིན་གཤེགས་པ་དེ་མཆོག་གི་་་་
སྤྲུལ་སྐུ་ཡིན་པར་ཐལ། དེའི་མཛད་པ་དེ་མཆོག་གི་སྤྲུལ་སྐུའི་མཛད་པ་ཡིན་པའི་ཕྱིར། ཁྱབ་པ་ཁས། །
རྟ གས་གྲུབ་སྟེ། དེ་སྟོན་པ་ཤཱཀྱ་ཐུབ་པའི་མཛད་པ་ཡིན་པའི་ཕྱིར། འདོད་མི་ནུས་ཏེ། དེ་བཟོ་བོ་སྤྲུལ་
སྐུ་ཡིན་པའི་ཕྱིར། གཞན་ཡང་། དེ་མཆོག་གི་སྤྲུལ་སྐུ་མ་ཡིན་ཏེ། དེ་སྐྱེ་བ་སྤྲུལ་སྐུ་ཡིན་པའི་ཕྱིར་ཏེ།
དམ་པ་ཏོག་དཀར་པོ་སྐྱེ་བ་སྤྲུལ་སྐུ་ཡིན་པའི་ཕྱིར་ཏེ། རྒྱུད་བླ་མའི་དར་ཊཱི ཀ་ལས། འདོད་པ་ཁམས་སུ་
ཐོག་མར་སྐྱེ་བའི་ཚུལ་སྟོན་པ་དགའ་ལྡན་དུ་ལྷའི་བུ་དམ་པ་ཏོ ག་དཀར་པོ་ལྟ་བུར་མངོན་པར་སྐྱེ་བ་དང༌། །
དེ་ནས་མཛད་པ་བཅུ་གཉིས་ཀྱི་དང་པོ་དགའ་ལྡན་གྱི་གནས་ནས་འཛམ་བུའི་གླིང་དུ་འཕོ་བ་དང༌། ཞེས་
གསུངས་པའི་ཕྱིར།
ཁོ་ན་རེ། དེ་ཆོས་ཅན། མཆོག་གི་སྤྲུལ་སྐུ་ཡིན་པར་ཐལ། མ་འོངས་པ་ན་བསྐལ་པ་བཟང་པོ་
འདི་ལ་མཆོག་གི་སྤྲུལ་སྐུའི་མཛད་པ་སྟོན་པར་འགྱུར་བའི་སྤྲུལ་སྐུ་ཡིན་པའི་ཕྱིར་ན་མ་ཁྱབ། ཁོ་ན་རེ།
དེ་མཆོག་གི་སྤྲུལ་སྐུ་ཡིན་པར་ཐལ། སངས་རྒྱས་བྱམས་པ་མཆོག་གི་སྤྲུལ་སྐུ་ཡིན་པའི་ ཕྱིར་ན་མ་ཁྱབ།
མགོན་པོ་བྱམས་པ་དེ་བྱང་ཆུབ་སེམས་དཔའི་ཚུལ་བཟུང་བའི་ཚེ། བྱང་ཆུབ་སེམས་དཔའ་བྱམས་པ་ཞེས་
བྱ་ཡི། རྗེ་བཙུན་བྱམས་པ་ཞེས་མི་བྱ་ལ། དེ་དགའ་ལྡན་དུ་བཞུགས་པའི་ཚེ་རྗེ་བཙུན་བྱམས་པ་ཞེས་བྱ་
ཡི། སངས་རྒྱས་བྱམས་པ་ཞེས་མི་བྱ་ལ། དེ་མ་འོངས་པ་ན་མཛད་པ་བཅུ་གཉིས་ཀྱི་ཚུལ་བསྟན་པའི་ཚེ་
སངས་རྒྱས་བྱམས་པ་ཞེས་བྱ་ཡི། རྗེ་བཙུན་བྱམས་པ་ཞེས་མི་བྱ་བ་ཡིན་པའི་ ཕྱིར། །
ཁོ་ན་རེ། རྗེ་བཙུན་བྱམས་པ་དེ་མ་འོངས་པའི་སངས་རྒྱས་སུ་ཐལ། དེ་སངས་རྒྱས་ཡིན་པའི་
ཕྱིར། འདོད་མི་ནུས་ཏེ། མ་འོངས་པ་ན་འཚང་རྒྱུ་འགྱུར་ཡིན་ པའི་ཆ་ནས་ཀྱང་དེ་མ་འོངས་པའི་
སངས་རྒྱས་མ་ཡིན། དེ་མ་འོངས་པ་དང་སངས་རྒྱུས་ཀྱི་གཞི་མཐུན་ཡིན་པའི་ཆ་ནས་ ཀྱང་དེ་མ་འོངས་



པའི་སངས་རྒྱས་མ་ཡིན་པའི་ཕྱིར་ན་མ་ཁྱབ། དེ་ཆོས་ཅན། མ་འོངས་པའི་སངས་རྒྱས་ཡིན་པར་
ཐལ། མ་འོངས་པ་ན་བསྐལ་པ་བཟང་པོ་འདི་ལ་མཆོག་གི་སྤྲུལ་སྐུའི་མཛད་པ་སྟོན་པར་འགྱུར་བའི་སྐྱེ་བ་
མངོན་པར་སྐྱེ་བའི་མཛད་པ་ལ་གནས་པའི་གང་ཟག་ཡིན་པའི་ཕྱིར་རོ། །
མཁྱེན་གསུམ་གྱི་ཡོན་ཏན་བརྗོད་པའི་སྒོ་ནས་བསྟོད་
པ་དང་ཕྱག་འཚལ་བའི་དགོས་པ་བཤད་པ།
ཉན་ཐོས་ཞི་བ་ཚོལ་རྣམས། ཞེས་སོགས་ཀྱི་སྐབས་སུ་གཞུང་དེས་ཡུམ་མཁྱེན་གསུམ་ལ་མཆོད་
བརྗོད་མཛད་ན། དེའི་ཚུལ་ཇི་ལྟ་བུ་ཞེ་ན། འདི་ལ་བསྟོད་པ་དང༌། ཕྱག་འཚལ་བ་གཉིས་ལས།
དང་པོ་ལ། མཁྱེན་གསུམ་གྱི་ཡོན་ཏན་གྱི་སྒོ་ནས་བསྟོད་པ་ནི། ཉན་ཐོས་ཞི་བ་ཚོལ་རྣམས། ཞེས་
སོགས་རྐང་པ་གསུམ་གྱིས་འཆད། འཕགས་བཞིའི་ཡུམ་བྱེད་ཚུལ་གྱི་སྒོ་ནས་བསྟོད་པ་ནི། ཉན་ཐོས་
བྱང་ཆུབ་སེམས་དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ། ཞེས་པས་འཆད། ཕྱག་འཚལ་བ་
ནི། ཕྱག་འཚལ་ཞེས་པས་འཆད། དང་པོ་ལ་ཡང་གཞི་ཤེས་ལ་བསྟོད་པ། ལམ་ཤེས་ལ་བསྟོད་པ།
རྣམ་མཁྱེན་ལ་ཡོན་ཏན་གྱི་སྒོ་ནས་བསྟོད་པ་དང་གསུམ་ལས། དང་པོ་ལ། མངོན་རྟོགས་རིགས་སོ་སོར་
འབྱེད་པར་བྱེད་པའི་རྣམ་གཞག་གི་རྟེན་ནི། ཉན་ཐོས་ཞི་བ་ཚོལ་རྣམས། ཞེས་པས་འཆད། ཐབས་
གཞི་ཤེས་དེ། ཀུན་ཤེས་ཉིད་ཀྱིས། ཞེས་པས་འཆད། ཐབས་དེ་ལ་བརྟེན་ནས་ཐོབ་པའི་འབྲས་བུ་དེ།
ཉེར་ཞིར་འཁྲིད་མཛད་གང་ཡིན་དང༌། །ཞེས་པས་འཆད། གཉིས་པ་ལ། མངོན་རྟོ གས་རིགས་སོ་
སོར་འབྱེད་ པའི་ རྣམ་གཞག་གི་རྟེན་དེ་སྟོན་པ་ལ། འགྲོ་ལ་ཕན་པར་བྱེད་རྣམས། ཞེས་གསུངས།
ཐབས་ལམ་ཤེས་དེ་སྟོན་པ་ལ། ལམ་ཤེས་ཉིད་ཀྱིས། ཞེས་གསུངས། འདིའི་འབྲས་བུ་དེ་སྟོན་པ་ལ།
འཇིག་རྟེན་དོན་སྒྲུབ་མཛད་པ་གང་། །ཞེས་གསུངས། གསུམ་པ་ལ། མངོན་རྟོ གས་རིགས་སོ་སོར་
འབྱེད་པའི་རྣམ་གཞག་གི་རྟེན་དང་སྐྱེ་བའི་རྟེན་གཉིས་ཀའི་དབང་དུ་བྱས་པ་ནི། ཐུབ་རྣམས། ཞེས་
པས་འཆད། ཐབས་རྣམ་མཁྱེན་དེ་འཆད་པ་ལ། གང་དང་ཡང་དག་ལྡན་པས། ཞེས་གསུངས།
དེའི་འབྲས་བུ་དེ་སྟོན་པ་ལ། རྣམ་པ་ཀུན་ལྡན་སྣ་ཚོགས་འདི་གསུངས་པ། ཞེས་གསུངས།
དེས་ན་སྐབས་འདིར་མཐའ་དཔྱད་པ་ལ། མཁྱེན་གསུམ་གྱི་ གོ་རིམ། གྲངས་ངེས། ཡུམ་



སྲས་ཀྱི་དོན། བསྟོད་ཡུལ་གྱི་མཁྱེན་གསུམ་ངོས་གཟུང་བ་དང་བཞི་ལས། དང་པོ་ལ། རོང་ཊཱིཀ་པས།
མཆོད་བརྗོད་ཀྱི་སྐབས་སུ་དང་པོར་གཞི་ཤེས་ལ་བསྟོད་པ་དེ་མཆོད་བརྗོད་གླེང་གཞི་ལེའུའི་འགྲེལ་པ་ཡིན་་
པས། དེའི་གོ་རིམ་དང་མཐུན་པར་བསྟོད་པའམ། ཡང་ན་གདུལ་བྱ་ཉན་ཐོས་ཀྱི་རིགས་ཅན་རྗེས་སུ་
གཟུང་བའི་ཕྱིར་དུ་དེ་ལྟར་བསྟོད་པའི་ཕྱིར། ཞེས་ཟེར། བཅོ མ་ལྡན་རིགས་རལ་གྱིས་དམན་མཆོག་གི་
རིམ་པའི་དབང་དུ་བྱས་པ་ཡིན་གསུང༌། རོང་ཊིཀ་པས། གདུལ་བྱ་ཐེག་པ་གསུམ་གྱི་ལམ་ལ་རིམ་
གྱིས་འཇུག་པའི་རིམ་པ་དང་མཐུན་པར་བསྟོད་པ་ཡིན་གསུང་། དང་པོ་མི་འཐད་དེ། མཆོད་བརྗོད་
གླེང་གཞི་དང་སྦྱར་བའི་བཤད་པ་འཕགས་སེང་གཉིས་ཀས་མ་མཛད་པ་ཡིན་ཏེ། འཕ གས་པས་འཕྲིན་
ལས་ཀྱི་སྐབས་སུ་གླེང་གཞིའི་བཤད་པ་མཛད། སློབ་དཔོན་གྱིས་དགོས་འབྲེལ་གྱི་སྐབས་སུ་མཛད་པའི་
ཕྱིར་དང༌། མདོའི་གླེང་གཞིའི་སྐབས་ནས་དངོས་སུ་བསྟན་ པའི་གཞི་ཤེས་ཀྱི་རྟེན་གྱི་གང་ཟག་ཡིན་ན། །
མཆོད་བརྗོད་ཀྱི་སྐབས་ནས་དངོས་སུ་བསྟན་པའི་གཞི་ཤེས་ཀྱི་རྟེན་གྱི་གང་ཟག་ཡིན་ པས་མ་ཁྱབ་པའི་་་་་་
ཕྱིར་ཏེ། དང་པོ་ལ་དགྲ་བཅོམ་པ་དུ་མ་ཡོད། གཉིས་པ་དེ་ཡིན་ན་ཐེག་དམན་སློབ་པ་ཡིན་དགོས་པའི་
ཕྱིར། གཉིས་པ་ཡང་མི་འཐད་དེ། མཆོད་བརྗོད་ཀྱི་ཆེད་དུ་བྱ་བའི་ གདུལ་བྱ་ཐེག་དམན་གྱི་རིགས་ཅན་
མེད་པའི་ཕྱིར། གསུམ་པ་ཡང་མི་འཐད་དེ། གདུལ་བྱས་ལམ་ཉམས་ལེན་གྱི་དགོས་པ་ཁྱད་པར་ཅན་གྱི་
དོན་དུ་མཆོད་བརྗོད་ཀྱི་གོ་རིམ་འདི་ལྟར་མཛད་པའི་ཕྱིར། བཞི་པ་ཡང་མི་འཐད་དེ། གདུལ་བྱ་ཐེག་
ཆེན་གྱི་རིགས་ཅན་གྱི་གང་ཟག་ལམ་ལ་འཇུག་པའི་རིམ་པ་སྟོན་པའི་སྐབས་འདིར་དེ་ལྟ་བུའི་རིམ་པ་་་་་་་
བསྟན་པ་ལ་དགོས་པ་མེད་པའི་ཕྱིར།
ཁ་ཅིག ལམ་ཤེས་ཐོབ་པ་ལ་གཞི་ཤེས་ཐོབ་པ་སྔོན་དུ་འགྲོ་དགོས་པས་མི་རྟག་སོགས་བཅུ་དྲུག་
རྟོ གས་པའི་ཡེ་ཤེས་ཐོབ་པ་སྔོན་དུ་འགྲོ་དགོས་པའི་རྒྱུ་མཚན་གྱིས་དེ་ལྟར་བསྟོད་པ་ཡིན། ཞེས་ཟེར་
བ་མི་འཐད་དེ། ལམ་ཤེས་རྒྱུད་ལ་སྐྱེ་ཁ་མའི་གང་ཟག་ཡིན་ན། གཞི་ཤེས་ཐོབ་པས་མ་ཁྱབ་པའི་
ཕྱིར།
རང་ལུགས་ལ། ཁོ་ན་རེ། བསྟན་བཅོས་ལུས་ཀྱི་སྐབས་སུ། དང་པོར་རྣམ་མཁྱེན་བསྟན་པ་མི་
འཐད་པར་ཐལ། དེ་མཆོད་བརྗོད་ཀྱི་གོ་རིམ་དེ་དང་མི་མཐུན་པའི་ ཕྱིར། ཟེར་ན་སྐྱོན་མེད་དེ། རྒྱུན་
གྱི་ཆེད་དུ་བྱ་བའི་གདུལ་བྱས་ལམ་ཉམས་སུ་ལེན་པའི་རིམ་པ་དང་མཐུན་པར་སྐབས་འདིར་དང་པོར་གཞི་
ཤེས་ལ་བསྟོད་ལ། བསྟན་བཅོས་ལུས་ཀྱི་སྐབས་སུ་གདུལ་བྱ་འབྲས་བུ་ལ་སྤྲོ་བ་བསྐྱེད་པའི་ཕྱིར་དང་པོར་
རྣམ་མཁྱེན་བཤད་པ་ཡིན་པའི་ཕྱིར། དང་པོ་གྲུབ་སྟེ། སྐབས་གསུམ་པར་བསྟན་པའི་སྐྱེས་བུ་འབྲིང་དང་



ཐུན་མོང་བའི་ལམ་ལ་བློ་མ་སྦྱངས་པོར། སྙིང་རྗེ་ཆེན་པོ་མཚན་ཉིད་ཚང་བ་གཅིག་རྒྱུད་ལ་མི་སྐྱེས། དེ་
མ་སྐྱེས་ན་ཐེག་ཆེན་སེམས་བསྐྱེད་དང་ལམ་ཤེས་སོགས་རྒྱུད་ལ་མི་སྐྱེ་བས། སྐྱེས་བུ་ཆེན་པོའི་ལམ་རིམ་
རྒྱུད་ལ་སྐྱེ་བ་ལ་སྐྱེས་བུ་འབྲིང་དང་ཐུན་མོང་བའི་བསམ་པ་སྦྱོང་བ་སྔོན་དུ་འགྲོ་དགོས་པ་དེ་ཤེས་པར་བྱ་་་་
བའི་ཕྱིར་དུ། སྐབས་འདིར་དང་པོར་གཞི་ཤེས་ལ་བསྟོད་པ་ཡིན་ པའི་ཕྱིར། གཉིས་པ་ནི། སྐབས་
འདིར་དངོས་སུ་བསྟན་པའི་ཡུམ་ལ་མཁྱེན་པ་གསུམ་དུ་གྲངས་ངེས་ཏེ། དེ་ལ་དེ་གསུམ་དུ་དབྱེར་ཡོད། །
དེ་ལ་དེ་གསུམ་ལས་གྲངས་མང་མི་དགོས་ཤིང༌། དེ་ལ་དེ་གསུམ་ལས་གྲངས་ཉུང་ན་མི་འདུ་བའི་ཕྱིར།
ཁ་ཅིག སྐབས་འདིར་དངོས་སུ་བསྟན་པའི་ཡུམ་ལ་འཕགས་རྒྱུད་ཀྱི་མཁྱེན་པས་ཁྱབ་སྟེ། སྐབས་
འདིར་དངོས་སུ་བསྟན་པའི་ཡུམ་ལ་མཁྱེན་པ་གསུམ་དུ་གྲངས་ངེས་པའི་ཕྱིར། ཟེར་བ་མི་འཐད་དེ། །
ཉན་ཐོས་མཐོང་ལམ་རྣམ་གྲོལ་ལམ་པ་པའི་ཡུམ་དེ་ཚིགས་རྐང་དང་པོའི་སྐབས་ནས་དངོས་སུ་བསྟན་པའི་་
ཡུམ་དང༌། ཐེག་ཆེན་མཐོང་ལམ་རྣམ་གྲོལ་ལམ་པ་པའི་ཡུམ་དེ་ཚིགས་རྐང་གཉིས་པའི་སྐབས་ནས་
དངོས་སུ་བསྟན་པའི་ཡུམ་དང༌། མཆོག་གི་སྤྲུལ་སྐུའི་ཡུམ་དེ་ཚིགས་རྐང་གསུམ་པའི་སྐབས་ནས་དངོས་
སུ་བསྟན་པའི་ཡུམ་ཡིན་པའི་ཕྱིར། དང་པོ་གྲུབ་སྟེ། དེས་དེ་དངོས་སུ་བསྟན་པའི་ཕྱིར། རྟགས་སླ། །
འདོད་མི་ནུས་ཏེ། ཉན་ཐོས་ཀྱི་སྦྱོར་ལམ་ཁྱོད་ཡིན་ པའི་ཕྱིར། གཉིས་པ་གྲུབ་སྟེ། དེས་དེ་དངོས་སུ་
བསྟན་པའི་ཕྱིར། འདོད་མི་ནུས་ཏེ། བྱང་སེམས་ཀྱི་སྦྱོར་ལམ་ཁྱོད་ཡིན་ པའི་ཕྱིར། །
ཁ་ཅིག དེ་ལ་དེ་གསུམ་དུ་གྲངས་ངེས་ཏེ། ཚོགས་སྦྱོར་རྣམས་གཞི་ཤེས་དང༌། ལམ་ཤེས་གང་
རུང་དུ་འཇོག་པའི་ཕྱིར། ཞེས་ཟེར་བ་མི་འཐད་དེ། ཉི་སྣང་ལས། འཕ གས་པའི་ གང་ཟག་ཐམས་
ཅད་ཀྱི་དབང་དུ་མཛད་ནས་ཐམས་ཅད་མཁྱེན་པ་ཉིད་གསུམ་གྱི་ཐུན་མོང་མ་ཡིན་ པའི་ཡོན་ཏན་ཉེ་བར་་་
འགོད་པ་སྔོན་དུ་འགྲོ་བས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །ཞེས་མཁྱེན་ གསུམ་གང་
རུང་ལ་འཕ གས་རྒྱུད་ཀྱི་མཁྱེན་པས་ཁྱབ་པར་གསུངས་པའི་ཕྱིར། །
གསུམ་པ་ནི། འཕགས་པ་དེའི་ཡུམ་ཡིན་ན། འཕ གས་པ་དེའི་རྒྱུ་ཡིན་ པས་ཁྱབ། མཁྱེན་པ་དེའི་
སྲས་ཡིན་ན། མཁྱེན་པ་དེའི་འབྲས་བུ་ཡིན་ པས་ཁྱབ་སྟེ། སངས་རྒྱས་ལ་སོགས་པ་བསྐྲུན་པར་མཛད་པ་
ནི། ཞེས་དང༌། རྣམ་བཤད་སྙིང་པོའི་རྒྱུན་ལས། ཡུམ་དང་སྲས་ནི་བསྐྱེད་བྱ་སྐྱེད་བྱེད་དུ་ཤེས་པར་
བྱའོ། །ཞེས་གསུངས། བཞི་པ་ནི། མཁྱེན་གསུམ་འཕགས་བཞིའི་ཡུམ་ཡིན་ཟེར་ན། རྣམ་མཁྱེན་
སངས་རྒྱས་འཕགས་པའི་ཡུམ་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། དེ་སངས་
རྒྱུས་འཕ གས་པའི་སྐྱེད་བྱེད་ཡིན་ པར་ཐལ། དེའི་ཡུམ་ཡིན་ པའི་ཕྱིར། འདོད་མི་ནུས་ཏེ། དེ་དང་



དུས་མཉམ་ཡིན་ པའི་ ཕྱིར། ཁ་ཅིག རང་སྲས་འ ཕོ གས་བཞིའི་བཞེད་དོན་སྒྲུབ་ནུས་ཀྱི་འཕགས་རྒྱུད་
ཀྱི་མཁྱེན་པ། མཆོད་བརྗོད་ཀྱི་ཡུལ་དུ་གྱུར་པའི་ཡུམ་གྱི་ངོ་བོ་ཡིན་ཟེར་ན། མི་འཐད་དེ། རྣམ་མཁྱེན་
གྱི་སྲས་སུ་གྱུར་ པའི་ འཕགས་བ ཞི་མེད་པའི་ ཕྱིར་ཏེ། དེར་གྱུར་པའི་ཉན་ཐོས་འཕགས་པ་མེད་པའི་ཕྱིར།
མ་གྲུབ་ན། དེ་ཆོས་ཅན། ཁྱོད་ཀྱི་སྲས་སུ་གྱུར་པའི་ཉན་ཐོས་འཕགས་པ་མེད་པར་ཐལ། ཁྱོད་འབྲས་
ཡུམ་ཡིན་ པའི་ ཕྱིར། ཁོ་ན་རེ། རྣམ་མཁྱེན་གྱི་སྲས་སུ་གྱུར་པའི་ཉན་ཐོས་འཕགས་པ་ཡོད་པར་ཐལ།
སངས་རྒྱས་འཕགས་པའི་སྲས་སུ་ གྱུར་པའི་དེ་ཡོད་པའི་ ཕྱིར་ཏེ། སྲས་སྒྲ་གཅན་འཛིན་དེ་ཤཱཀྱ་ཐུབ་པའི་
སྲས་ཡིན་པའི་ཕྱིར་ཏེ། དེའི་སྲས་ཡོད་པའི་ཕྱིར་ན་མ་ཁྱབ། །
ཁ་ཅིག མཆོད་བརྗོད་ཀྱི་ཡུལ་དུ་གྱུར་པའི་ཡུམ་ཡིན་ན། སྐབས་འདིར་དངོས་སུ་བསྟན་པའི་
མཆོད་བརྗོད་ཀྱི་ཡུལ་དུ་གྱུར་པའི་ཡུམ་ཡིན་ པས་ཁྱབ་ཟེར་ན། རང་རྒྱལ་གྱི་མཐོང་ལམ་ཆོས་ཅན། དེར་
ཐལ། དེའི་ཕྱིར། འདོད་མི་ནུས་ཏེ། སྐབས་འདིར་ཤུགས་ལ་བསྟན་པའི་ཕྱིར་ཏེ། ཉན་ཐོས་དང་
དེས་ཕྱོགས་སུ་བསླན་པ་ཞེས་གསུངས་པའི་ ཕྱིར། རང་ལུགས་ལ། ཐམས་ཅད་ཤེས་པ་ཉིད་ནི་གཟུགས་
ལ་སོགས་པའི་ཆོས་ལ་མི་རྟག་པ་ལ་སོགས་པའི་རྟེན་ཅན། ཞེས་གསུངས་པ་ལྟར། མི་རྟག་སོགས་བཅུ་
དྲུག་མངོན་སུམ་དུ་རྟོགས་པའི་ཡེ་ཤེས་དེ་གཞི་ཤེས་དང་། ལམ་ཤེས་པ་ཉིད་ནི་ཐེག་པ་ཐམས་ཅད་ཀྱིས་
ངེས་པར་འབྱུང་བ་དང་། ཞེས་གསུངས་པ་ལྟར། ཐབས་ཤེས་ཁྱད་པར་ཅན་གྱིས་ཟིན་པའི་ཐེག་ཆེན་
འཕ གས་པའི་མཁྱེན་པ་ལམ་ཤེས་དང༌། རྣམ་པ་ཐམས་ཅད་མཁྱེན་པ་ཉིད་ནི་ཆོས་ཐམས་ཅད་སྐྱེ་བ་མེད་
པ་ལ་སོགས་པའི་རྟེན་ཅན། ཞེས་གསུངས་པ་ལྟར། ཆོས་ཐམས་ཅད་བདེན་པའི་སྐྱེ་མེད་དུ་མངོན་སུམ་
དུ་རྟོགས་པ་མཐར་ཕྱིན་པའི་ཡེ་ཤེས་རྣམ་མཁྱེན་ཡིན་ནོ ། །འོ་ན་དེའི་འོག་དེ་མ་ཐག་ཏུ། གཞི་དང་
ལམ་དང་རྣམ་པ་སྐྱེ་བ་མེད་པར་ཡོངས་སུ་ཤེས་པ། ཞེས་གསུངས་པ་དང་འགལ་ལོ། །ཞེ་ན། སྐྱོན་
མེད་དེ། ལྗོན་པ་རྟ་མགོ་ཅན་གྱིས་ཞུས་པའི་མདོ་ལས། ཕ་ནི་ཐབས་ལ་མཁས་པ་སྟེ། །མ་ནི་ཤེས་
རབ་ཕ་རོལ་ཕྱིན། །ཞེས་ཤེས་རབ་ཀྱི་ཆ་ཐུན་མོང་བའི་རྒྱུ་དེ་ལ་མ་ཞེས་དང༌། ཐབས་ཀྱི་ཆ་ཐུན་མོང་
མ་ཡིན་ པའི་རྒྱུ་དེ་ལ་ཕ་ཞེས་བརྗོད་པ་ལྟར། ཡུམ་གྱི་ལྡོག་པ་ངོས་གཟུང་བར་བཞེད་ནས། གཞི་ཤེས་ཀྱི་
གཙོ་བོ་གཞི་གང་ཟག་གི་བདག་གིས་སྐྱེ་བ་མེད་པར་མངོན་སུམ་དུ་རྟོགས་པའི་ཡེ་ཤེས་དང་། ལམ་ཤེས་
ཀྱི་གཙོ་བོ་ལམ་གསུམ་བདེན་པའི་སྐྱེ་བ་མེད་པར་མངོན་སུམ་དུ་རྟོགས་པའི་ཡེ་ཤེས་སུ་བསྟན་པ་ཙམ་ཡིན་་་
གྱི། ཡུམ་དང་མཁྱེན་པ་ལ་བདག་མེད་རྟོ གས་པས་ཁྱབ་པར་བསྟན་པ་མ་ཡིན་ པའི་ ཕྱིར་རོ། །དེས་ན་
རང་སྲས་འཕ གས་པའི་བཞེད་དོན་སྒྲུབ་ནུས་ཀྱི་མཁྱེན་པ། མཆོད་བརྗོད་ཀྱི་ཡུལ་དུ་གྱུར་པའི་ཡུམ་གྱི་
50



མཚན་ཉིད་ཡིན། དེ་ལ་དབྱེ་ན་ལམ་ལྔ་གསུམ་བཅོ་ལྔ་ཡོད། གཞུང་དོན་ནི། གཞི་ཤེས་ཆོས་ཅན།
བྱེད་ལས་ཁྱད་པར་ཅན་དང་ལྡན་ཏེ། རང་སྲས་ཉན་ རང་སློབ་པ་འཕགས་པ་རྣམས་ཉེར་ཞིར་ཁྲིད་པར་
བྱེད་པའི་འཕ གས་རྒྱུད་ཀྱི་མཁྱེན་པ་ཡིན་ པའི་ ཕྱིར། ལམ་ཤེས་ཆོས་ཅན། བྱེད་ལས་ཁྱད་པར་ཅན་དང་
ལྡན་ཏེ། རང་སྲས་བྱང་སེམས་འཕགས་པས་གདུལ་བྱ་རིགས་ཅན་གསུམ་གྱི་དོན་སྒྲུབ་པའི་བདག་རྐྱེན་དུ་
གྱུར་པའི་འཕགས་རྒྱུད་ཀྱི་མཁྱེན་པ་ཡིན་པའི་ཕྱིར། རྣམ་མཁྱེན་ཆོས་ཅན། བྱེད་ལས་ཁྱད་པར་ཅན་
དང་ལྡན་ཏེ། མཆོག་གི་སྤྲུལ་སྐུས་གདུལ་བྱ་རིགས་ཅན་གསུམ་ལ་ཆོས་འཁོར་རྫོགས་པར་སྐོར་བའི་བདག་
རྐྱེན་དུ་གྱུར་པའི་འཕགས་རྒྱུད་ཀྱི་མཁྱེན་པ་ཡིན་པའི་ཕྱིར། རྗེ་བཙུན་བྱམས་མགོན་ཆོས་ཅན། མཁྱེན་
གསུམ་ལ་ཕྱག་འཚལ་བ་ཡིན་ཏེ། དེའི་ཡོན་ཏན་བརྗོད་པའི་སྒོ་ནས་དེ་ལ་གུས་པས་འདུད་པ་ཡིན་ པའི་
ཕྱིར།
.
.
གསུམ་པ་འགྲེལ་པའི་དོན་འཆད་ཚུལ་ལ། སྔ་འགྲེལ་གྱི་འཕྲོས་དོན་དང་། རྩ་བའི་ཚིག་དོན་
བཤད་པ་དང་ གཉིས་ལས། དང་པོ་ལ། དགོས་དོན་ལས་འཕྲོས་པའི་དོན་དང༌། བསྡུས་དོན་ལས་
འཕྲོས་པའི་དོན་གཉིས་ལས། དང་པོ་ལ་ཡང་གནས་སྐབས་ཀྱི་དགོས་པ་དང༌། མཐར་ཐུག་གི་དགོས་པ་
དང་། དེ་དག་གིས་གྲུབ་པའི་དོན་ནོ། །དང་པོ་ལ། ཐོས་པའི་དགོས་པ། དད་པའི་དགོས་པ།
གུས་པའི་དགོས་པ་དང་གསུམ་ལས། །
དང་པོ་ནི། འོ་ན་མཚམས་སྦྱར་དུ། གཞན་དག་དང་བ་བསྐྱེད་པའི་ཆེད་དུ་ཞེས་བཤད་ན།
གཞན་དག་ནི་གང་། དང་བ་སྐྱེ་ཚུལ་དེ་ཇི་ལྟ་བུ་ཞེ་ན། གཞན་དག་ཅེས་པ་གཉིས་ཚིག་ཡིན་ལ། དང་
བ་སྐྱེ་ཚུལ་གཉིས་སུ་ཡོད་དེ། དབང་རྟུལ་དང་བ་སྐྱེ་ཚུལ་དང་། དབང་རྣོན་དང་བ་སྐྱེ་ཚུལ་གཉིས་སུ་
ཡོད་ པའི་ ཕྱིར། འོ་ན་མཆོད་བརྗོད་ཀྱི་ཚིགས་བཅད་འདིས་མཁྱེན་གསུམ་གྱི་ཐུན་མོང་མ་ཡིན་ པའི་ཡོན་
ཏན་བརྗོད་པ་ལ་དགོས་པ་ཅི་ཡོད་ཅེ་ན། དེ་ལ་དགོས་པ་ཡོད་དེ། དེ་ཐོས་པ་ལ་བརྟེན་ནས་རྒྱུན་གྱི་
ཆེད་དུ་བྱ་བའི་ གདུལ་བྱ་དབང་རྟུལ་དད་པའི་རྗེས་སུ་འབྲང་བ་རྣམས་ཡུམ་ལ་དང་བ་སྐྱེད་པར་འགྱུར་་་་་
བའི་ཕྱིར། ཞེས་འཆད་པ་ལ། ཚིགས་སུ་བཅད་པ་འདིས་ནི་འདིའི་ཆེ་བའི་བདག་ཉིད་ཕུལ་དུ་བྱུང་བ་
དང་ལྡན་པ་བརྗོད་དེ། དེ་ཐོས་ནས་རེ་ཞིག་དད་པའི་རྗེས་སུ་འབྲང་བ་རྣམས་ནི་འདི་ལ་ཐེ་ཚོམ་མེད་
པར་མྱུར་དུ་རབ་ཏུ་དང་བ་སྐྱེའོ། །ཞེས་གསུངས། དགོས་པ་དེ་ཙམ་དུ་ཟད་དམ་ཞེ་ན། མ་ཡིན་ཏེ།
དེ་ཐོས་པ་ལ་བ རྟེན་ནས་རྒྱུན་གྱི་ཆེད་དུ་བྱ་བའི་ གདུལ་བྱ་དབང་རྣོན་ཆོས་ཀྱི་རྗེས་སུ་འབྲང་བ་རྣམས་་་་་་
ཀྱང་། ཡུམ་གྱི་ངོ་བོ་དང་ནུས་པ་ལ་དང་བ་སྐྱེ་བར་འགྱུར་བའི་ཕྱིར། ཞེས་འཆད་པ་ལ། ཆོས་ཀྱི་རྗེས་
5、



སུ་འབྲང་བ་རྣམས་ཀྱང་གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར། ཞེས་སོགས་གསུངས། དེ་
ཡང་དབང་རྣོན་དང་བ་སྐྱེ་བའི་རྒྱུ་མཚན་དེ་སྟོན་པ་ལ། ཆོས་ཀྱི་རྗེས་སུ་འབྲང་བ་རྣམས་ཀྱང་གཅིག་དང་
དུ་མའི་ངོ་བོ་ཉིད་དང་བྲལ་བའི་ཕྱིར།། ཞེས་བྱ་བ་ལ་སོགས་པའི་ཚད་མས་གཞི་དང་ལམ་དང་རྣམ་པ་སྐྱེ་
བ་མེད་པའི་ཡོངས་སུ་ཤེས་པ་ཚིགས་སུ་བཅད་པའི་དོན་གྱི་མཚན་ཉིད་ཀྱི་ཡུམ་ལ་གནོད་པ་མ་མཐོང་ནས།
ཞེས་གསུངས། དེ་ཡུམ་གྱི་ངོ་བོ་ལ་དང་བ་སྐྱེ་ཚུལ་སྟོན་པ་ལ། ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་
ཅད་མཁྱེན་པ་ཉིད་གསུམ་གྱི་བདག་ཉིད་ཚུལ་གསུམ་པ་ཅན་ནི་གདོན་མི་ཟ་བར་སྲིད་པ་ཉིད་དོ། །ཞེས་
ངེས་པར་བཟུང་ནས་དེ་ལ་རབ་ཏུ་དང་བ་སྐྱེད་པར་བྱེད་པ་ཉིད་དོ། །ཞེས་གསུངས། དེ་ཡུམ་གྱི་ནུས་
པ་ལ་དང་བ་སྐྱེ་ཚུལ་དེ་སྟོན་པ་ལ། སངས་རྒྱས་ལ་སོགས་པ་བསྐྲུན་པར་མཛད་པ་ནི་གདོན་མི་ཟ་བར་
སྲིད་པ་ཉིད་དོ། །ཞེས་ངེས་པར་བཟུང་ནས་དེ་ལ་རབ་ཏུ་དང་བ་སྐྱེད་པར་བྱེད་པ་ཉིད་དོ། །ཞེས་
གསུངས།
འོ་ན་དབང་རྟུལ་དང་བ་སྐྱེ་ཚུལ་གྱི་སྐབས་སུ། འདི་ལ། ཞེས་དང་། དབང་རྣོན་གྱི་སྐབས་སུ་དེ་
ལ་ཞེས་སྨོས་པའི་དོན་གང་ཞེ་ན། དེའི་དོན་ཡོད་དེ། གཞུང་དེ་གཉིས་མཆོད་བརྗོད་ཀྱི་ཚིགས་བཅད་ལ་
ཉེ་རིང་གི་དབང་གིས་དེ་ལྟར་སྨོས་པའི་ཕྱིར། འོ་ན་དེ་གཉིས་ཀྱི་སྐབས་སུ་རབ་ཏུ་དང་ བ་ཞེས་སྨོས་པའི་
དོན་གང་ཞེ་ན། དེའི་དོན་ཡོད་དེ། རབ་དང་པོ་དེ་དང་བ་ཆེན་པོ་ལ་འཇུག་ཅིང་། རབ་གཉིས་པ་དེ་
ལྡོག་ཏུ་མེད་པའི་དང་བ་ལ་འཇུག་པའི་ཕྱིར། གཉིས་པ་དད་པའི་དགོས་པ་ནི། རབ་ཏུ་དང་བ་སྐྱེ་བའི་
ཆེད་དུ། ཞེས་འཆད་ན། རྒྱན་གྱི་ཆེད་དུ་བྱ་བའི་གདུལ་བྱ་གཉིས་པོ་དེས་མཆོད་བརྗོད་ཀྱི་ཚིགས་བཅད་
ཐོས་པ་ལ་བརྟེན་ནས་ཡུམ་ལ་དང་བ་བསྐྱེད་པ་ལ་དགོས་པ་ཅི་ཡོད་ཅེ་ན། དེ་ལ་དགོས་པ་ཡོད་དེ། དེ་
ལ་བརྟེན་ནས་དེ་གཉིས་ཀྱིས་མཁྱེན་གསུམ་བརྗོད་བྱར་བྱེད་པའི་གསུང་རབ་ལ་འཛིན་པ་ལ་སོགས་པའི་་་་་
དོན་དུ་གུས་པར་འགྱུར་བའི་ཕྱིར། ཞེས་འཆད་པ་ལ། དེ་ལ་རབ་ཏུ་དང་ བས་ ཀྱང་དེའི་ཡོན་ཏན་
མངོན་པར་འདོད་པའི་གང་ཟག་གཉིས་ཀ་ཡང་དེ་དང་དེ་ལ་བརྟེན་པའི་ གསུང་རབ་ལ་རྣམ་པ་ཐམས་ཅད་
དུ་གཟུང་བ་ལ་སོགས་པའི་དོན་དུ་ཤིན་ཏུ་གུས་པར་བྱེད་དོ། །ཞེས་གསུངས།
གསུམ་པ་གུས་པའི་དགོས་པ་ནི། དེ་ལྟར་གུས་པ་ལ་དགོས་པ་ཅི་ཡོད་ཅེ་ན། དེ་ལ་དགོས་པ་ཡོད་
དེ། དེ་ལ་བརྟེན་ནས་ཐོས་བསམ་སྒོམ་གསུམ་གྱི་ཤེས་རབ་རྣམས་རིམ་གྱིས་སྐྱེ་བར་འགྱུར་བའི་ཕྱིར།
ཞེས་འཆད་པ་ལ། དེས་ནས་ཐོས་པ་ལས་བྱུང་བ་ལ་སོགས་པའི་ཤེས་པ་སྐྱེ་བའི་རིམ་གྱིས། ཞེས་
གསུངས། གཉིས་པ་མཐར་ཐུག་གི་དགོས་པ་ནི། དེ་ལྟར་མཆོད་བརྗོད་ཀྱི་ཚིགས་བཅད་ཐོས་པས་དང་
52



བ། དེ་ལས་དོན་གཉེར་གྱི་འདུན་པ། དེ་ལས་ཐོས་བསམ་གྱིས་ཞུགས་པ་ལ། དགོས་པ་ཅི་ཡོད་ཅེ་ན།
དེ་ལ་བརྟེན་ནས་མཐར་ལེགས་པའི་མཆོག་རྣམ་མཁྱེན་འཐོབ་པར་འགྱུར་གྱི། ཞེས་འཆད་པ་ལ། ལེགས་
པའི་མཆོག་འ ཐོབ་པར་འགྱུར་རོ། །ཞེས་གསུངས། གསུམ་པ་དེ་དག་གིས་གྲུབ་པའི་དོན་ནི། མཆོད་
བརྗོད་ཀྱི་ངག་ལ་བརྟེན་ནས་གདུལ་བྱ་ཡུམ་ལ་དང་བའི་དད་པ་ཆོས་ཅན། རང་གི་འབྲས་བུར་གྱུར་པའི་
རྣམ་མཁྱེན་གྱི་རྒྱུའི་གཙོ་བོ་ཡིན་ཏེ། ཁྱོད་ལ་བརྟེན་ནས་གདུལ་བྱ་ཡུམ་ལ་གུས་པའི་སྒོ་ནས་ཐོས་བས མ་
གྱིས་འཇུག་ལ། དེ་ལ་བརྟེན་ནས་གདུལ་བྱས་ལེགས་པའི་མཆོག་རྣམ་མཁྱེན་འཐོབ་པར་འགྱུར་བ་དེའི་
ཕྱིར། ཞེས་འཆད་པ་ལ། དེའི་ཕྱིར་བཅོམ་ལྡན་འདས་མ་ལ་རབ་ཏུ་དང་བ་ནི་ལེགས་པ་ཐམས་ཅད་
འཐོབ་པའི་རྒྱུའི་གཙོ་བོ་ཡིན་ནོ། །ཞེས་གསུངས། རོང་ཊིཀ་པ་ན་རེ། དགོས་དོན་ལ་དངོས་ཀྱི་
དགོས་དོན་དང༌། བསྡུས་པའི་དགོས་དོན་གཉིས་ལས། དང་པོ་ནི། དེ་ཐོས་ནས། ཞེས་སོགས་ཀྱིས་
འཆད། གཉིས་པ་ནི། དེ་ལ་རབ་ཏུ་དང་བས་ཀྱང་། ཞེས་སོགས་ཀྱིས་འཆད། ཅེས་ཟེར་བ་མི་
འཐད་དེ། ཁྱེད་ལྟར་ན་དབང་རྣོན་མཆོད་བརྗོད་མ ཐོ ང་བ་ཙ མ་གྱི་རྒྱུ་མཚན་གྱིས་དང་ བ་སྐྱེ་བར་འགྱུར་
ན། དབང་རྣོན་དང་བ་སྐྱེ་བ་རྒྱུ་མཚན་ལ་བལྟོས་པས་གནོད་པ་མ་མཐོང་བའི་རྒྱུ་མཚན་ཡིན་གྱི། མཆོད་
བརྗོད་ཀྱི་ལུང་ཙམ་རྒྱུ་མཚན་དུ་བྱར་མི་རུང་བའི་ཕྱིར། དབང་རྣོན་གྱིས་ལུང་དོན་ལ་དཔྱད་པས་དག་
ནས་ཤིན་ཏུ་ལྐོག་གྱུར་ལ་ལུང་སྒྲུབ་བྱེད་དུ་ཁས་ལེན་པ་གང་ཞིག དཔྱད་གསུམ་གྱིས་དག་པའི་ལུང་དེ་
ཉན་ཐོས་ཞི་བ་ཞེས་སོགས་ རང་གི་བསྟན་བྱའི་དོན་ལ་མི་སླུ་བའི་རྟ གས་ཡང་དག་མ་ཡིན་ པའི་ ཕྱིར་ཏེ། །
མཁྱེན་གསུམ་ཤིན་ཏུ་ལྐོག་གྱུར་མ་ཡིན་པའི་ཕྱིར། དེ་ལྟར་ཡང་ཆོས་ཀྱི་རྗེས་སུ་འབྲང་བ་རྣམས་ ཀྱང༌། །
ཞེས་དང་། ཚིགས་སུ་བཅད་པའི་དོན་གྱི་མཚན་ཉིད་ཀྱིས་ཡུམ་ལ་གནོད་པ་མ་མཐོང་ནས། ཞེས་དང༌།
དེ་ལ་རབ་ཏུ་དང་བ་སྐྱེད་པར་བྱེད་པ་ཉིད་དོ། །ཞེས་གསུངས་པའི་ཕྱིར་རོ། །
ཁོ་ན་རེ། རྒྱན་གྱི་ཆེད་དུ་བྱ་བའི་གདུལ་བྱ་དབང་རྣོན་ཡུམ་ལ་དང་བ་བསྐྱེད་ནས་ཐོས་བསམ་སྒོམ་
གསུམ་གྱིས་འཇུག་པར་བཤད་པ་མི་འཐད་པར་ཐལ། དེས་གཞི་ལམ་རྣམ་ གསུམ་བདེན་པའི་སྐྱེ་མེད་དུ་
ཚད་མས་གྲུབ་ནས་བསྒོམས་པར་བྱས་པས་བསྒོམ་བྱའི་དོན་མངོན་སུམ་དུ་རྟོ གས་པའི་འཕགས་པའི་ གོ་་་་་
འཕང་ཡོད་པར་ ཚད་མས་གྲུབ་པའི་ཕྱིར། མ་གྲུབ་ན། གཞི་དང་ལམ་དང་རྣམ་པ་སྐྱེ་བ་མེད་པར་
ཡོངས་སུ་ཤེས་པ། ཞེས་སོགས་ཀྱིས་དེ་དང་བ་སྐྱེ་བའི་རྒྱུ་མཚན་གཅིག་བསྟན་པ་བུད་དོ། །ཞེ་ན།
བདེན་གྲུབ་ཀྱི་གཅིག་དང་བདེན་གྲུབ་ཀྱི་དུ་མ་གང་རུང་དང་བྲལ་བའི་རྟ གས་ཀྱིས་གཞི་ལམ་རྣམ་ གསུམ་་་་
བདེན་པའི་སྐྱེ་མེད་དུ་གྲུབ་པའི་ཕྱོགས་ཁྱབ་ཚད་མས་ངེས་ཤིང༌། དེ་གསུམ་བདེན་མེད་དུ་རྟོ གས་ཟིན་



གོམས་པར་བྱས་པས་བསྒོམ་བྱའི་དོན་ལ་གསལ་སྣང་འོ བྱུང་བར་གྲུབ་ནུས་པའི་གང་ཟག་ཡིན་ན། མངོན་
རྟོ གས་རྒྱུན་ལ་ཐོས་བསམ་སྒོམ་གསུམ་གྱིས་མི་འཇུག་པས་ཁྱབ་པར་ཐལ། ཁྱོད་ཀྱི་རྩ་བའི་ཐལ་འགྱུར་ལ་
ཁྱབ་འབྲེལ་ཡོད་པའི་ ཕྱིར། འདོད་ན། དེ་ཡིན་ན་མངོན་རྟོ གས་རྒྱན་ལེགས་པར་ཤེས་པའི་གང་ཟག་
ཡིན་དགོས་པར་ཐལ་ལོ། །འདོད་ན། དེའི་རྟགས་ཀྱིས་དེ་སྒྲུབ་ཀྱི་སྔ་རྒོལ་དུ་གྱུར་པའི་ཉན་ཐོས་ཚོགས་
ལམ་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། ཆོས་ཅན་དེ་ཡོད་པའི་ ཕྱིར།
འོ་ན་གཞི་དང་ལམ་དང་རྣམ་པ་སྐྱེ་བ་མེད་པ། ཞེས་གསུངས་པའི་སྐྱེ་མེད་གསུམ་ག་བདེན་པའི་སྐྱེ་
མེད་ལ་བཞེད་དམ་ཞེ་ན། མཁྱེན་པ་ཕྱི་མ་གཉིས་ཀྱིས་ནས་ གསུམ་ག་བདེན་པའི་སྐྱེ་མེད་དུ་རྟོ གས་ ཀྱང་།
གཞི་སྐྱེ་བ་མེད་པར་ཡོངས་སུ་ཤེས་པ། ཞེས་པས། ཆོས་ཀྱི་བདག་མེད་ཕྲ་མོ་རྟོགས་པས་ཁྱད་པར་
དུ་བྱས་པའི་གཞི་ཤེས་བསྟན་པ་མ་ཡིན་ཏེ། སློབ་ལམ་ན་དེ་འདྲའི་གཞི་ཤེས་མེད་པའི་ཕྱིར། དེས་
ན་དེའི་དོན་མཆོད་བརྗོད་ཀྱི་ཚིགས་རྐང་དང་པོ་འདིས་གཞི་གང་ཟག་གི་བདག་གིས་སྐྱེ་བ་མེད་པར་མངོན་
སུམ་དུ་རྟོ གས་པའི་གཞི་ཤེས་བསྟན་པའི་དོན་ཡིན་ནོ། །
ཁ་ཅིག རང་གི་མཚན་ཉིད་ཀྱིས་གྲུབ་པ་དོན་དམ་དཔྱོད་བྱེད་ཀྱི་རྟགས་ཀྱི་དགག་བྱའི་ཆོས་ཡིན་
ཟེར་བ་མི་འཐད་དེ། རང་གི་མཚན་ཉིད་ཀྱིས་གྲུབ་པ་ཡོད་པའི་ཕྱིར་ཏེ། དེ་ཡོད་པར་ སློབ་དཔོན་སེང་
གེ་བཟང་པོས་ཁས་ལེན་པའི་ཕྱིར། དེ་དབུ་མ་རང་རྒྱུད་པ་ཡིན་ པའི་ཕྱིར། གཞན་ཡང་། དེ་ཡོད་པར་
ཐལ། གཞན་སྐྱེ་ཡོད་པའི་ཕྱིར་ཏེ། དོན་དམ་པར་ གཞན་སྐྱེ་མེད་ཅིང་ཐ་སྙད་དུ་གཞན་སྐྱེ་ཡོད་པར་
ཁས་ལེན་པའི་ རང་རྒྱུད་པ་ཡོད་ པའི་ ཕྱིར་ཏེ། དེ་ལྟར་འཇུག་འགྲེལ་ལས་བཤད་པའི་ཕྱིར། ཁོ་ན་རེ། །
བློ་ལ་སྣང་བའི་དབང་གིས་བཞག་པ་མ་ཡིན་ པར་ རང་ངོས་ནས་གྲུབ་པ། དོན་དམ་དཔྱོད་བྱེད་ཀྱི་རྟ གས་
ཀྱི་དགག་བྱའི་ཆོས་མ་ཡིན་པར་ཐལ། རྟོ ག་པས་བཏགས་ཙ མ་མ་ཡིན་ པར་ རང་ངོས་ནས་གྲུབ་པ་དེ་རང་
གི་མཚན་ཉིད་ཀྱིས་གྲུབ་པའི་དོན་ཡིན་ པའི་ ཕྱིར་ན། བུམ་པའི་དོན་སྤྱི་ཆོས་ཅན། རྟོག་པས་བཏགས་
ཙམ་མ་ཡིན་ པར་རང་ངོས་ནས་གྲུབ་པར་ཐལ། རང་གི་མཚན་ཉིད་ཀྱིས་གྲུབ་པའི་ ཕྱིར། རྟགས་ཁས།།
འདོད་མི་ནུས་ཏེ། རྟོ ག་པས་བཏགས་ཙམ་ཡིན་ པའི་ ཕྱིར། གཞན་ཡང་། རྟོག་པས་བཏགས་ཙམ་དང་
རང་གི་མཚན་ཉིད་ཀྱིས་གྲུབ་པའི་གཞི་མཐུན་སེམས་ཙམ་པས་འཇོག་ཤེས་པར་ཐལ། དེ་འདྲའི་གཞི་
མཐུན་ རང་རྒྱུད་པས་འཇོག་ཤེས་པའི་ཕྱིར། ཟེར་ན་མ་ཁྱབ། འདོད་མི་ནུས་ཏེ། དེས་ཀུན་བཏོ གས་
རང་གི་མཚན་ཉིད་ཀྱིས་མ་གྲུབ་པས་རྟོ ག་པས་བཏགས་ཙམ་དུ་འདོད། གཞན་དབང་ཡོངས་གྲུབ་རང་གི་
མཚན་ཉིད་ཀྱིས་གྲུབ་པས་རྟོ ག་པས་བ ཏ གས་ཙམ་མ་ཡིན་ པར་འདོད་པའི་ཕྱིར།



གཞན་ཡང་། དོན་དམ་པར་གྲུབ་ན། དོན་དམ་ཡིན་པས་མ་ཁྱབ་པར་ཐལ། རང་གི་མཚན་
ཉིད་ཀྱིས་གྲུབ་ན། རང་མཚན་ཡིན་ པས་མ་ཁྱབ་པའི་ཕྱིར་ན་མ་ཁྱབ། མ་གྲུབ་ན། ཤེས་བྱ་ཆོས་ཅན།
དེར་ཐལ། དེའི་ཕྱིར། ཁོ་ན་རེ། ལམ་རིམ་ལས། ཤེས་པ་ཡིན་ན་རང་གི་མཚན་ཉིད་ཀྱིས་གྲུབ་
དགོས་པས་ཤེས་པ་ཡིན་ པའི་ཡུལ་ཅན་ལ་ཡང་ལོག་གཉིས་སུ་མི་འབྱེད་ལ། ཞེས་གསུངས་པ་མི་འཐད་
པར་ཐལ། ཀུན་རྫོབ་ལ་རང་གི་མཚན་ཉིད་ཀྱིས་གྲུབ་པའི་ཀུན་རྫོབ་དང༌། རང་གི་མཚན་ཉིད་ཀྱིས་མ་
གྲུབ་པའི་ཀུན་རྫོབ་གཉིས་སུ་འབྱེད་མི་རིགས་པའི་ཕྱིར་ན། བདེན་པར་གྲུབ་ན་བདེན་གྲུབ་ཡིན་ པས་ མ་
ཁྱབ་པར་ཐལ། རྫས་སུ་གྲུབ་ན་རྫས་ཡོད་ཡིན་ པས་མ་ཁྱབ་པའི་ཕྱིར། ཁྱབ་པ་ཁས། མ་གྲུབ་ན།
གང་ཟག་ཆོས་ཅན། དེར་ཐལ། དེའི་ཕྱིར། གཞན་ཡང་། ལམ་རིམ་གྱི་ལུང་དེས་ལོག་པའི་ཀུན་རྫོབ་
ཡིན་ན། རང་གི་མཚན་ཉིད་ཀྱིས་མ་གྲུབ་པས་ཁྱབ་པར་བསྟན་པར་ཐལ། དེས་ཀུན་རྫོབ་ལ་རང་གི་
མཚན་ཉིད་ཀྱིས་གྲུབ་པའི་ཀུན་རྫོབ་དང༌། རང་གི་མཚན་ཉིད་ཀྱིས་མ་གྲུབ་པའི་ཀུན་རྫོབ་གཉིས་སུ་ཡོད་
པར་བསྟན་པའི་ཕྱིར། རྟགས་ཁས། འདོད་ན། མེ་ལོང་ནང་གི་བྱད་བཞིན་གྱི་གཟུགས་བརྙན་ཆོས་
ཅན། རང་གི་མཚན་ཉིད་ཀྱིས་མ་གྲུབ་པར་ཐལ། ལོག་པའི་ཀུན་རྫོབ་ཡིན་ པའི་ ཕྱིར།
ཁ་ཅིག གཞི་ལམ་རྣམ་ གསུམ་ཆོས་ཅན། བདེན་པར་མེད་དེ། བདེན་ པའི་ གཅིག་ཏུ་ཡང་
མེད། བདེན་པའི་དུ་མར་ཡང་མེད་པའི་ཕྱིར། དེ་ཆོས་ཅན། བདེན་པའི་ གཅིག་ཏུ་མེད་དེ། ཆ་
བཅས་ཡིན་པའི་ཕྱིར། ཁྱབ་སྟེ། ཆ་བཅས་ཡིན་ན་སྣང་ཚུལ་ལ་རང་གི་ཆ་ཤས་རྣམས་དང་ངོ་བོ་ཐ་དད་
དུ་སྣང་ཡང་གནས་ཚུལ་ལ་རང་གི་ཆ་ཤས་རྣམས་དང་ངོ་བོ་གཅིག་ཏུ་གྲུབ་པས་ཁྱབ། དེ་ཡིན་ན་བརྫུན་
པ་ཡིན་ པས་ཁྱབ། དེ་ཡིན་ན་བདེན་པ་མ་ཡིན་ པས་ཁྱབ། དེ་ཡིན་ན་བདེན་གྲུབ་ཀྱི་གཅིག་མ་ཡིན་ པས་
ཁྱབ་པའི་ཕྱིར། དེ་ཆོས་ཅན། ཆ་བཅས་ཡིན་ཏེ། ཡོད་པ་གང་ཞིག ཆ་བཅས་དང་ཆ་མེད་དངོས་
འགལ་ཡིན། ཆ་མེད་ཤེས་བྱ་ལ་མི་སྲིད་པའི་ཕྱིར་ཟེར་ན། བདེན་པའི་ གཅིག་མེད་པར་ཐལ། དམ་
བཅའ་འཐད་པའི་ཕྱིར། འདོད་མི་ནུས་ཏེ། བུམ་པའི་ཆོས་ཉིད་དེ་བདེན་པའི་ གཅིག་ཡིན་ པའི་ཕྱིར་ཏེ།
དེ་བདེན་པ་དང་ གཅིག་གི་གཞི་མཐུན་ཡིན་པའི་ཕྱིར། དེ་བཞིན་དུ་བདེན་པ་དང་དུ་མའི་གཞི་མཐུན་
ཡང་ཡོད་དེ། བུམ་པའི་ཆོས་ཉིད་དང་ཀ་བའི་ཆོས་ཉིད་གཉིས་པོ་དེ་བདེན་པ་དང་དུ་མའི་གཞི་མཐུན་
ཡིན་ པའི་ ཕྱིར་ཏེ། བདེན་པ་གང་ཞིག དུ་མ་ཡིན་ པའི་ ཕྱིར། གཞན་ཡང་། བུམ་པའི་ཆོས་ཉིད་
ཆོས་ཅན། སྣང་ཚུལ་ལ་རང་གི་ཆ་ཤས་རྣམས་དང་ངོ་བོ་ཐ་དད་དུ་སྣང་ཡང་གནས་ཚུལ་ལ་ རང་གི་ཆ་
ཤས་རྣམས་དང་ངོ་བོ་གཅིག་ཏུ་གྲུབ་པར་ཐལ། ཆ་བཅས་ཡིན་ པའི་ཕྱིར། ཁྱབ་པ་ཁས། འདོད་ན།



རྫུན་པ་ཡིན་ པར་ཐལ་ལོ། །ཁྱབ་པ་ཁས། འདོད་མི་ནུས་ཏེ། བདེན་པ་ཡིན་ པའི་ཕྱིར། ཡང་དེ་
ཆོས་ཅན། གནས་ཚུལ་ལ་གྲུབ་པར་ཐལ། གནས་ཚུལ་ལ་རང་གི་ཆ་ཤས་རྣམས་དང་ངོ་བོ་གཅིག་ཏུ་
གྲུབ་པའི་ཕྱིར། རྟགས་ཁས། འདོད་ན། གནས་ལུགས་སུ་གྲུབ་པར་ཐལ་ལོ། །འདོད་ན། བདེན་
པར་གྲུབ་པར་ཐལ་ལོ། །
ཁོ་ན་རེ། དེ་ཆོས་ཅན། གནས་ཚུལ་ལ་གྲུབ་པར་ཐལ། དངོས་པོའི་གནས་ཚོད་ལ་གྲུབ་པའི་
ཕྱིར། ཟེར་ན་མ་ཁྱབ། རོང་ཊིཀ་པ་ན་རེ། ཡོད་ན་གཅིག་དང་དུ་མ་གང་རུང་གིས་ཁྱབ་པ་འཇལ་
བའི་ཚད་མས། བདེན་པར་ ཡོད་ན་བདེན་པའི་ གཅིག་དང་བདེན་པའི་དུ་མ་གང་རུང་དུ་མ་ཁྱབ་པར་
འཛིན་པའི་སྒྲོ་འདོགས་གཅོད་པ་ཡིན་ནོ། །ཟེར་ན། བྱས་ན་མི་རྟག་པས་ཁྱབ་པ་འཇལ་བའི་ཚད་
མས། སྒྲ་བྱས་ན་མི་རྟག་པས་མ་ཁྱབ་པར་འཛིན་པའི་སྒྲོ་འདོགས་གཅོད་པར་ཐལ། དམ་བཅའ་འཐད་
པའི་ཕྱིར། འདོད་ན། དེས་སྒྲ་ལ་རྟག་འཛིན་གྱི་སྒྲོ་འདོགས་གཅོད་པར་ཐལ་ལོ། །འདོད་ན། བྱས་
པའི་རྟགས་ལས་སྒྲ་མི་རྟག་རྟོགས་ཀྱི་རྗེས་དཔག་གིས་སྒྲ་རྟག་འཛིན་གྱི་སྒྲོ་འདོགས་གསར་དུ་མི་གཅོད་པར་
ཐལ་ལོ། །
ཁ་ཅིག དམ་བཅའ་འཐད་པར་ཐལ། ཡོད་པ་ཡང་ཡིན། གཅིག་དང་དུ་མ་གང་རུང་མ་ཡིན་
པའི་གཞི་མཐུན་འགོག་བྱེད་ཀྱི་ཚད་མ་དེས། བདེན་པར་ཡོད་པ་ཡང་ཡིན་བདེན་པའི་གཅིག་དང་ བདེན་
པའི་དུ་མ་གང་རུང་མིན་པ་ཡང་ཡིན་པའི་གཞི་མཐུན་པ་ཡོད་པར་འཛིན་པའི་སྒྲོ་འདོགས་བཅད་པའི་་་་་་
ཕྱིར། གཟུགས་ཀྱི་སྟེང་དུ་ཡོད་པ་ཡང་ཡིན།་ གཅིག་དང་དུ་མ་གང་རུང་མིན་པ་ཡང་ཡིན་ པའི་ གཞི་
མཐུན་འགོག་བྱེད་ཀྱི་ཚད་མས། གཟུགས་བརྙན་གྱི་སྟེང་དུ་བདེན་པར་ཡོད་པ་ཡང་ཡིན། བདེན་པར་
གྲུབ་པའི་གཅིག་དང་བདེན་པར་གྲུབ་པའི་དུ་མ་གང་རུང་མིན་པ་ཡང་ཡིན་ པའི་ གཞི་མཐུན་པ་ཡོད་པར་་་་་
འཛིན་པའི་སྒྲོ་འདོགས་གཅོད་པའི་ཕྱིར་ཏེ། རྣམ་བཤད་ལས། གཞི་གཟུགས་བརྙན་གྱི་སྟེང་དུ་གཅིག་
དང་དུ་མ་ཕན་ཚུན་སྤངས་འགལ་དུ་ངེས་པའི་ ཚད་མ་དེས་གཅིག་དང་དུ་མའི་ཕུང་གསུམ་མི་སྲིད་ པར་་་་་་་
རྟོགས་པར་ངེས་པས་ན་གཞི་གཞན་གྱི་སྟེང་དུ་བདེན་གྲུབ་ཀྱི་གཅིག་དང་བདེན་གྲུབ་ཀྱི་དུ་མའི་ཕུང་གསུམ་
མི་སྲིད་པར་རྟོ གས་པར་ངེས་པ་ཡིན་ནོ། །ཞེས་གསུངས་པའི་ཕྱིར་ན་མ་ཁྱབ་སྟེ། དེའི་དོན་འོག་ཏུ་
འཆད་དོ། །
རང་ལུགས་ལ། སློབ་དཔོན་གྱིས་བཞེད་པའི་རྟགས་ཀྱི་དགག་བྱའི་ཆོས་ངོས་གཟུང་བ་དང༌། དེ་
གཞི་གཞན་གྱི་སྟེང་དུ་འགོག་བྱེད་ཀྱི་རིགས་པ་བཤད་པའོ། །དང་ པོ་ནི། བློ་ལ་སྣང་བའི་དབང་གིས་
-
，



བཞག་པ་མ་ཡིན་ པར་ རང་གི་ཐུན་མོང་མ་ཡིན་ པའི་ སྡོད་ལུགས་ཀྱི་ངོས་ནས་གྲུབ་པ་དེ། དོན་དམ་དཔྱོད་
བྱེད་ཀྱི་རྟགས་ཀྱི་དགག་བྱའི་ཆོས་ཡིན་ཏེ། གང་ཟག་དང་ཕུང་པོ་དེ་ལྟར་གྲུབ་ན། དོན་དམ་དཔྱོད་
བྱེད་ཀྱི་རིགས་པས་དཔྱད་བཟོད་ཅིང་འཕ གས་པའི་མཉམ་གཞག་གིས་གཟིགས་དགོས་པའི་ཕྱིར་ཏེ།
དཔེར་ན་སྒྱུ་མ་མཁན་གྱི་རྡེའུ་ཤིང་རྟ་གླང་དུ་སྤྲུལ་བའི་ཚེ། རྡེའུ་ཤིང་བུ་སོགས་རྟ་གླང་དུ་སྣང་བ་ན་དེ་
ཉིད་བློ་འཁྲུལ་བའི་དབང་གིས་བཞག་པ་མ་ཡིན་ པའི་ཕྱིར། རྡེའུ་ཤིང་བུ་སོགས་ཀྱི་རང་ངོས་ནས་གྲུབ་པ་
ཡིན་ན། དེ་དག་གི་རིགས་འདྲ་སྔ་མའི་ལག་རྗེས་སུ་འགྱུར་བས་མིག་མ་བསླད་པ་རྣམས་ཀྱིས་ཀྱང་མཐོང་
དགོས་པ་བཞིན་ནོ། །དེ་ལྟར་ཡང་། བདེན་གཉིས་ལས། ཇི་ལྟར་སྣང་བཞིན་ངོ་བོའི་ཕྱིར། །འདི་
ལ་དཔྱད་པ་མི་འཇུག་གོ །རྣལ་འབྱོར་དཔྱོད་པར་བྱེད་ན་དོན། །གཞན་དུ་སོང་བས་ གནོད་པར་
འགྱུར། །ཞེས་གསུངས།
གཞན་ཡང་། དེ་དེ་ཡིན་ པའི་ ཕྱིར་ཏེ། བློ་ལ་སྣང་བའི་དབང་གིས་བཞག་པའི་ཡོད་པ་དེ་ཀུན་
རྫོབ་ཏུ་ཡོད་པའི་དོན་ཡིན་ པའི་ ཕྱིར་ཏེ། དབུ་མ་སྣང་བ་ལས། དེའི་ཕྱིར་དེ་དག་གི་བསམ་པའི་དབང་
གིས་དངོས་པོ་བརྫུན་པའི་ངོ་བོ་ཐམས་ཅད་ནི་ཀུན་རྫོབ་ཏུ་ཡོད་པ་ཁོ་ནའོ། །ཞེས་དང༌། འཇུག་ཊཱིཀ་
ལས། དབུ་མ་སྣང་བར་ཀུན་རྫོབ་ཏུ་ཡོད་ཚུལ་གསུངས་པའི་ལྡོག་ཕྱོགས་ཀྱི་ཡོད་པ་ནི་དོན་དམ་པར་
བདེན་གྲུབ་ཏུ་ཡོད་པར་ཤེས་པས། ཞེས་དང༌། བདེན་གཉིས་ལས། ཇི་ལྟར་སྣང་བ་དེ་ཁོ་ན། །
ཀུན་རྫོབ་གཞན་ནི་ཅིག་ཤོས་སོ། །ཞེས་གསུངས་པའི་ཕྱིར། །
དེས་ན་བདེན་པར་གྲུབ་པ། དོན་དམ་པར་གྲུབ་པ། ཡང་དག་པར་གྲུབ་པ་སོགས་མེད་ ཀྱང༌། །
རང་གི་མཚན་ཉིད་ཀྱིས་གྲུབ་པ། རང་ངོས་ནས་གྲུབ་པ། རང་བཞིན་གྱིས་གྲུབ་པ། རྫས་སུ་གྲུབ་པ་
སོགས་ཡོད་དོ། །གཉིས་པ་ལ། སྤྱིར་བདག་མེད་གཏན་ལ་འབེ བས་ པའི་རིགས་པ་ལ་དུ་མ་ཡོད་དེ།
ཆོས་རྣམས་ཀྱི་ངོ་བོ་ལ་དཔྱོད་པ་གཅིག་དུ་བྲལ་གྱི་གཏན་ཚིགས། རྒྱུ་ལ་དཔྱོད་པ་རྡོ་རྗེ་གཟེགས་མའི་
གཏན་ཚིགས། འབྲས་བུ་ལ་དཔྱོད་པ་ཡོད་མེད་སྐྱེ་འགོག་གི་གཏན་ཚིགས། རྒྱུ་འབྲས་གཉིས་ཀ་ལ་
དཔྱོད་པ་མུ་བཞི་སྐྱེ་འགོག་གི་གཏན་ཚིགས། རིགས་པའི་ རྒྱལ་པོ་རྟེན་འབྲེལ་གྱི་གཏན་ཚིགས་རྣམས་སུ་
ཡོད་པའི་ཕྱིར། དང་པོ་དེ་འོག་ཏུ་འཆད།
གཉིས་པ་ནི། མྱུ་གུ་ཆོས་ཅན། དོན་དམ་པར་མི་སྐྱེ་སྟེ། དོན་དམ་པར་བདག་དང༌། གཞན་
དང༌། གཉིས་ཀ་དང༌། རྒྱུ་མེད་གང་རུང་ལས་མི་སྐྱེ་བའི་ཕྱིར་ཏེ། རྩ་བ་ཤེས་རབ་ལས། བདག་ལས་
མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་གང་ན་ཡང་། །
I



སྐྱེ་བ་ནམ་ཡང་ཡོད་མ་ཡིན། །ཞེས་གསུངས་པའི་ཕྱིར།
གསུམ་པ་ནི། སྨྱུ་གུ་ཆོས་ཅན། དོན་དམ་པར་མི་སྐྱེ་སྟེ། རང་གི་རྒྱུའི་དུས་སུ་ཡོད་པར་ཡང་མི་
སྐྱེ། རང་གི་རྒྱུའི་དུས་སུ་མེད་པར་ཡང་དོན་དམ་པར་མི་སྐྱེ་བའི་ཕྱིར་ཏེ། དབུ་མ་སྣང་བ་ལས། ཡོད་
པ་རྣམ་པར་མི་སྐྱེ་སྟེ། །མེད་པ་ནམ་མཁའི་པདྨོ་བཞིན། །ཞེས་གསུངས་པའི་ཕྱིར།
བཞི་པ་ནི། མྱུ་གུ་ཆོས་ཅན། དོན་དམ་པར་མི་སྐྱེ་སྟེ། རྒྱུ་དུ་མས་འབྲས་བུ་གཅིག་ཁོ་ན་དོན་
དམ་པར་སྐྱེད་པ་ཡང་མ་ཡིན། རྒྱུ་དུ་མས་འབྲས་བུ་དུ་མ་ཁོ་ན་དོན་དམ་པར་སྐྱེད་པ་ཡང་མ་ ཡིན། རྒྱུ་
གཅིག་གིས་འབྲས་བུ་དུ་མ་ཁོ་ན་དོན་དམ་པར་སྐྱེད་པ་ཡང་མ་ ཡིན། རྒྱུ་གཅིག་གིས་འབྲས་བུ་གཅིག་ཁོ་
ན་དོན་དམ་པར་སྐྱེད་པ་ཡང་མ་ཡིན་ པའི་ཕྱིར་ཏེ། བདེན་གཉིས་ལས། དུ་མས་གཅིག་གི་དངོས་མི་
བྱེད༑ ༑དུ་མས་དུ་མ་བྱེད་པའང་མིན། །གཅིག་གིས་དུ་མའི་དངོས་མི་བྱེད། །གཅིག་གིས་ གཅིག་
བྱེད་པ་ཡང་མིན། །ཞེས་གསུངས་པའི་ཕྱིར། །
ལྔ་པ་ནི། མྱུ་གུ་ཆོས་ཅན། བདེན་པར་ མེད་དེ། རྟེན་འབྲེལ་ཡིན་ པའི་ ཕྱིར། དཔེར་ན།
གཟུགས་བརྙན་བཞིན། ཞེས་པ་ལྟ་བུའོ། །དེ་རྣམས་ཀྱི་ནང་ནས། གཏན་ཚིགས་དང་པོ་དེ་འཆད་པ་
ལ། རྟ གས་འ གོད་པ་དང༌། ཚུལ་སྒྲུབ་པ་གཉིས་ལས། དང་ པོ་ནི། གཞི་ལམ་རྣམ་ གསུམ་ཆོས་ཅན།
བདེན་པར་མ་གྲུབ་སྟེ། བདེན་གྲུབ་ཀྱི་ གཅིག་དང་ བདེན་གྲུབ་གྱི་དུ་མ་གང་རུང་དུ་མ་གྲུབ་པའི་ཕྱིར།
དཔེར་ན། གཟུགས་བརྙན་བཞིན། ཞེས་པ་ལྟ་བུ་ཡིན་ཏེ། དབུ་མ་རྒྱན་ལས། བདག་དང་ གཞན་སྨྲའི་
དངོས་འདི་དག །ཡང་དག་པར་ནི་གཅིག་པ་དང༌། །དུ་མའི་རང་བཞིན་བྲལ་བའི་ཕྱིར། །བདེན་
པར་ མེད་དེ་གཟུགས་བརྙན་བཞིན། ཞེས་གསུངས་པའི་ཕྱིར། གཉིས་པ་ལ་ཕྱོགས་ཆོས་སྒྲུབ་པ་དང༌།
ཁྱབ་པ་སྒྲུབ་པ་གཉིས་ལས། དང་ པོ་ལ། བདེན་པའི་ གཅིག་བྲལ་དུ་སྒྲུབ་པ་དང༌། བདེན་པའི་དུ་བྲལ་
དུ་སྒྲུབ་པ་གཉིས་ལས། དང༌ པོ་ནི། གཞི་ལམ་རྣམ་ གསུམ་ཆོས་ཅན། བདེན་པར་གྲུབ་པའི་ གཅིག་ཏུ་
མེད་དེ། ཆ་བཅས་ཡིན་ པའི་ ཕྱིར། དེ་ཆོས་ཅན། ཆ་བཅས་ཡིན་ཏེ། ཡོད་པ་གང་ཞིག ཆ་མེད་
ཤེས་བྱ་ལ་མི་སྲིད། ཆེ་བཅས་ཆ་མེད་དང་ དངོས་འགལ་ཡིན་ པའི་ ཕྱིར། ཆ་མེད་ཤེས་བྱ་ལ་སྲིད་པ་
འགོག་པའི་ ཚད་མ་དེ་གང་ཞེ་ན། ཆ་བཅས་ཀྱི་རྟ གས་ཀྱིས་གཞི་ལམ་རྣམ་གསུམ་བདེན་གྲུབ་ཀྱི་གཅིག་
མིན་པར་གྲུབ་པའི་ རྗེས་དཔག་ཚད་མས་ངེས་པ་ལ་ཚད་མ་གསུམ་སྔོན་དུ་འགྲོ་དགོས་ཏེ། དེ་ལ་རྟགས་ཀྱི་
མཚན་གཞི་ཆ་བཅས་ངེས་པའི་ ཚད་མ་དང༌། བདེན་གྲུབ་ཀྱི་ གཅིག་མིན་པ་བདེན་གྲུབ་ཀྱི་ གཅིག་དང་
དངོས་འགལ་དུ་ངེས་པའི་ཚད་མ། ཆ་བཅས་དང་ བདེན་གྲུབ་ཀྱི་ གཅིག་གི་གཞི་མཐུན་འགོག་བྱེད་ཀྱི་



ཚད་མ་ གསུམ་སྔོན་དུ་འགྲོ་དགོས་པའི་ཕྱིར། དེ་རྣམས་ཀྱི་ནང་ནས་ཚད་མ་གསུམ་པ་འདི་རྟོགས་དཀའ་
བས། དེ་བཤད་ན། ཆ་བཅས་དང་ བདེན་གྲུབ་ཀྱི་ གཅིག་གི་གཞི་མཐུན་ཡོད་ན། བུམ་པ་ཆོས་ཅན།
རང་འཛིན་རྟོག་པ་ལ་རང་གི་ཆ་ཤས་རྣམས་དང་ངོ་བོ་ཐ་དད་དུ་སྣང་བ་དང༌། རང་གི་ཆ་ཤས་རྣམས་
དང་ངོ་བོ་གཅིག་ཏུ་གྲུབ་པར་ཐལ། རང་འཛིན་རྟོག་པ་ལ་རང་གི་ཆ་ཤས་རྣམས་དང་ངོ་བོ་ཐ་དད་དུ་
སྣང་བ་གང་ཞིག རང་གི་ཆ་ཤས་རྣམས་དང་ ངོ་བོ་གཅིག་ཡིན་ པའི་ ཕྱིར། མ་གྲུབ་ན། བུམ་པ་ཆ་
བཅས་མ་ཡིན་ པར་ ཐལ་ལོ། །རྩ་བར་འདོད་ན། བུམ་པ་ཆོས་ཅན། བརྫུན་པར་གྲུབ་པར་ཐལ་ལོ། །
ཁྱབ་སྟེ། སྣང་ལུགས་ལ་ངོ་བོ་ཐ་དད་དུ་སྣང་ཡང་སྡོད་ལུགས་ལ་ངོ་བོ་གཅིག་ཏུ་གྲུབ་པ་བརྫུན་པར་གྲུབ་
པའི་ སྡོད་ལུགས་ལ་མི་འགལ་ཡང་བདེན་པར་གྲུབ་པའི་སྡོད་ལུགས་ ལ་འགལ་བའི་ཕྱིར། དེའི་རྒྱུ་མཚན་
ཡང་ཆ་ཅན་དང་ཆ་དུ་མ་ཆོས་ཅན། ཐ་དད་དུ་མེད་པར་ཐལ། ཐ་དད་དུ་ཡོད་ན། ཐ་དད་དུ་འཕ གས་
པའི་མཉམ་གཞག་གིས་ གཟི གས་དགོས་པ་ལས། དེས་ཐ་དད་དུ་མ་ གཟི གས་པའི་ཕྱིར། དང་པོ་གྲུབ་
སྟེ། ཐ་དད་དུ་ཡོད་ན་བདེན་པར་གྲུབ་པའི་ཐ་དད་ཡིན་ དགོས། དེ་ཡིན་ན་དེའི་གཟིགས་ངོར་ཐ་དད་
ཡིན་དགོས་པའི་ཕྱིར། དང་པོ་དེར་ཐལ། སྣང་ལུགས་ལ་ངོ་བོ་ཐ་དད་དུ་སྣང་ཡང་སྡོད་ལུགས་ལ་ངོ་བོ་
གཅིག་ཏུ་གྲུབ་པ་དང༌། བདེན་པར་གྲུབ་པའི་ གཞི་མཐུན་ཡིན་པའི་ཕྱིར། གཉིས་པ་གྲུབ་སྟེ། དེ་ཡིན་
ན་དེ་ཁོ་ན་ཉིད་དུ་གྲུབ་དགོས་པའི་ ཕྱིར། རྩ་བར་འདོད་ན། ཆ་དུ་མ་ཆོས་ཅན། གཅིག་ཏུ་ཐལ། །
གྲུབ་ཅིང་ཆ་ཅན་དང་ ཐ་དད་དུ་མེད་པའི་ ཕྱིར། འདོད་མི་ནུས་ཏེ། ཁྱོད་གཅིག་ཡིན་ པ་ལ་ཁྱོད་དུ་མར་
འཇལ་བའི་ ཚད་མས་གནོད་པའི་ཕྱིར། ཆ་ཅན་ཆོས་ཅན། དུ་མར་ཐལ། གྲུབ་ཅིང་ཆ་དུ་མ་དང་ཐ་
དད་དུ་ཡོད་པའི་ཕྱིར། འདོད་མི་ནུས་ཏེ། ཁྱོད་དུ་མ་ཡིན་པ་ལ་ཁྱོད་གཅིག་ཏུ་འཇལ་བའི་ཚད་མས་
གནོད་པའི་ ཕྱིར། རིགས་པ་འདི་ལ་བརྟེན་ནས་ཆ་བཅས་དང་ བདེན་གྲུབ་ཀྱི་གཅིག་གི་གཞི་མཐུན་ཁེགས་
ཏེ། དེ་ལ་བརྟེན་ནས་ཆ་ཅན་དང་ ཆ་དུ་མ་ ཐ་དད་དུ་ཡོད་ན་ཐ་དད་དུ་འཕ གས་པའི་མཉམ་གཞག་གིས་
གཟི གས་དགོས་པ་དེ་ཁེགས། དེ་ཁེགས་ པས་ དེ་གཉིས་བདེན་གྲུབ་ཀྱི་ཐ་དད་ཡིན་པ་དེ་ཁེགས། དེ་
ཁེགས་པས་ ཆ་བཅས་དང་ བདེན་གྲུབ་ཀྱི་གཅིག་གི་གཞི་མཐུན་ཁེགས་པའི་ ཕྱིར། །
དོན་བསྡུ་ན། གཞི་ལམ་རྣམ་ གསུམ་ཆོས་ཅན། བདེན་གྲུབ་ཀྱི་ གཅིག་ཏུ་ མེད་དེ། ཆ་བཅས་ཡིན་
པའི་ ཕྱིར། ཁྱབ་སྟེ། བདེན་གྲུབ་ཀྱི་གཅིག་ཡིན་ན་གང་ལའང་བལྟོས་མེད་ཀྱི་གཅིག་ཡིན་དགོས། དེ་
ཡིན་ན་ཆ་བཅས་མ་ཡིན་ དགོས་པའི་ ཕྱིར། དེ་ཆོས་ཅན། ཆ་བཅས་ཡིན་ཏེ། གཞི་གྲུབ་པ་གང་ཞིག་
ཆ་མེད་ཤེས་བྱ་ལ་མི་སྲིད། ཆ་བཅས་ཆ་མེད་དང་ དངོས་འགལ་ཡིན་ པའི་ ཕྱིར། གཉིས་པ་ལ། དེ་ཆོས་



ཅན། བདེན་གྲུབ་ཀྱི་དུ་མར་མེད་དེ། བདེན་གྲུབ་ཀྱི་གཅིག་ཏུ་མེད་པའི་ ཕྱིར། ཁྱབ་སྟེ། དུ་མ་
གཅིག་ལ་བལྟོས་ནས་བཞག་དགོས་པའི་ཕྱིར། །
གཉིས་པ་ཁྱབ་པ་སྒྲུབ་པ་ནི། བདེན་གྲུབ་ཀྱི་གཅིག་དང་བདེན་གྲུབ་ཀྱི་དུ་མ་གང་རུང་དང་བྲལ་
བའི་རྟ གས་ཀྱིས། གཞི་ལམ་རྣམ་གསུམ་བདེན་མེད་དུ་ཚང་མས་ངེས་པ་ལ་ཚད་མ་གསུམ་སྔོན་དུ་འགྲོ་
དགོས་ཏེ། དེ་ལ་དེ་གང་རུང་དང་བྲལ་བ་ངེས་བྱེད་ཀྱི་ཚད་མ། བདེན་མེད་བདེན་གྲུབ་དང་དངོས་
འགལ་དུ་ངེས་པའི་ཚད་མ། དེ་གང་རུང་དང་བྲལ་བ་དང་བདེན་གྲུབ་ཀྱི་གཞི་མཐུན་འགོག་བྱེད་ཀྱི་ཚད་
མ་གསུམ་སྔོན་དུ་འགྲོ་དགོས་པའི་ཕྱིར། ཚད་མ་ཕྱི་མ་འདི་རྟོགས་དཀའ་བས་བཤད་ན་གཞི་གཟུགས་
བརྙན་གྱི་སྟེང་དུ་གཅིག་དང་དུ་མ་གཉིས་ཕན་ཚུན་སྤངས་འགལ་གྱི་དངོས་འགལ་དུ་ངེས་པའི་ཚད་མ་་་་
བརྟེན་ནས་བདེན་གྲུབ་ཀྱི་གཅིག་དང་བདེན་གྲུབ་ཀྱི་དུ་མ་གང་རུང་དང་བྲལ་བ་དང་བདེན་གྲུབ་ཀྱི་གཞི་་་
མཐུན་འགོག་ནུས་ཏེ། ཚད་མ་དེའི་བྱེད་པ་ལ་བརྟེན་ནས་ བར་དུ་ཚད་མ་གཞན་བརྒྱུད་པ་ལ་བལྟོས་མི་
དགོས་པར། དེ་འདྲའི་གཞི་མཐུན་མི་སྲིད་ པར་རྟོ གས་ནུས་པའི་ཕྱིར།
དེས་ན་རྒྱ ན་གྱི་ཆེད་དུ་བྱ་བའི་གདུལ་བྱ་དབང་རྣོན་ཆོས་ཅན། ཡུམ་གྱི་ངོ་བོ་ལ་དང་བ་སྐྱེ་ཚུལ་ཡོད་
དེ། ཡུམ་མཁྱེན་གསུམ་ཡོད་པར་ཚད་མས་གྲུབ་པའི་སྒོ་ནས་ཡུམ་ལ་དང་བ་སྐྱེ་བའི་ཕྱིར། ཡུམ་གྱི་ནུས་
པ་ལ་དང་བ་སྐྱེ་ཚུལ་ཡོད་དེ། མཁྱེན་གསུམ་དེ་རང་སྲས་འཕ གས་པའི་བཞེད་དོན་ཕུན་ཚོ གས་གྲུབ་ནུས་སུ་
ཚད་མས་གྲུབ་པའི་སྒོ་ནས་ཡུམ་ལ་དང་བ་སྐྱེ་བའི་ཕྱིར། གཞི་ལམ་རྣམ་གསུམ་ཆོས་ཅན། བདེན་པར་
མེད་དེ། བདེན་གྲུབ་ཀྱི་ གཅིག་དང་བདེན་གྲུབ་ཀྱི་དུ་མ་གང་རུང་དུ་མེད་པའི་ཕྱིར། བདེན་གྲུབ་ཀྱིས་
གཅིག་དང་བདེན་གྲུབ་ཀྱི་དུ་མ་གང་རུང་དུ་མེད་པ་གཞི་ལམ་རྣམ་ གསུམ་བདེན་མེད་དུ་གྲུབ་པའི་ཐ་སྙད་་་་
འབའ་ཞིག་སྒྲུབ་ཀྱི་རྟ གས་ཡང་དག་ཡིན་ཏེ། དེ་ལྟར་དུ་སྐལ་བཟང་མི ག་འབྱེད་ལས་བཤད་ཅིང་། དབུ་མ་
རྒྱུན་གྱི་དཀའ་འགྲེལ་ལས། རྨོངས་པ་རྣམས་ལ་ངོ་བོ་ཉིད་མེད་པ་ཉིད་ཀྱི་ཐ་སྙད་བྱར་རུང་བ་འདི་རབ་
ཏུ་གྲུབ་པའི་ཕྱིར་དམ་བཅའ་ཕྱོ གས་གཅིག་གི་གཏན་ཚིགས་ཡིན་ཏེ། དཔེར་ན་དམི གས་པའི་མཚན་ཉིད་
ཀྱིས་གྲུབ་པར་འགྱུར་བ་ལས་དམི གས་པ་མེད་པའི་ཕྱིར། ཞེས་གསུངས་པ་ལྟ་བུ་ཡིན་པས། ཞེས་གསུངས་
པའི་ཕྱིར།
ཁོ་ན་རེ། དེ་ཆོས་ཅན། དེ་སྒྲུབ་ཀྱི་རང་བཞིན་མ་དམི གས་པའི་རྟ གས་ཡང་དག་ཡིན་པར་ཐལ།
དེ་སྒྲུབ་ཀྱི་འབྲེལ་ཟླ་མ་དམི གས་པའི་རྟ གས་ཡང་དག་གང་ཞིག དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་
རྟ གས་ཡང་དག་ཡིན་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་ཁྱབ་བྱེད་མ་དམིགས་པའི་རྟགས་ཡིན་
60



ས
པའི་ཕྱིར་ཏེ། རྒྱན་སྣང་ལས། གང་དག་གཅིག་དང་དུ་མའི་རང་བཞིན་མ་ཡིན་པ་དེ་དག་ནི། དོན་
དམ་པའི་རང་བཞིན་དུ་ཡོད་པ་མ་ཡིན་ཏེ། སྒྱུ་མ་ལ་སོ གས་པའི་ངོ་བོ་ཉིད་ལྟ་བུའོ། །བདག་དང་གཞན་
གྱིས་སྨྲས་པའི་དངོས་པོ་རྣམས་ཀྱང་གཅིག་དང་དུ་མའི་རང་བཞིན་མ་ཡིན་པ་ཞེས་བྱ་བ་ནི་ཁྱབ་པར་བྱེད་་་
པ་མ་དམིགས་པ་ཡིན་པས། ཞེས་གསུངས་པའི་ཕྱིར་ཞེས་ཟེར།
གཉིས་པ་བསྡུས་དོན་གྱི་འཕྲོས་དོན་བཤད་པ་ནི། མཚམས་སྦྱར་དུ་རེ་ཞིག་དང་པོར་ཡུམ་ལ་ཡོན་
ཏན་ཇི་ལྟ་བ་བཞིན་དུ་བརྗོད་པ་སྔོན་དུ་འགྲོ་བ་ཅན་གྱི་ཕྱག་འཚལ་བ། ཞེས་བཤད་ན། ཉན་ཐོས་ཞི་
བ། ཞེས་སོ གས་ཀྱི་མཆོད་བརྗོད་འདིས་ཡུམ་ལ་བསྟོད་པ་དེ་ཡུམ་གྱི་ཕྱོགས་མཐའ་དག་ལ་བསྟོད་པ་ཡིན་
ནམ། ཕྱོ གས་གཅིག་ཁོ་ན་ལ་བསྟོད་པ་ཡིན། དང་པོ་ལྟར་ན། སྦྱོར་བཞི་དང་ཆོས་སྐུ་ལ་དངོས་སུ་མ་
བསྟོད་པས་གྲངས་ཉུང་བར་འགྱུར་ལ། གཉིས་པ་ལྟར་ན། གཙོ་བོ་རྣམ་མཁྱེན་ལྟ་བུ་གཅིག་ཁོ་ན་ལ་
བསྟོད་པས་ཆོག་མོད། ཅིའི་ཕྱིར་མཁྱེན་པ་གསུམ་ཆར་བསྟོད་ཡུལ་དུ་སྨོས་ཤེ་ན། མཁྱེན་གསུམ་གྱི་ཡོན་
ཏན་གྱི་སྒོ་ནས་ཡུམ་ལ་བསྟོད་པ་ལ་བསྟོད་ཡུལ་ལ་གྲངས་མང་ཉུང་གི་སྐྱོན་མེད་དེ། དེ་ལྟར་བསྟོད་པ་ལ་
རྒྱུ་མཚན་དང་དགོས་པ་གཉིས་ཡོད་པའི་ཕྱིར། །
དེ་ལྟར་བསྟོད་པའི་རྒྱུ་མཚན་ཡོད་དེ། རྒྱུན་གྱི་ཆེད་དུ་བྱ་བའི་གདུལ་བྱས་མངོན་པར་རྟོགས་ པ་
བརྒྱུད་ཀྱི་རྣམ་པ་ཐམས་ཅད་མཁྱེན་གསུམ་གྱི་བསྒོམ་བྱའི་རྣམ་པར་བསྡུས་ནས་ཉམས་སུ་ལེན་དགོས་པའི་་་
རྒྱུ་མཚན་གྱིས་དེ་ལྟར་བསྟོད་པའི་ཕྱིར། ཞེས་འཆད་པ་ལ། དེ་ལ་ཐམས་ཅད་མཁྱེན་པ་ཉིད་གསུམ་
གྱིས་ནི་དོན་བརྒྱུད་བསྡུས་ལ། དེ་ལྟར་ཐུགས་ལ་བཞག་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསྟོད་དོ། །
ཞེས་གསུངས། དེ་ལྟར་བསྟོད་པ་ལ་དགོས་པ་ཡོད་དེ། མཁྱེན་གསུམ་གྱིས་རང་སྲས་འཕགས་ པའི་ བཞེ ད་
དོན་ཕུན་ཚོགས་སྒྲུབ་ནུས་སོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། ཞེས་འཆད་པ་ལ། དེ་
དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཞིང༌། དེས་ཀྱང་འཆད་པར་འགྱུར་བའི་ཚུལ་གྱིས་དོན་
ཐམས་ཅད་ཕུན་སུམ་ཚོགས་པ་ཡིན་ནོ། །ཞེས་དེ་ལྟར་ཐུགས་ལ་བཞག་ནས་ཐམས་ཅད་མཁྱེན་པ་ཉིད་
གསུམ་གྱི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསྟོད་དོ། །ཞེས་གསུངས། འོ་ན། ཀྱང་སྔ་ཕྱི་
གཉིས་སྨོས་པའི་དགོས་པ་གང་ཞེ་ན། དེ་ཡང་ཡོད་དེ། སྔ་མས་མཁྱེན་ གསུམ་གྱིས་མངོན་པར་རྟོ གས་ པ་
བརྒྱད་བསྡུས་པས་མཁྱེན་གསུམ་མཆོད་བརྗོད་ཀྱི་ཡུལ་དུ་གྱུར་པའི་ཡུམ་ཡིན་པར་མ་ཟད། མངོན་པར་
རྟོགས་པ་བརྒྱད་ཀྱང་མཆོད་བརྗོད་ཀྱི་ཡུལ་དུ་གྱུར་པའི་ཡུམ་ཡིན་ཞེས་བསྟན་ལ། ཀྱང་གཉིས་པས་ནི་
མཁྱེན་གསུམ་གྱི་ཡོན་ཏན་བརྗོད་པའི་སྒོ་ནས་ཡུམ་ལ་བསྟོད་པ་ལ་རྒྱུ་མཚན་ཡོད་པར་མ་ཟད་དགོས་པ་་་་་



ཡང་ཡོད་ཅེས་བསྟན་པའི་ཕྱིར། དེས་ན་མཁྱེན་གསུམ་གྱིས་མངོན་པར་རྟོགས་པ་བརྒྱད་བསྡུས་པ་ཡིན་
ཏེ། མཁྱེན་གསུམ་རྫོགས་པར་ཉམས་སུ་བླངས་ན་མངོན་པར་རྟོ གས་པ་བརྒྱད་རྫོགས་པར་ཉམས་སུ་
བླངས་པར་འགྱུར་བ་དང༌། མཁྱེན་གསུམ་འདོད་བྱའི་ཡོན་ཏན་ཅན་དུ་མཐོང་ན། མངོན་པར་རྟོགས་
པ་བརྒྱུད་འདོད་བྱའི་ཡོན་ཏན་ཅན་དུ་མཐོང་ བར་འ གྱུར་ བའི་ཕྱིར། དེས་ན་མཁྱེན་གསུམ་གྱི་རྣམ་ པ་
ཉམས་ལེན་གྱི་སྦྱོར་བས་མངོན་པར་རྟོ གས་པ་བརྒྱུད་ཀྱི་རྣམ་ པ་ཉམས་ལེན་གྱི་སྦྱོར་བར་བསྡུས་པ་དེ། །
མཁྱེན་གསུམ་གྱིས་མངོན་པར་རྟོགས་པ་བརྒྱད་བསྡུས་པའི་དོན་ཡིན་ནོ། །
ཁོ་ན་རེ། མཁྱེན་གསུམ་གྱིས་མཁྱེན་གསུམ་བསྡུས་པར་ཐལ། མཁྱེན་གསུམ་གྱིས་མངོན་པར་
རྟོགས་པ་བརྒྱུད་བསྡུས་པའི་ཕྱིར། འདོད་ན། མཁྱེན་གསུམ་མཁྱེན་གསུམ་དང་བསྡུ་བྱ་སྡུད་བྱེད་ཡིན་
པར་ཐལ་ལོ། །འདོད་ན། དེ་དེ་དང་ཐ་དད་ཡིན་པར་ཐལ་ལོ། །ཟེར་ན་མ་ཁྱབ་སྟེ། ཕུང་ཁམས་
སྐྱེ་མཆེད་གསུམ་ཕུང་ཁམས་སྐྱེ་མཆེད་གསུམ་དང་ཐ་དད་ཡིན་པར་ཐལ། དེ་དེ་དང་བསྡུ་བྱ་སྡུད་བྱེད་
ཡིན་ པའི་ཕྱིར་ཏེ། ཕུང་ཁམས་སྐྱེ་མཆེད་གསུམ་གྱིས་ཕུང་ཁམས་སྐྱེ་མཆེད་གསུམ་བསྡུས་པའི་ཕྱིར་ཏེ།
དེས་ཆོས་ཐམས་ཅད་བསྡུས་པའི་ཕྱིར་ཏེ། མཛོད་ལས། ཕུང་པོ་དང་ནི་སྐྱེ་མཆེད་དང༌། །ཁམས་
གཅིག་གིས་ནི་ཐམས་ཅད་བསྡུས། །ཞེས་གསུངས་པའི་ཕྱིར། ཁོ་ན་རེ། མངོན་པར་རྟོགས་པ་བརྒྱད་
སྡུད་བྱེད་ཀྱི་མཁྱེན་གསུམ་ཡོད་པར་ཐལ། མཁྱེན་གསུམ་གྱིས་དེ་བརྒྱ ད་བསྡུས་པའི་ཕྱིར། འདོད་ན།
དེ་སྡུད་བྱེད་ ཀྱི་རྣམ་མཁྱེན་ཡོད་པར་ཐལ་ལོ། །འདོད་ན། རྣམ་རྫོགས་སྦྱོར་བ་རྣམ་མཁྱེན་གྱིས་བསྡུས་
པར་ཐལ་ལོ། །ཟེར་ན། མཁྱེན་གསུམ་སྡུད་བྱེད་ཀྱི་མངོན་པར་རྟོགས་པ་བརྒྱད་ཡོད་པར་ཐལ། མངོན་
པར་རྟོགས་པ་བརྒྱད་ཀྱིས་མཁྱེན་གསུམ་ བསྡུས་པའི་ཕྱིར། ཁྱབ་པ་ཁས། དེར་ཐལ། དེ་དེ་བརྒྱུད་ཀྱི་
ནང་ཚན་ཡིན་ པའི་ཕྱིར། འདོད་ན། སྔར་བཞིན་རིགས་འགྲེའོ། །དེ་བཞིན་དུ། བུམ་པ་སྡུད་བྱེད་
ཀྱི་ཀ་བུམ་གཉིས་ཡོད་པར་ཐལ། བུམ་པ་ཀ་བུམ་གཉིས་ཀྱིས་བསྡུས་པའི་ཕྱིར། ཁྱབ་པ་ཁས། དེ་དེར་
ཐལ། དེ་དེའི་ནང་ཚན་ཡིན་པའི་ཕྱིར། ཁོ་ན་རེ། མཁྱེན་གསུམ་གྱིས་རྣམ་ རྫོགས་སྦྱོར་བ་བསྡུས་པར་
ཐལ། དེས་སྦྱོར་བཞི་བསྡུས་པའི་ཕྱིར། འདོད་ན། རྣམ་རྫོགས་སྦྱོར་བ་ཆོས་ཅན། ལམ་བདེན་གྱིས་
བསྡུས་པར་ཐལ་ལོ། །འདོད་ན། དེ་ཆོས་དཀོན་མཆོག་ཡིན་པར་ཐལ། ལམ་བདེན་གྱིས་བསྡུས་པའི་
རྣམ་བྱང་བདེན་པ་ཡིན་པའི་ཕྱིར་ན། ཤེས་བྱ་ཆོས་ཅན། དེ་ལམ་བདེན་གྱིས་བསྡུས་པར་ཐལ། ཐེག་
ཆེན་གྱི་ཚོགས་ལམ་ལམ་བདེན་གྱིས་བསྡུས་པའི་ཕྱིར། དེ་ལམ་བདེན་གྱི་འཁོར་ཡིན་པའི་ ཕྱིར་ཏེ། ཀུན་
བཏུས་ལས། ལམ་གྱི་བདེན་པ་གང་ཞེ་ན། ལམ་གང་གིས་སྡུག་བསྔལ་ཡོངས་སུ་ཤེས་པ་དང༌། ཀུན་
62



འབྱུང་སྤང་བ་དང༌། འགོག་པ་མངོན་དུ་བྱེད་པ་དང༌། ལམ་སྒོམ་པ་སྟེ་འདི་ནི་ལམ་གྱི་ བདེན་པའི་
མཚན་ཉིད་མདོར་བསྡུས་པའོ། །
ཡང་ལམ་རྣམ་པ་ལྔ་སྟེ། ཚོགས་ ཀྱི་ལམ་དང༌། སྦྱོར་བའི་ལམ་དང༌། མཐོང་བའི་ལམ་དང༌།
སྒོམ་པའི་ལམ་དང༌། མཐར་ཕྱིན་པའི་ལམ་མོ། །ཞེས་དང༌། དེའི་ཐད་ཀྱི་འགྲེལ་བཤད་རྒྱལ་པོ་སྲས་
ལས། འདི་ཡང་ལམ་གྱི་བདེན་པ་འཁོར་དང་བཅས་པའི་སྐབས་ལས་རིག་པར་བྱ་སྟེ། ཞེས་གསུངས་
པའི་ཕྱིར། ཁོ་ན་རེ། ཐེག་ཆེན་གྱི་ཚོགས་ལམ་དུ་གྱུར་པའི་ཚོར་བ་དེ་ལམ་བདེན་གྱི་འཁོར་དུ་ གྱུར་ པའི་
ཚོར་བ་ཡིན་པར་ཐལ། དེ་དེའི་འཁོར་ཡིན་ པའི་ཕྱིར་ན་མ་ཁྱབ། ཁ་ཅིག་གིས། མཁྱེན་གསུམ་མཚོན་
བྱེད་ཀྱི་ཆོས་སུམ་ཅུས་མངོན་པར་རྟོགས་པ་བརྒྱུད་བསྡུས་པ་དེ། མཁྱེན་གསུམ་གྱིས་མངོན་པར་རྟོགས་པ་
བརྒྱུད་བསྡུས་པའི་དོན་ ཡིན། ཟེར་ན། མི་འཐད་དེ། རྗེ་བཙུན་གྱིས་དེ་སུམ་ཅུའི་ཡོན་ཏན་བརྗོད་
པའི་སྒོ་ནས་ཡུམ་ལ་བསྟོད་པ་མ་ཡིན་པའི་ཕྱིར། །
ཁ་ཅིག མངོན་པར་རྟོགས་པ་བརྒྱད་པོ་གང་རུང་ཡིན་ན། མཁྱེན་གསུམ་གང་རུང་ཡིན་པས་ཁྱབ་
པ་དེ་དེའི་དོན་ཡིན་ཟེར་ན། མི་འཐད་དེ། མཁྱེན་གསུམ་གང་རུང་ལ་འཕགས་རྒྱུད་ཀྱི་མཁྱེན་པས་ཁྱབ་
པའི་ཕྱིར། རོང་ཊཱི ཀ་པ་ན་རེ། འཕགས་བཞིའི་མངོན་པར་རྟོགས་པ་མཁྱེན་གསུམ་དུ་བཞག དེ་
མཁྱེན་གསུམ་གྱིས་བསྡུས། ཆོས་སྐུ་རྣམ་མཁྱེན་གྱིས་བསྡུས་པ་དེ་དེའི་དོན་ཡིན་ནོ། །ཟེར་བ་མི་འཐད་
དེ། མཁྱེན་གསུམ་གྱིས་མངོན་པར་རྟོགས་པ་བརྒྱད་བསྡུས་པ་དེ་དེའི་དོན་དུ་མི་རིགས་ པའི་ ཕྱིར། ཁ་
ཅིག མཁྱེན་གསུམ་ནི་དུས་གསུམ་གྱི་འཕགས་པ་ཐམས་ཅད་ཀྱི་རྒྱུད་དང་འབྲེལ་བས་རྒྱ་ཆེ། སྦྱོར་བཞི་
དང་ཆོས་སྐུ་རྒྱན་གྱི་ཆེད་དུ་བྱ་བའི་གདུལ་བྱ་ཁོ་ནའི་རྒྱུད་ལ་ཡོད་པས་རྒྱུ་ཆུང་བས། རྒྱུ་ཆེ་བ་མཁྱེན་
གསུམ་གྱིས་རྒྱུ་ཆུང་བ་སྦྱོར་བ་བཞི་དང་ཆོས་སྐུ་བསྡུས་པ་དེ་དེའི་དོན་ཡིན་ཏེ། དཔེར་ན་རྒྱ་མཚོས་ཆུ་ཐིག་
བསྡུས་པ་བཞིན། ཞེས་ཟེར་བ་མི་འཐད་དེ། དེ་གསུམ་གྱིས་བརྒྱུད་བསྡུས་པའི་དོན་མིན་ལ། གསུམ་
གྱིས་ལྔ་བསྡུས་པའི་དོན་ཡིན་ པའི་ཕྱིར། དུས་གསུམ་གྱི་འཕགས་པ་རྣམ་མཁྱེན་ དང་ལམ་ཤེས་རང་རྒྱུད་ལ་
སྐྱེད་པ་རྣམས་ཀྱིས། སྦྱོར་བཞི་དང་ཡེ་ཤེས་ཆོས་སྐུ་ངེས་པར་རང་རྒྱུད་ལ་སྐྱེད་པར་བྱེད་དགོས་པའི་ ཕྱིར་
དང་། དེ་ལས་ལྡོག་སྟེ་ཁས་བླངས་ཀྱང་གནོད་པ་དེ་མེད་པའི་ཕྱིར། །
ཁ་ཅིག མཁྱེན་གསུམ་ནི་སྦྱོར་བཞི་དང་ཆོས་སྐུའི་རང་བཞིན་ཡིན་ལ། སྦྱོར་བཞི་དང་ཆོས་སྐུ་ནི་
མཁྱེན་གསུམ་གྱི་གནས་སྐབས་ཡིན་པས། རང་བཞིན་མཁྱེན་གསུམ་གྱིས་གནས་སྐབས་སྦྱོར་བཞི་དང་
ཆོས་སྐུ་བསྡུས་པ་དེ་དེའི་དོན་ཡིན་ཏེ། དཔེར་ན་རང་ བཞིན་སོར་མོའི་ནང་དུ་གནས་སྐབས་ ཐལ་མོ་དང་ ་བ་
ནས



ཁུ་ཚུར་བསྡུས་པ་བཞིན་ནོ། ཞེས་ཟེར་བ་མི་འཐད་དེ། མཁྱེན་གསུམ་སྦྱོར་བཞིའི་རང་བཞིན་ཡིན་ན།
སྦྱོར་བཞི་ཡང་མཁྱེན་གསུམ་གྱི་རང་བཞིན་ཡིན་དགོས་པའི་ཕྱིར་དང་། སྦྱོར་བཞི་མཁྱེ ན་གསུམ་གྱི་གནས་
སྐབས་ལ་བཞག་པའི་སྦྱོར་བ་ཡིན་ན། བྱང་སེམས་སྦྱོར་ལམ་པའི་རྒྱུད་ལ་མཁྱེན་གསུམ་ཡོད་པར་ཐལ་བའི་
སྐྱོན་ཡོད་པའི་ཕྱིར། །
གཉིས་པ་རྩ་བའི་ཚིག་དོན་བཤད་པ་ལ། མཚམས་སྦྱར་དུ། རེ་ཞིག་ དང་པོར་ཡུམ་ལ་ཡོན་ཏན་
ཇི་ལྟ་བ་བཞིན་དུ་བརྗོད་པ་སྔོན་དུ་འགྲོ་བ་ཅན་གྱི་ཕྱག་འཚལ་བ། ཞེས་བཤད་ན། ཉན་ཐོས་ཞི་ བ།
ཞེས་སོགས་ཀྱིས་མཁྱེན་གསུམ་གྱི་ཡོན་ཏན་གྱི་སྒོ་ནས་ཡུམ་ལ་བསྟོད་ན་བསྟོད་ཕྱག་མཛད་ཚུལ་དེ་གང་ཞེ་་་་
ན། འདི་ལ་སོ་སོའི་ཡོན་ཏན་བརྗོད་པ་དང༌། བསྡུས་ཏེ་ཕྱག་འཚལ་བ་གཉིས་ལས། དང་པོ་ལ། གཞི་
ཤེས་ཀྱིས་ཉེར་ཞིར་ཁྲིད་ཚུལ། ལམ་ཤེས་ཀྱིས་འཇིག་རྟེན་གྱི་དོན་སྒྲུབ་ཚུལ། རྣམ་མཁྱེན་གྱིས་ཆོས་འཁོར་
སྐོར་བའི་བདག་རྐྱེན་བྱེད་ཚུལ་བཤད་པ་དང་གསུམ་ལས། དང་པོ་ལ། གཞི་ཤེས་སྒོམ་པའི་རྟེན་གྱི་གང་
ཟག ཐབས་གཞི་ཤེས་ཀྱི་ངོ་བོ། ཐབས་དེ་ལ་བརྟེན་ནས་འབྲས་བུ་མངོན་དུ་བྱེད་ཚུལ་དང་གསུམ་
ལས། དང་པོ་ནི། ཉན་ཐོས་དང་དེའི་ཕྱོགས་སུ་བསླན་པ་རྣམ་པར་ཐར་པ་ཅུང་ཟད་ཙམ་ཞིག་གིས་ལྷག་
པ་རིམ་པ་གཅིག་གིས་བསྟན་པ་རང་སངས་རྒྱས་ཀྱང་སྟེ། མྱ་ངན་ལས་འདའ་བར་འདོད་པ་རྣམས།
ཞེན་པས་འཆད། གཉིས་པ་ནི། གཞི་ཐམས་ཅད་སྐྱེ་བ་མེད་པར་ཡོངས་སུ་ཤེས་པ་ཉིད་ཀྱིས། ཞེས་
པས་འཆད། གསུམ་པ་ནི། ཕུང་པོ་དང་བཅས་པ་ དང་ཕུང་པོ་མེད་པའི་མཚན་ཉིད་ཀྱི་མྱ་ངན་ ལས་
འདས་པ་རྣམ་པ་གཉིས་ཐོབ པར་མཛད་པ་གང་ཡིན་པ་ དང༌། ཞེས་པས་འཆད། གཉིས་པ་ལ་ཡང་
གསུམ་ལས། དང་པོ་ནི། བྱང་ཆུབ་སེམས་དཔའ་འཁོར་བ་ཇི་སྲིད་པར་འགྲོ་བའི་དོན་བྱེད་པ་རྣམས།
ཞེས་པས་འཆད། གཉིས་པ་ནི། ལམ་ཐམས་ཅད་སྐྱེ་བ་མེད་པར་རྟོགས་པའི་ངོ་བོ་ཉིད་ཀྱིས། ཞེས་པས་
འཆད་དོ། །གསུམ་པ་ནི། འགྲོ་བ་མཐའ་དག་གི་དོན་སྒྲུབ་པར་མཛད་པ་གང་ཡིན་པ་དང༌། ཞེས་པས་
འཆད། གསུམ་པ་ལ་ཡང་གསུམ་ལས། དང་པོ་ནི། ཆོས་འཁོར་སྐོར་བ་པོའི་རྟེན་གྱི་གང་ཟག་དེ་སྟོན་
པ་ལ། སངས་རྒྱུས་ཡང་དག་པར་བསྡམས་པའི་སྐུ་ཅན་རྣལ་འབྱོར་ཅན་གྱི་དབང་ཕྱུག་གི་གཙོ་བོ་རྣམས།
ཞེས་གསུངས། གཉིས་པ་མཆོག་གི་སྤྲུལ་སྐུས་ཆོས་འཁོར་སྐོར་བའི་ཐབས་རྣམ་མཁྱེན་དེ་སྟོན་པ་ལ། རྣམ་
པ་ཐམས་ཅད་སྐྱེ་བ་མེད་པར་ཐུགས་སུ་ཆུད་པ་གང་དང་ལྡན་ན། ཞེས་གསུངས། །
གསུམ་པ་རྣམ་མཁྱེན་རྒྱུད་ལ་སྐྱེས་པའི་འབྲས་བུ་དེ་སྟོན་པ་ལ། སྤྱོད་པའི་གཉེན་པོར་ཆོས་ཀྱི་འཁོར་
ལོ་མ་ལུས་པ་རྣམ་པ་ཐམས་ཅད་བསྐོར་བར་མཛད་པ། ཞེས་གསུངས། འོ་ན། མ་ལུས་པ་དང་ཐམས་
ལམ་
64



བུ་རམ་
，
ཅད་གཉིས་ཀ་སྨོས་པ་ལ་ཟློས་སྐྱོན་ཡོད་དོ། །ཞེ་ན། སྐྱོན་མེད་དེ། ཐམས་ཅད་ཅེས་པས་བརྗོད་
འདོད་ཀྱི་དབང་གིས་བརྗོད་བྱ་ཕྱོགས་རེ་བ་ལ་ཡང་ཟེར་བས་དེ་ལྟ་བུའི་ཉི་ཚེ་བ་མ་ཡིན་པར་ བསྟན་པའི་་་་༌
ཕྱིར་དུ། མ་ལུས་པ་དང་ཐམས་ཅད་ག ཉིས་ཀ་སྨོས་པའི་ཕྱིར། ཞེས་གསེར་ཕྲེང་ལས་ བཤད་དོ། །རྣམ་
བཤད་ལྟར་ན་སྐྱོན་མེད་དེ། མ་ལུས་པ་ཞེས་པ་ནི་རྗོད་བྱེད་གསུང་རབ་ལ་འཇུག་ལ། ཐམས་ཅད་ཅེས་
པ་བརྗོད་བྱ་ལ་འཇུག་པའི་ཕྱིར། སངས་རྒྱས་བཅོམ་ལྡན་འདས་རྣམས་ལ་རྣལ་འབྱོར་ཅན་གྱི་དབང་ཕྱུག་
གི་གཙོ་བོ་ཞེས་བརྗོད་པའི་རྒྱུ་མཚན་ཡོད་དེ། ཉན་རང་བྱང་སེམས་རྣམས་དབང་ཕྱུག་ལ་སོགས་པ་ལས་
རྣལ་འབྱོར་ལྷག་པས་རྣལ་འབྱོར་ཅན་གྱི་དབང་ཕྱུག་ཅེས་བྱ་ལ། དེ་གསུམ་ལས་སྤངས་རྟོགས་ལྷག་པས་ན་
སངས་རྒྱས་བཅོམ་ལྡན་འདས་རྣམས་ལ་རྣལ་འབྱོར་ཅན་གྱི་དབང་ཕྱུག་གི་གཙོ་བོ་ཞེས་བཤད་པའི་ཕྱིར།
གཉིས་པ་བསྡུས་ཏེ་ཕྱག་འཚལ་བ་ནི། སངས་རྒྱས་ཉན་ཐོས་ལ་སོགས་པས་ཡོངས་སུ་བསྐོར་བ་དེ་
སྒྲུབ་པར་ བྱེད་པ་ཉིད་ཀྱི་ཡུམ་དེ་ལ་ཕྱག་འཚལ་ལོ། །ཞེས་པས་འཆད། འདིའི་བསྐོར་ཅེས་པའི་དོན་
ནི། སངས་རྒྱུས་ཉན་ཐོས་རང་རྒྱལ་བྱང་སེམས་ཏེ་སྲས་བཞིས་ཡོངས་སུ་བསྐོར་བ་དེ་རྣམས་ཀྱི་བཞེད་
དོན་སྒྲུབ་པར་བྱེད་པའི་ཡུམ་མཁྱེན་པ་གསུམ་ལ་ཕྱག་འཚལ། ཞེས་པའི་དོན་ཡིན་ཏེ། ཤེས་རབ་སྒྲོན་
མེར། ཉན་ཐོས་ཉིད་དང་བྱང་ཆུབ་སེམས་དཔའ་ཉིད་དང་སངས་རྒྱས་ཉིད་ཀྱིས་ཡོངས་སུ་བསྐོར་བ་དེ་
ལྟ་བུ་སྒྲུབ་པར་བྱེད་པ་ཉིད་ཀྱི་དེ་དག་གི་ཡུམ་ཤེར་ཕྱིན་ལ་ཕྱག་འཚལ། ཞེས་གསུངས་པ་དང་། ཉི་ཁྲི་
རྣམ་འགྲེལ་ལས། སངས་རྒྱས་ཉན་ཐོས་བྱང་ཆུབ་སེམས་དཔའི་ཚོགས་ལྡན། ཞེས་གསུངས་པས་ན།
རྩ་ བའི་ལྡན་པའམ་བཅས་པའི་དོན་འགྲེལ་པར་བསྐོར་བ་ལ་བཤད་པའི་ཕྱིར། ཡུམ་སྲས་ལ་གཙོ་འཁོར་གྱི་
ཐ་སྙད་བྱས་པས་ཆོག་སྟེ། མཁྱེན་པ་གསུམ་པོ་དེས་རང་སྲས་འཕགས་པ་རྣམས་ཀྱི་བཞེད་དོན་ཕུན་ཚོགས་
སྒྲུབ་པར་བྱེད་ པའི་ ཕྱིར། སྙིང་པོའི་རྒྱན་ལས། སངས་རྒྱས་ཉན་ཐོས་བྱང་ཆུབ་སེམས་དཔའ་ལ་སོགས་
པས་ཡོངས་སུ་བསྐོར་བ་སྟེ་བཞེད་དོན་སྒྲུབ་པར་བྱེད་པ་ཉིད་ཀྱི་ཡུམ་དེ་ལ་ཕྱག་འཚལ། ཞེས་གསུངས་པ་
མ་ག ཏོ གས་གསལ་ བར་ མ་བཤད་དོ། །དེ་དག་གི་ནང་ནས།
ལྷག་བཅས་ལྷག་མེད་ཀྱི་མྱང་འདས་བཤད་པ།
ཉན་ཐོས་དང་དེའི་ཕྱོགས་སུ་བསླན་པ། ཞེས་སོགས་ཀྱི་སྐབས་སུ། མྱ་ངན་ལས་འདས་པ་རྣམ་
པ་གཉིས་འཐོབ་པར་ མཛད་པ་གང་ཡིན་པ་ དང༌། ཞེས་བཤད་ན། ལྷག་བཅས་མྱང་འདས་དང༌། ལྷག་
65



མེད་མྱང་འདས་ཀྱི་ཁྱད་པར་དེ་ཇི་ལྟ་བུ་ཞེ་ན། འདི་ལ་ཉན་ཐོས་སྡེ་པའི་ལུགས། སེམས་ཙམ་པའི་ལུགས།
ཐལ་འ གྱུར་པའི་ལུགས། རང་རྒྱུད་པའི་ལུགས་ དང་བཞི་ལས། དང་པོ་ལ། ལྷག་བཅས་ལྷག་མེད་ཀྱི་
དོན་ཕུང་པོའི་རྒྱུན་ལོག་མ་ལོག་གི་གནས་སྐབས་ལ་ལྷག་མེད་ དང་ལྷག་བཅས་ཀྱི་ཁྱད་པར་འཇོག་སྟེ།
རིགས་པ་དྲུག་ཅུ་པའི་འགྲེལ་པར། དེ་ལ་ཕུང་པོའི་ལྷག་མ་དང་བཅས་པ་ནི་ཕུང་པོ་ཙམ་དུ་ཟད་དེ་ཉོན་
མོངས་པའི་འཆིང་བ་ལས་གྲོལ་བ་ཡིན། ཕུང་པོའི་ལྷག་མ་མེད་ པ་ནི་ཕུང་པོའི་རྒྱུན་ཆད་པའི་མཚན་ཉིད་
ཡིན་ པས། ཞེས་ཉན་ཐོས་སྡེ་པས་འདོད་པར་གསུངས་པའི་ཕྱིར། མྱང་འདས་ཀྱི་ངོ་བོ་སོ་སོར་བརྟགས་
འ གོ ག་ཏུ་བྱེ་མདོ་གཉིས་ཀས་འ དོད་དོ། །
གཉིས་པ་ནི། ལྷག་བཅས་ལྷག་མེད་ཀྱི་དོན་སྔར་བཞིན་ དང་། མྱང་འདས་ཀྱི་ངོ་བོ་ཆོས་དབྱིངས་
སུ་འདོད་དེ། བསྡུ་བར། ཆོས་ཀྱི་དབྱིངས་ཤིན་ཏུ་རྣམ་པར་དག་པའི་ངོ་བོ། ཞེས་བཤད་ཅིང་། བྱེ་
བཤད་འགྲེལ་པར། ཕུང་པོ་ལྷག་མ་དང་བཅས་པ་དང་ཕུང་པོ་ལྷག་མ་མེད་པའི་མྱ་ངན་ལས་འདས་པའི་
དབྱིངས་ནི་སོ་སོར་བརྟགས་པའི་འགོག་པའོ། །ཞེས་གསུངས་ པའི་ཕྱིར། ལུགས་འདི་དག་གིས་ལྷག་
མེད་མྱང་འདས་ཀྱི་ཚེ་ཕུང་པོ་རྒྱུན་ཆད་པར་འདོད་པས། ཐེག་པ་ཆེ་ཆུང་གི་ལྷག་བཅས་མྱང་འདས་ལ་
སྤངས་པའི་ཁྱད་པར་འདོད་ཀྱང་ལྷག་མེད་མྱང་འདས་ལ་དེ་མི་འདོད་དེ། ཐེག་དམན་གྱི་ལྷག་མེད་མྱང་
འདས་ཀྱི་ཚེ་ལམ་གྱིས་སྤངས་པའི་སྒྲིབ་གཉིས་ཟད་པ་མེད་ ཀྱང་སྒྲིབ་པའི་རྟེན་མེད་པས་སྒྲིབ་གཉིས་རང་གི་
ངང་གིས་ལོག་པར་འདོད་པའི་ཕྱིར་ཏེ། བསྡུ་བར། ཕུང་པོའི་ལྷག་མ་དང་བཅས་པའི་མྱ་ངན་ལས་
འདས་པའི་དབྱིངས་ལ་གནས་པ་ལ་ནི་སྒྲིབ་པ་ དང་བཅས་པ་ དང༌། སྒྲིབ་པ་མེད་པའི་རྣམ་པར་བཞག་པ་
ཡོད་ཀྱི། ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་ལ་གནས་པ་ལ་ནི་སྒྲིབ་པ་རྣམ་པར་
བཞ ག་པ་མེད་དོ། །དེ་ཅིའི་ཕྱིར་ཞེ་ན། མཚན་མ་དང་གནས་ངན་ལེན་ཐམས་ཅད་ཀྱི་ཐམས་ཅད་དུ་
རྒྱུན་ཆད་ཅིང་འགགས་པའི་ཕྱིར་ཏེ། ཞེས་གསུངས་པའི་ཕྱིར། དེ་ལྟར་ཡིན་ཀྱང་ཉན་རང་དགྲ་བཅོམ་
དང་དེ་བཞིན་གཤེགས་པ་ཁྱད་མེད་དུ་མི་འགྱུར་ཏེ། དེ་གཉིས་ལ་གཞན་དོན་བྱེད་མི་ བྱེད་ཀྱི་ཁྱད་པར་
ཡོད་པའི་ཕྱིར་ཏེ། ཐེག་དམན་པ་རྣམས་ཀྱིས་སྡོན་གཞན་དོན་བྱེད་པའི་སྨོན་ལམ་མ་བཏབ་ཅིང་རང་
བཞིན་གྱིས་རིགས་དམན་པས། སླར་མི་ལྡང་བའི་ཚུལ་གྱིས་ཞི་བ་ཕྱོགས་གཅིག་པར་ཞུགས་པའི་ཕྱིར་ཏེ།
བསྡུ་བར། གལ་ཏེ་དེ་ལ་སྒྲིབ་པ་མེད་དེ། ཇི་ལྟར་དེ་བཞིན་གཤེགས་པ་ལ་མི་མངའ་བ་དེ་ཁོ་ན་བཞིན་དུ་
དགྲ་བཅོམ་པ་ལ་ཡང་སྒྲིབ་པ་མེད་པ་ཡིན་ན་ཅིའི་ཕྱིར་དགྲ་བཅོམ་པ་ཡང་དེ་བཞིན་གཤེགས་ པའི་མཛད་པ་
མི་བྱེད་ཅེ་ན། སྨྲས་པ། སྔོན་སྨོན་ལམ་གོམས་པ་མེད་ པའི་ཕྱིར་དང༌། དེ་ལྟ་བུའི་རིགས་ཅན་ཡིན་པས་



དེའི་ཕྱིར། དགྲ་བཅོམ་པ་ནི་ལྡང་བའི་ བསམ་པ་མེད་པ་ཁོ་ནར་ཡོངས་སུ་མྱ་ངན་ལས་འདས་པས་ན་དེའི་
ཕྱིར་མི་བྱེད་དོ། །ཞེས་གསུངས་པའི་ཕྱིར།
གསུམ་པ་ནི། ལྷག་བཅས་ལྷག་མེད་ ཀྱི་དོན་བདེན་སྣང་གི་ལྷག་མ་དང་བཅས་མ་བཅས་ལ་འདོད་
ཅིང་། ངོ་བོ་ཆོས་དབྱིངས་སུ་འདོད་དོ། །
བཞི་པ་ལ། མཚན་ཉིད། དབྱེ་བ། ས་མཚམས་གསུམ་ལས། དང་པོ་ནི། ཉོན་སྒྲིབ་ཟད་པར་
སྤངས་པའི་སོ་སོར་བརྟགས་འགོག མྱང་འདས་ཀྱི་མཚན་ཉིད། གཉིས་པ་ལ་སྒྲས་བརྗོད་རིགས་ ཀྱི་སྒོ་
ནས་དབྱེ་ན། རང་བཞིན་གྱི་མྱང་འདས། མི་གནས་པའི་མྱང་འདས། ལྷག་བཅས་མྱང་འདས། ལྷག་
མེད་མྱང་འདས་དང་བཞི་ལས། དང་པོ་ནི། ཆོས་ཐམས་ཅད་བདེན་པས་སྟོང་པའི་སྟོང་ཉིད་ལྟ་བུ། དེ་
དང་དོན་དམ་བདེན་པ་ག ཉིས་དོན་གཅིག ག ཉིས་པ་ནི། སྒྲིབ་ག ཉིས་ཟད་པར་སྤངས་པའི་སོ་སོར་
བརྟགས་འགོག་ལྟ་བུ། དེ་དང་སངས་རྒྱས་ཀྱི་སའི་འགོག་བདེན་དོན་གཅིག
གསུམ་པ་ནི། ཐེག་དམན་གྱི་མྱང་འདས་གང་ཞིག སྡུག་བསྔལ་གྱི་ཕུང་པོ་ལྷག་མ་དང་བཅས་
པ། ལྷག་བཅས་མྱང་འདས་ཀྱི་མཚད་ཉིད། དཔེར་ན་ཁམས་གསུམ་གང་རུང་གི་རྟེན་ཅན་ གྱི་ ཉན་ཐོས་
དགྲ་བཅོམ་པའི་རྒྱུད་ཀྱི་འགོག་བདེན་ལྟ་བུ། །
བཞི་པ་ནི། དེ་གང་ཞིག དེ་དང་བྲལ་བ། ལྷག་མེད་མྱང་འདས་ཀྱི་མཚན་ཉིད། དཔེར་ན་
དག་ཞིང་གི་རྟེན་ཅན་གྱི་ ཉན་ཐོས་དགྲ་བཅོམ་པའི་རྒྱུད་ཀྱི་འགོག་བདེན་ལྟ་བུ། དེས་ན་གཟུགས་སྐུ་གཉིས་
ལ་ལྷག་བཅས་མྱང་འདས་ཀྱི་སྒྲས་སྟོན་ པའི་ རྒྱུ་མཚན་ཡོད་དེ། ཉོན་སྒྲིབ་མ་ལུས་པར་སྤངས་ཤིང་ཕུང་པོ་
ལྔ་དང་བཅས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཆོས་སྐུ་ལ་ལྷག་མེད་མྱང་འདས་ཀྱི་སྒྲས་བརྗོད་
པའི་རྒྱུ་མཚན་ཡོད་དེ། ཉོན་སྒྲིབ་མ་ལུས་པར་སྤངས་ཤིང་ཕུང་པོ་ལྔ་ དང་བྲལ་བའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར་ཏེ། དེ་ལྟར་ཡང་སློབ་དཔོན་ཀླུའི་ བཤེས་གཉེན་གྱིས་མཛད་པའི་སྐུ་གསུམ་ལ་འཇུག་པའི་
སྒོར། ཕུང་པོར་བཅས་པའི་ མྱ་ངན་འདས། ། ཐུབ་སྐུ་གཉིས་ལ་བརྗོད་པ་ཡིན། །ཕུང་པོ་ཀུན་ དང་
བྲལ་བའི་ཕྱིར། །ཆོས་ཀྱི་སྐུ་ལ་ཕུང་པོ་མེད། །ཅེས་དང ། གསེར་འོད་དམ་པ་ལས། སྐུ་དེ་གཉིས་
ལ་ད གོངས་ཏེ། སངས་རྒྱས་བཅོམ་ལྡན་འདས་རྣམས་ཕུང་པོ་ལྷག་མ་ དང་བཅས་པའི་མྱ་ངན་ལས་འདས་
པ་ཞེས་བྱའོ། །ཆོས་ཀྱི་སྐུ་ལ་ད གོངས་ཏེ། ཕུང་པོ་ལྷག་མ་མེད་པའི་མྱ་ངན་ལས་འདས་པ་ཞེས་བྱའོ། །
ཞེས་གསུངས་པའི་ཕྱིར།
གསུམ་པ་ནི། དགྲ་བཅོམ་པ་མཐའ་དག་གི་རྒྱུད་ལ་ཡོད་དོ། །



ཁོ་ན་རེ། གཟུགས་མེད་ཀྱི་རྟེན་ཅན་གྱི་ ཉན་ཐོས་དགྲ་བཅོམ་པའི་རྒྱུད་ཀྱི་འགོག་བདེན་ཆོས་ཅན།
སྡུག་བསྔལ་གྱི་ཕུང་པོ་ལྷག་མ་ དང་བཅས་པར་ཐལ། ལྷག་བཅས་མྱང་འདས་ཡིན་པའི་ཕྱིར། རྟགས་
ཁྱབ་ཁས། འདོད་ན། གཟུགས་མེད་ན་སྡུག་བསྔལ་གྱི་ཕུང་པོ་ཡོད་པར་ཐལ་ལོ། །འདོད་ན། དེ་ན་
སྡུག་བསྔལ་ཡོད་ པར་ ཐལ། འདོད་པའི་ཕྱིར་ན་མ་ཁྱབ་སྟེ། དེ་ན་མིང་ཡོད་པར་ཐལ། དེ་ན་མིང་གི་
ཕུང་པོ་ཡོད་པའི་ ཕྱིར། ཁྱབ་པ་ཁས། དེར་ཐལ། དེ་ན་ཕུང་པོ་ཕྱི་མ་བཞི་ཡོད་པའི་ཕྱིར། ཁོ་ན་རེ།
ལྷག་བཅས་མྱང་འདས་ཆོས་ཅན། ཟག་བཅས་ཀྱི་ཕུང་པོ་དང་བཅས་པར་ཐལ། སྡུག་བསྔལ་གྱི་ཕུང་པོ་
དང་བཅས་པའི་ཕྱིར། འདོད་ན། ཟག་པ་དང་བཅས་པར་ ཐལ། འདོད་པའི་ཕྱིར་ན་མ་ཁྱ བ། འདོད་
ན། ཟག་བཅས་སུ་ཐལ་ལོ། །འདོད་མི་ནུས་ཏེ། ཟག་མེད་ཡིན་ པའི་ཕྱིར་ཏེ། འགོག་བདེན་ཡིན་
པའི་ ཕྱིར།
ཁ་ཅིག ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པའི་རྒྱུད་ལ་ལས་ཀྱི་ཀུན་འབྱུང་
ཡོད་ཟེར་བ་མི་འཐད་དེ། དེའི་རྒྱུད་ལ་འཕེན་བྱེད་ཀྱི་ལས་ཀྱི་ཀུན་འབྱུང་ཡང་མེད། འགྲུབ་བྱེད་ ཀྱི་
ལས་ཀྱི་ཀུན་འབྱུང་ཡང་མེད་པའི་ཕྱིར། དང་པོ་གྲུབ་སྟེ། དེའི་རྒྱུད་ལ་འ ཕེན་བྱེད་ཀྱི་ལས་མེད་པའི་ཕྱིར།
གཉིས་པ་གྲུབ་སྟེ། དེའི་རྒྱུད་ལ་འགྲུབ་བྱེད་ཀྱི་ལས་མེད་པའི་ཕྱིར། ཁ་ཅིག ཉོན་སྒྲིབ་མ་ལུས་པར་
སྤངས་པའི་དེ་བཞིན་ཉིད། མྱང་འདས་ཀྱི་ངོ་བོར་འདོད་པ་མི་རིགས་ཏེ། ཉན་ཐོས་དགྲ་བཅོམ་པའི་
རྒྱུད་ཀྱི་འགོག་བདེན་དང༌། སྟོང་ཉིད་མ་རྟོགས་པའི་ཉན་ཐོས་དགྲ་བཅོམ་པའི་རྒྱུད་ཀྱི་ཆོས་ཉིད་དང༌།
རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་རྣམས་ཀྱིས་མ་ངེས་པའི་ཕྱིར། ཁ་ཅིག སྡུག་བསྔལ་
གྱི་ཕུང་པོ་ལྷག་མ་ དང་བཅས་པའི་མྱང་འདས། ལྷག་བཅས་མྱང་འདས་ཀྱི་ངོ་བོར་འཇོག་པ་མི་རིགས་
ཏེ། ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་ཚེ་དེ་ལ་ཐེག་ཆེན་ལམ་དུ་ཞུགས་ པའི་བྱང་
སེམས་ཚོགས་ལམ་པའི་རྒྱུད་ཀྱི་འགོག་བདེན་དེ་ལྷག་བཅས་མྱང་འདས་མ་ཡིན་པའི་ཕྱིར། ཁ་ཅིག །
ཐེག་དམན་དགྲ་བཅོམ་སྐུ་ཚེའི་འདུ་བྱེད་བཏང་ བའི་གནས་སྐབས་ ཀྱི་མྱང་འདས། ལྷག་མེད་མྱང་འདས་
སུ་འདོད་པ་ཡང་མི་འཐད་དེ། དེ་ལ་སྐུ་ཚེའི་འདུ་བྱེད་བཏང་བའི་ཐེག་དམན་གྱི་དགྲ་བཅོམ་ཡོད་པར་
ཐལ་བ་སོགས་ ཀྱི་སྐྱོན་ཡོད་པའི་ཕྱིར་དང༌། ཐེག་དམན་དགྲ་བཅོམ་མེད་པའི་དུས་སུ་དེ་ཡོད་པར་ཐལ་
བའི་སྐྱོན་ཡོད་པའི་ཕྱིར། ཁ་ཅིག དམན་པའི་མྱང་འདས་མྱང་འདས་མ་ཡིན་ཏེ། སངས་རྒྱས་མ་ཐོབ་
བར་དུ་མྱང་འདས་ཐོབ་པ་མེད་པའི་ཕྱིར་ཏེ། རྒྱུད་བླ་མར། གང་ཕྱིར་དེ་ནི་ཆོས་སྐུ་དེ་ནི་དེ་བཞིན་
གཤེགས། །དེ་ནི་འཕགས་པའི་ བདེན་པ་དོན་དམ་མྱ་ངན་འདས། །དེའི་ཕྱིར་ཉི་ དང་ཟེར་བཞིན་
68



ཡོན་ཏན་དབྱེར་མེད་པས། །སངས་རྒྱས་ཉིད་ལས་མ་གཏོགས་མྱ་ངན་འདས་པ་མེད། །ཅེས་
དང་{ དེས་ན་སངས་རྒྱས་མ་ཐོབ་བར། །མྱ་ངན་འདས་པ་མི་འཐོབ་སྟེ། །འོད་དང་འོད་ཟེར་སྤངས་
ནས་ནི། །ཉི་མ་ལྟ་བར་མི་ནུས་བཞིན། །ཞེས་གསུངས་པའི་ཕྱིར་ཟེར་ན་སྐྱོན་མེད་དེ། སངས་རྒྱས་
མ་ཐོབ་ བར་སྒྲིབ་གཉིས་ཟད་པར་སྤངས་པའི་མྱང་འདས་མི་འཐོབ་པ་ལུང་དེའི་དོན་ཡིན་པའི་ཕྱིར་ཏེ།
དེའི་འགྲེལ་པར། ཆགས་པ་མེད་ པ་ དང་ཐོགས་པ་མེད་པའི་ཡེ་ཤེས་ཀྱི་གཟིགས་པ་མངའ་བའི་དེ་བཞིན་
གཤེགས་པ་མ་ཐོབ་ པར་སྒྲིབ་པ་ཐམས་ཅད་ལས་རྣམ་པར་གྲོལ་བའི་མྱ་ངན་ལས་འདས་པའི་དབྱིངས་རྟོགས་
པ་མངོན་དུ་བྱེད་པ་མེད་དེ། འོད་དང་འོད་ཟེ ར་མ་མཐོང་བར་ཉི་མའི་དཀྱིལ་འཁོར་མི་མཐོང་བ་བཞིན་
ནོ། །ཞེས་གསུངས་པའི་ ཕྱིར། གཞུང་དོན་རྩ་བའི་ཚིགས་ རྐང་གསུམ་པའི་དེ་འགོད་དོ། །
ཆོས་ཀྱི་འཁོར་ལོ་ཇི་ལྟར་བསྐོར་བའི་ཚུལ་བཤད་པ།
རྣམ་པ་ཐམས་ཅད་སྐྱེ་བ་མེད་པར་ཐུགས་སུ་ཆུད་པ། ཞེས་སོགས་ ཀྱི་སྐབས་སུ། འོ་ན། ཆོས་ཀྱི་
འཁོར་ལོ་མ་ལུས་པ་རྣམ་པ་ཐམས་ཅད་བསྐོར་བར་མཛད་པ། ཞེས་བཤད་ན། ཆོས་ཀྱི་འཁོར་ལོ་དེ་ཇི་
ལྟ་བུ་ཞེ་ན། འདི་ ལ་མཐའ་ཅུང་ཟད་དཔྱད་པ་དང༌། རང་ལུགས་གཞག་པ་གཉིས་ལས། དང་པོ་ལ།
ཁ་ཅིག སྟོན་པས་གསུངས་པའི་དམ་ཆོས། ཆོས་འཁོར་གྱི་མཚན་ཉིད། ཟེར་ན། འགྲེལ་པ་དོན་
གསལ་ཆོས་ཅན། ཆོས་འཁོར་དུ་ཐལ། མཚན་ཉིད་འཐད་པའི་ཕྱིར། མ་གྲུབ་ན། སྟོན་པས་གསུངས་
པའི་དམ་ཆོས་ཡིན་ན། སྟོན་པའི་གསུང་ཡིན་དགོས་པར་ཐལ། མ་གྲུབ་པ་དེའི་ཕྱིར། འདོད་ན།
ཐེག་ཆེན་གྱི་མཐོང་ལམ་ཆོས་ཅན། དེར་ཐལ། དེའི་ཕྱིར། ཆོས་འཁོར་ཡིན་པའི་ཕྱིར། ཁྱབ་པ་ཁས།
རྩ་བར་འདོད་ན། དེ་ཆོས་ཅན། ལུང་གི་ཆོས་འཁོར་དུ་ཐལ། ཆོས་འཁོར་གང་ཞིག ལུང་ཡིན་པའི་
ཕྱིར། འདོད་ན། བཀའ་ཡིན་པར་ཐལ་ལོ། །ཁ་ཅིག བཤད་པས་གདུལ་བྱའི་རྒྱུད་ལ་འཕོ་བྱ་དང་
འཕོ་བྱེད་གང་རུང་དུ་གྱུར་པའི་རྣམ་དཀར་གྱི་ཡོན་ཏན། ཆོས་འཁོར་གྱི་མཚན་ཉིད། ཟེར་ན། དེ་ལ་
ཁ་ཅིག རྣམ་མཁྱེན་ཆོས་ཅན། མཚན་ཉིད་དེར་ཐལ། ཆོས་འཁོར་ཡིན་པའི་ཕྱིར། འདོད་ན།
བཤད་པས་ གདུལ་བྱའི་རྒྱུད་ལ་འཕོ་བར་ཐལ་ལོ། །འདོད་མི་ནུས་ཏེ། མདོ་ལས། ཐུབ་རྣམས་སྡིག་
པ་ཆུ་ཡིས་མི་འཁྲུ་ཞིང་། །འགྲོ་བའི་སྡུག་བསྔལ་ཕྱག་གིས་མི་སེལ་ལ། ཉིད་ཀྱི་རྟོ གས་པ་གཞན་ལ་འཕོ་



མིན་ཏེ། །ཆོས་ཉིད་བདེན་པ་ བསྟན་པས་གྲོལ་བར་འགྱུར། །ཞེས་གསུངས་པའི་ཕྱིར། ཟེར་ན་མ་
ཁྱབ་སྟེ། དེའི་དོན་སྟོན་པ་ཤཱཀྱ་ཐུབ་པ་ལྟ་བུའི་རྒྱུད་ཀྱི་རྣམ་ མཁྱེན་དེ། དེའི་ཆེད་དུ་བྱ་བའི་ གདུལ་བྱའི་
རྒྱུད་ལ་འཕོ་མི་ནུས་པ་ལུང་དེའི་དོན་ཡིན་པའི་ཕྱིར། ཁ་ཅིག སངས་རྒྱུས་ཀྱི་ བསྟན་པར་ག ཏོ གས་ པའི་
དམ་ཆོས། ཆོས་འཁོར་གྱི་མཚན་ཉིད། སངས་རྒྱས་ཀྱི་བསྟན་པར་གཏོ གས་པའི་ལུང་། ལུང་གི་ཆོས་
འཁོར་ཀྱི་མཚན་ཉིད། གདུལ་བྱའི་རྒྱུད་ལ་སྐྱེ་བར་འགྱུར་བའི་མངོན་རྟོགས་ཀྱི་རིགས་སུ་གནས་པའི་ལམ་
ཞུགས་ཀྱི་མཁྱེན་པ། རྟོགས་པའི་ཆོས་འཁོར་གྱི་མཚན་ཉིད་ཡིན་ཟེར་ན། ལམ་མ་ཞུགས་ཀྱི་གང་ཟག་གི་
རྒྱུད་ཀྱི་སོ་ཐར་གྱི་སྡོམ་པ་ཆོས་ཅན། ཆོས་འཁོར་དུ་ཐལ། མཚན་ཉིད་དེའི་ཕྱིར་ཏེ། སངས་རྒྱས་ཀྱི་
བསྟན་པ་ཡིན་པའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར། འདོད་ན། རྟོགས་པའི་ཆོས་འཁོར་དུ་
ཐལ། ཆོས་འཁོར་གང་ཞིག ཤེས་པ་ཡིན་པའི་ཕྱིར། འདོད་ན། ལམ་ཞུགས་ཀྱི་མཁྱེན་པ་ཡིན་པར་
ཐལ་ལོ། །
གཞན་ཡང༌། ཆོས་འཁོར་ལ་ལུང་གི་ཆོས་འཁོར་དང་རྟོགས་པའི་ཆོས་འཁོར་གཉིས་སུ་གྲངས་མ་
ངེས་པར་ཐལ། ལམ་མ་ཞུགས་ཀྱི་ གང་ཟག་གི་རྒྱུད་ཀྱི་བསླབ་པ་གསུམ་པོ་དེ་ཆོས་འཁོར་གང་ཞིག དེ་
དེ་གང་རུང་མ་ཡིན་པའི་ཕྱིར། དང་པོ་དངོས། གཉིས་པ་སླ། རྩ་ བར་འདོད་མི་ནུས་ཏེ། མཛོད་
ལས། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་ བདག་ཉིད་དོ། །ཞེས་གསུངས་པའི་
ཕྱིར། །
ཁོ་ན་རེ། ལམ་མ་ཞུགས་ ཀྱི་གང་ཟག་གི་རྒྱུད་ལ་བསླབ་པ་གསུམ་གྱིས་བསྡུས་པའི་ཆོས་འཁོར་ཡོད་
པར་ཐལ། དེའི་རྒྱུད་ལ་སྡེ་སྣོད་གསུམ་གྱིས་བསྡུས་པའི་ཆོས་འཁོར་ཡོད་ པའི་ ཕྱིར་ན་མ་ཁྱབ། ཁ་ཅིག །
བཀའ་ དང་སྤངས་རྟོ གས་གང་རུང་གིས་ བསྡུས་པའི་དམ་ཆོས། ཆོས་འཁོར་གྱི་མཚན་ཉིད་ཟེར་ན། འགོག་
བདེན་ཆོས་ཅན། ཆོས་འཁོར་དུ་ཐལ། མཚན་ཉིད་དེའི་ཕྱིར། སྤངས་པས་བསྡུས་པའི་དམ་ཆོས་ཡིན་
པའི་ཕྱིར་ཏེ། ཆོས་ཅན་དེའི་ཕྱིར། འདོད་ན། རྣམ་དཀར་གྱི་ཡོན་ཏན་དུ་ཐལ་ལོ། །འདོད་ན།
དགེ་བ་ཡིན་པར་ཐལ་ལོ། །འདོད་ན། འདུས་མ་བྱས་ཀྱི་དགེ་བ་ཡིན་པར་ཐལ་ལོ། །འདོད་ན།
རང་ བཞིན་གནས་རིགས་དགེ་བ་ཡིན་པར་ཐལ་ལོ། །འདོད་ན། འཁོར་བ་མི་དགེ་བ་ཡིན་པར་ཐལ་
ལོ༑ །འདོད་ན། ཁམས་གོང་གི་སས་བསྡུས་ཀྱི་མི་དགེ་བ་ཡོད་པར་ཐལ་ལོ། འདོད་ན། མཛོད་ལས།
དེ་ལས་འགྱོད་གཉིད་མི་དགེ་རྣམས། །བསམ་གཏན་དང་པོ་དག་ན་མེད། །ཅེས་གསུངས་པ་མི་འཐད་
པར་ཐལ་ལོ། །གཞན་ཡང་། འགོག་བདེན་ཆོས་ཅན། འཁོར་ལོས་སྒྱུར་བའི་ རྒྱལ་པོའི་འཁོར་ལོ་རིན་
--
-
70



པོ་ཆེ་དང་བྱེད་ལས་ཆོས་མཚུངས་པར་ཐལ། ཆོས་འཁོར་ཡིན་ པའི་ཕྱིར། འདོད་ན། དེ་རང་གི་མི་
མཐུན་ཕྱོགས་འཇོམས་བྱེད་དུ་ཐལ་ལོ། །ཁོ་ན་རེ། རྣམ་མཁྱེན་ཆོས་ཅན། རང་གི་མི་མཐུན་ཕྱོགས་
འཇོམས་བྱེད་ཡིན་པར་ཐལ། འཁོར་ལོ་རིན་པོ་ཆེ་དང་ བྱེད་ལས་ཆོས་མཚུངས་པའི་ཕྱིར། ཁྱབ་པ་ཁས།
འདོད་ན། དེའི་མི་མཐུན་ཕྱོགས་ཡོད་པར་ཐལ་ལོ། །འདོད་ན། དེའི་སྤང་བྱ་ཡོད་པར་ཐལ་ལོ། །
ཟེར་ན་མ་ཁྱ བ། ཁོ་ན་རེ། འགོག་བདེན་ཆོས་ཅན། རྟོགས་པའི་ཆོས་འཁོར་ཡིན་པར་ཐལ། རྟོགས་
པའི་ཆོས་དཀོན་མཆོག་ཡིན་ པའི་ཕྱིར་ན་མ་ཁྱབ། ཁ་ཅིག བདེན་བཞི་དངོས་ཀྱི་བརྗོད་བྱའི་གཙོ་བོར་
བྱས་ནས་སྟོན་པའི་མདོ། བཀའ་དང་པོ་བདེན་བཞིའི་ཆོས་འཁོར་གྱི་མཚན་ཉིད། སྟོང་ཉིད་དངོས་ཀྱི་
བརྗོད་བྱའི་གཙོ་བོར་བྱས་ནས་སྟོན་པའི་མདོ། བཀའ་བར་བ་མཚན་ཉིད་མེད་པའི་ཆོས་འཁོར་གྱི་མཚན་
ཉིད་ཟེར་བ་མི་འཐད་དེ།
བདེན་བཞི་དངོས་ཀྱི་བརྗོད་བྱའི་གཙོ་བོར་བྱེད་པའི་ཤེར་ཕྱིན་གྱི་མདོ་དེ་འཁོར་ལོ་དང་པོ་མ་ཡིན་་་་
པའི་ ཕྱིར་ཏེ། དེ་ཐེག་ཆེན་ཐུན་མོང་མ་ཡིན་པའི་མདོ་ཡིན་པའི་ཕྱིར། དེ་བཞིན་དུ་ལུང་ཕྲན་ཚེགས་ཀྱི་
ནང་ཚན་དུ་གྱུར་པའི་ཀཱཏྱཱ་ཡ་ན་ལ་གདམས་པའི་མདོ་དེས་སྟོང་ཉིད་དངོས་ཀྱི་བརྗོད་བྱའི་གཙོ་བོར་བྱས་་་་
ནས་བསྟན་ཀྱང་། དེ་འཁོར་ལོ་ བར་བ་མ་ཡིན་པའི་ཕྱིར་ཏེ། དེ་ཐེག་ཆེན་ཐུན་མོང་མ་ཡིན་པའི་བསྟན་
བཅོས་མ་ཡིན་པའི་ཕྱིར། དེས་སྟོང་ཉིད་དངོས་སུ་བསྟན་ཏེ། རྩ་ཤེ་ལས། བཅོམ་ལྡན་དངོས་དང་
དངོས་མེད་པ། །མཁྱེན་པས་ཀཱ ཏྱཱ་ཡ་ན་ཡི། །གདམས་ངག་ལས་ནི་ཡོད་པ་དང༌། །མེད་པ་གཉིས་
ཀ་དགག་པར་མཛད། །ཅེས་གསུངས་པའི་ཕྱིར། དེས་བདེན་བཞི་དངོས་ཀྱི་བརྗོད་བྱའི་གཙོ་བོར་བྱས་
ནས་སྟོན་པའི་ཐེག་དམན་གྱི་མདོ། འཁོར་ལོ་དང་པོའི་མཚན་ཉིད། ཅེས་ཟེར་བ་སོགས་ ཀྱང་ཁེགས་པར་
ཤེས་པར་བྱའོ། །ཁོ་ན་རེ། ལུང་ཕྲན་ཚེགས་ཀྱི་ནང་ཚན་དུ་གྱུར་པའི་ཀཱཏྱཱ་ཡ་ན་ལ་གདམས་པའི་མདོ་དེ་
ཐེག་དམན་ཐུན་མོང་མ་ཡིན་པའི་མདོ་མ་ཡིན་པར་ཐལ། དེ་ཐེག་ཆེན་གྱི་མདོ་ཡིན་པའི་ཕྱིར། ཁྱབ་སྟེ།
ཐེག་པ་ཆེ་ཆུང་གཉིས་ཀྱི་མདོ་འགལ་བའི་ཕྱིར་ཏེ། རང་གི་ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་
ཅན་ལ་གཙོ་བོར་དགོངས་ནས་གསུངས་པའི་མདོ་དང༌། རང་གི་ཆེད་དུ་བྱ་བའི་གདུལ་བྱ་ཐེག་དམན་གྱི་
རིགས་ཅན་ལ་གཙོ་བོར་དགོངས་ནས་གསུངས་པའི་མདོ་གཉིས་འགལ་བའི་ཕྱིར། ཟེར་ན་མི་འཐད་དེ།
བཅོམ་ལྡན་འདས་ཀྱི་མདོ་ཆོས་ཅན། རང་གི་ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་ལ་གཙོ་
བོར་དགོངས་ནས་གསུངས་པའི་མདོ་མ་ཡིན་པར་ཐལ། རང་གི་ཆེད་དུ་བྱ་བའི་ གདུལ་བྱ་ཐེག་དམན་གྱི་
རིགས་ཅན་ལ་གཙོ་བོར་དགོངས་ནས་གསུངས་པའི་མདོ་ཡིན་པའི་ཕྱིར། ཁྱབ་པ་ཁས། རྟགས་གྲུབ་



སྟེ། ཁྱོད་མདོ་གང་ཞིག ཁྱོད་ཀྱི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་ཡོད་པའི་ཕྱིར།
རྟགས་སླ། བསལ་བ་དེས་རིགས་འགྲེའོ། །
གཞན་ཡང་། ཐེག་པ་ཆེ་ཆུང་གི་མདོ་མི་འགལ་ཏེ། གསུང་རབ་ཡན་ལག་བཅུ་གཉིས་ཀྱི་ནང་ཚན་
དུ་གྱུར་པའི་གཏན་ལ་དབབ་པར་བསྟན་པའི་སྡེ་དེ་ཐེག་པ་ཆེ་ཆུང་ཐུན་མོང་བའི་སྡེ་སྣོད་ཡིན་པའི་ཕྱིར་་་་་
ཏེ། ཀུན་བཏུས་ལས། གཏན་ལ་དབབ་པར་བསྟན་པའི་སྡེ་ནི་གཉིས་ཀའི་ཡང་ཆོས་མངོན་པའི་སྡེ་སྣོད་
དོ༑ ༑ཞེས་གསུངས་པའི་ཕྱིར། ཁ་ཅིག དུས་དང་པོར་གསུངས་པའི་མདོ། འཁོར་ལོ་དང་པོའི་
མཚན་ཉིད་དུ་འཇོག་པ་ཡིན་ཏེ། དྲང་ངེས་རྣམ་འབྱེད་ལས། ཤུགས་ལ་གནས་པའི་དོན་དེ་ཉིད་དུས་ཀྱི་
རིམ་པའི་སྒོ་ནས་འཁོར་ལོ་གསུམ་ དང་སྦྱར་བའི་དྲང་ངེས་སུ་འ གྱུར་ཚུལ། ཞེས་གསུངས་པའི་ཕྱིར་ན་མ་
ཁྱབ་སྟེ། དེ་ནི་དང་པོ ར་ཝ་ར་ཎཱ་སིར་ལྔ་སྡེ་ལ་གསུངས་པའི་ བདེན་བཞིའི་ཆོས་འཁོར་དང༌། བར་དུ་བྱ་
རྒོད་ཕུང་པོའི་རིར་གསུངས་པའི་ཤེར་ཕྱིན་གྱི་མདོ་དང༌། ཐ་མར་ཡངས་པ་ཅན་དུ་གསུངས་པའི་ལེགས་
པར་རྣམ་པར་ཕྱེ་བའི་ཆོས་འཁོར་གསུམ་དུས ཀྱི་རིམ་པའི་སྒོ་ནས་འཇོག་པའི་དོན་ཡིན་པའི་ཕྱིར། དེ་
ལྟར་མ་ཡིན་ན། དྲང་ངེས་རྣམ་འབྱེད་ལས། དགོངས་འགྲེལ་ལས་འཁོར་ལོ་རིམ་པ་གསུམ་གསུངས་པ་
ནི། འཁོར་གྱི་འདུ་ཐེབས་ དང་སྟོན་པའི་སྐུ་ཚེའི་ཚིགས་ ལ་སོགས་པའི་ངོས་ནས་འཇོག་པ་མ་ཡིན་གྱི།
ཞེས་གསུངས་པ་མི་འཐད་པར་ཐལ། འཁོར་ལོ་གསུམ་གྱི་ཁྱད་པར་དུས་ཚིགས་ཀྱི་སྒོ་ནས་འཇོག་རིགས་
པའི་ཕྱིར་ཏེ། ཁྱོད་ཀྱི་མཚན་ཉིད་འཐད་པའི་ཕྱིར། མཚན་ཉིད་དེ་ལྟར་འཇོག་པ་དང་། འདུལ་བ་
ལུང་སྡེ་བཞི་འཁོར་ལོ་དང་པོའི་མཚན་གཞིར་འདོད་པ་ནང་འགལ་ཏེ། འདུལ་བ་རུང་མཐུན་གྱི་མདོ་
དེ་དུས་ དང་པོར་གསུངས་པའི་མདོ་ཡིན་པར་ཐལ། དེ་འཁོར་ལོ་དང་པོ་ཡིན་ པའི་ ཕྱིར། ཁྱབ་པ་ཁས།།
འདོད་མི་ནུས་ཏེ། དེ་སྟོན་པ་མྱ་ངན་ལས་འདའ་ཁར་གསུངས་པའི་ཕྱིར། རྟགས་གྲུབ་སྟེ། འདུལ་བ་
ལུང་སྡེ་བཞི་པོ་དེ་དེ་ཡིན་པའི་ཕྱིར། དེ་ལྟར་ཡང་། དྲང་ངེས་རྣམ་འབྱེད་ལས། སྟོན་པ་མྱ་ངན་ལས་
འདའ་ཁར་འདུལ་བ་རུང་མཐུན་ཞེས་བྱ་བ་མདོར་བསྡུས་སུ་གྲགས་པ་གཅིག་གསུངས་ཀྱང་དེ་འདིར་ངེས་་་
དོན་དུ་སྟོན་པ་མ་ཡིན་ལ། ཞེས་གསུངས་པའི་ཕྱིར།
དིས་མཚོན་ནས་དུས་དང་པོར་གསུངས་པའི་ཤེར་ཕྱིན་གྱི་ མདོ་ཆོས་ཅན། འཁོར་ལོ་དང་པོར་
ཐལ། མཚན་ཉིད་དེའི་ཕྱིར། དེ་དེར་ཐལ། དེ་ཡོད་པའི་ཕྱིར་ཏེ། སྟོན་པ་མངོན་པར་ རྫོགས་ པར་
སངས་རྒྱ ས་པའི་ཕྱི་ལོ་དཔལ་ལྡན་འབྲས་སྤུངས་ཀྱི་མཆོད་རྟེན་དུ་དུས་འཁོར་རྩ་རྒྱུད་གསུངས་པ་གང་་་་་་་
ཞིག དེ་དང་དུས་མཉམ་དུ་བྱ་རྒོད་ཕུང་པོའི་རིར་ཤེར་ཕྱིན་གྱི་མདོ་གསུངས་པའི་ཕྱིར། དང་པོ་གྲུབ་
12



སྟེ། དུས་འཁོར་འགྲེལ་ཆེན་ལས། ས་གའི་ཉའི་སྐྱ་རེངས་འཆར་བའི་ཚེ་བཅོམ་ལྡན་འདས་ཤཱཀྱ་ཐུབ་པ་
མངོན་པར་རྫོགས་པར་སངས་རྒྱས་ཏེ། ཆོས་ཀྱི་འཁོར་ལོ་བསྐོར་ཞིང་ཐེག་པ་གསུམ་བསྟན་པར་མཛད་
ནས། ཟླ་བ་བཅུ་གཉིས་པ་ནག་པའི་ཉ་ལ་ཤཱི་ཧ་ན་ཀ་ཊ་ཀར་ཆོས་ཀྱི་དབྱིངས་གསུང་གི་དབང་ཕྱུག་གི་
དཀྱིལ་འཁོར་གསུངས། ཞེས་གསུངས་པའི་ཕྱིར། གཉིས་པ་གྲུབ་སྟེ། དུས་འཁོར་རྩ་རྒྱུད་ལས། སྟོན་པས་
བྱ་རྒོད་ཕུང་པོ་རུ། །ཤེས་རབ་ཕ་རོལ་ཕྱིན་ཚུལ་བསྟན། །མཆོད་རྟེན་དཔལ་ལྡན་འབྲས་སྤུངས་སུ། །
དེ་བཞིན་གསང་སྔགས་ཚུལ་གསུངས་པ། །ཞེས་གསུངས་པའི་ཕྱིར། གཞན་ཡང་། དེ་བཞིན་གཤེགས་
པའི་སྙིང་པོའི་མདོ་ཆོས་ཅན། འཁོར་ལོ་དང་པོ་ཡིན་པར་ཐལ། དུས་དང་པོར་གསུངས་པའི་མདོ་ཡིན་
པའི་ཕྱིར་ཏེ། སྟོན་པ་སངས་རྒྱས་ནས་ལོ་བཅུ་པ་ལ་གསུངས་པར་མདོའི་གླེང་གཞི་ལས་འབྱུང་བའི་ཕྱིར།
འདོད་མི་ནུས་ཏེ། དེ་དགོངས་འགྲེལ་ལས་གསུངས་པའི་འཁོར་ལོ་བར་བ་དང་། གཟུངས་ རྒྱལ་གྱི་འཁོར་
ལོ་ཐ་མ་ཡིན་པའི་ཕྱིར།
གཞན་ཡང་། མཚན་ཉིད་དེ་མི་འཐད་དེ། སྟོན་པས་ཆོས་འཁོར་གསུམ་ཅིག་ཅར་དུ་གསུངས་པའི་
ཕྱིར་དང་། དེ་ཐེག་པ་ཆེ་ཆུང་གི་མདོ་ཅིག་ཅར་དུ་གསུངས་པའི་ཕྱིར། དང་པོ་གྲུབ་སྟེ། གསང་བ་
བསམ་གྱིས་མི་ཁྱབ་པའི་མདོ་ལས། ཞི་བའི་བློ་གྲོས་དེ་ལ་གང་གི་ཚེ། བཅོམ་ལྡན་འདས་གསུང་འདི་སྐད་
དུ། ཀཽཎྜི་ནྱ། མིག་མི་རྟ ག་གོ །ཞེས་བཀའ་སྩལ་པ་དེ་ལ་མི་རྟག་པའི་སྒྲས་འདུལ་བ་རྣམས་ཀྱིས་ནི་
མིག་མི་རྟག་གོ །ཞེས་ཐོས་སོ། །སྡུག་བསྔལ་གྱི་སྒྲས་འདུལ་བ་རྣམས་ཀྱིས་ནི་མིག་སྡུག་བསྔལ་ལོ། །
ཞེས་ཐོས་སོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། མདོ་སྡེའི་རྒྱུན་ལས། སྔར་ལུང་མ་
བསྟན་ལྷན་ཅིག་འབྱུང༌། །སྤྱོད་ཡུལ་མ་ཡིན་གྲུབ་པ་དང༌། །ཞེས་དང༌། དེའི་ཐད་ཀྱི་འགྲེལ་པར།
ལྷན་ཅིག་འབྱུང་ཞེས་པ་ནི་ཉན་ཐོས་ཐེག་པ་ཆེན་པོ་དང་དུས་མཉམ་པར་སྟོན་པ་ཡིན་གྱི་ཕྱིས་ནི་མ་ཡིན་་་་
ནོ། །ཞེས་གསུངས་པའི་ཕྱིར།
ཁོ་ན་རེ། སྟོན་པས་མཛད་པ་བཅུ་གཉིས་ཀྱི་ཚུལ་ཅིག་ཅར་དུ་བསྟན་པར་ཐལ། དེས་ཆོས་འཁོར་
གསུམ་ཅིག་ཅར་དུ་བསྐོར་བའི་ཕྱིར། འདོད་ན། དེས་ཁྱིམ་ན་གནས་པའི་མཛད་པ་དང་རབ་ཏུ་བྱུང་
བའི་མཛད་པ་ཅིག་ཅར་དུ་བསྟན་པར་ཐལ་ལོ། །འདོད་ན། ཁྱིམ་པ་དང་རབ་བྱུང་གི་གཞི་མཐུན་ཡོད་
པར་ཐལ་ལོ། །ཟེར་ན་མ་ཁྱབ་བོ། །ཁོ་ན་རེ། སྟོན་པས་རྒྱ ས་འབྲིང་བསྡུས་གསུམ་ཅིག་ཅར་དུ་
གསུངས་པ་དང༌། དེ་ཆོས་ཕུང་བརྒྱད་ཁྲི་བཞི་སྟོང་ཅིག་ཅར་དུ་གསུངས་པ་དང༌། དེས་འདུལ་བ་ལུང་
སྡེ་ བཞི་ཅིག་ཅར་དུ་གསུངས་པར་ཐལ། དེས་ཆོས་འཁོར་གསུམ་ཅིག་ཅར་དུ་གསུངས་པའི་ཕྱིར་ན་མ་



བྱབ།
ཁ་ཅིག རང་གི་བསྟན་དོན་སྒྲ་ཇི་བཞིན་དུ་ཁས་བླང་དུ་རུང་བའི་མདོ་དེ། ངེས་དོན་གྱི་མདོའི་
མཚན་ཉིད། དེ་ལྟར་མི་རུང་བའི་མདོ། དྲང་དོན་གྱི་མདོའི་མཚན་ཉིད། ཟེར་ན། འདུས་བྱས་མི་
རྟག་པར་སྟོན་པའི་མདོ་ཆོས་ཅན། ངེས་དོན་གྱི་མདོ་ཡིན་པར་ཐལ། མཚན་ཉིད་དེའི་ཕྱིར། རྟགས་
གྲུབ་སྟེ། འདུས་བྱས་མི་རྟག་པ་ཡིན་པའི་ཕྱིར། འདོད་མི་ནུས་ཏེ། འདུས་ བྱས་མི་རྟག་པ་དྲང་དོན་
ཡིན་པའི་ཕྱིར། ཁ་ཅིག དོན་དམ་བདེན་པ་དངོས་བསྟན་བསྟན་བྱའི་གཙོ་བོར་བྱས་ནས་སྟོན་པའི་
མདོ༑ ངེས་དོན་གྱི་མདོའི་མཚན་ཉིད་དང༌། ཀུན་རྫོབ་བདེན་པ་དངོས་བསྟན་བསྟན་བྱའི་གཙོ་བོར་བྱས་
ནས་སྟོན་པའི་མདོ། དྲང་དོན་གྱི་མདོའི་མཚན་ཉིད་ཟེར་ན། ཤེས་རབ་སྙིང་པོ་ཆོས་ཅན། ངེས་དོན་
གྱི་མདོ་ཡིན་པར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། འཁོར་ལོ་བར་བ་ཡིན་ པའི་ ཕྱིར། ཁྱབ་
སྟེ། དགོངས་འགྲེལ་ལས། སྟོང་པ་ཉིད་སྨོས་པའི་རྣམ་པས། ཞེས་གསུངས་པའི་ཕྱིར།
ཁོ་ན་རེ། དྲང་དོན་དངོས་ཀྱི་བསྟན་བྱའི་གཙོ་བོར་བྱེད་པའི་ངེས་དོན་གྱི་མདོ་ཡོད་པར་ཐལ།
ངེས་དོན་དངོས་ཀྱི་བརྗོད་བྱའི་གཙོ་བོར་བྱེད་པའི་དྲང་དོན་གྱི་མདོ་ཡོད་པའི་ཕྱིར་ན་མ་ཁྱ བ། དེ་ བ ཞིན་
དུ་ཀུན་རྫོབ་བདེན་པ་བསྟན་བྱའི་གཙོ་བོར་བྱས་ནས་སྟོན་པའི་མདོ་ཡིན་ན། དྲང་དོན་གྱི་མདོ་ཡིན་
པས་མ་ཁྱ བ་སྟེ། བརྒྱད་སྟོང་པས་དེ་ལྟར་བསྟན་ པའི་ཕྱིར་ཏེ། དེས་མངོན་པར་རྟོགས་པ་བརྒྱད་
བསྟན་བྱའི་གཙོ་བོར་བྱས་ནས་བསྟན་པའི་ཕྱིར་ཏེ། དེས་དེ་ཤུགས་ལ་བསྟན་བྱའི་གཙོ་བོར་བྱས་ནས་
བསྟན་པའི་ཕྱིར་ཏེ། དེས་སྦས་དོན་མངོན་རྟོགས་ ཀྱི་རིམ་པ་བསྟན་བྱའི་གཙོ་བོར་བྱས་ནས་བསྟན་ པའི་
ཕྱིར། ཁོ་ན་རེ། བརྒྱད་སྟོང་པ་ཆོས་ཅན། ཀུན་རྫོབ་བདེན་པ་དངོས་ཀྱི་བསྟན་བྱའི་གཙོ་བོར་བྱས་
ནས་བསྟན་པར་ཐལ། ལྷག་པ་ཤེས་རབ་ཀྱི་བསླབ་པ་དེ་ལྟར་བསྟན་པའི་ཕྱིར་ན་མ་ཁྱབ་སྟེ། རྩ་བ་ཤེས་
རབ་ཆོས་ཅན། གསལ་བ་དེར་ཐལ། འདུས་བྱས་བདེན་མེད་དུ་གྲུབ་པའི་རིགས་པ་དེ་ལྟར་བསྟན་པའི་
ཕྱིར། ཁྱབ་པ་ཁས།
ཁོ་ན་རེ། བརྒྱད་སྟོང་པ་ཆོས་ཅན། ཀུན་རྫོབ་བདེན་པ་དངོས་བསྟན་ བསྟན་བྱའི་གཙོ་བོར་བྱས་
ནས་ བསྟན་པར་ཐལ། ཁྱོད་ཀྱི་དངོས་བསྟན་བསྟན་བྱའི་གཙོ་བོར་གྱུར་པའི་ཀུན་རྫོབ་བདེན་པ་ཡོད་
པའི་ཕྱིར་ན་མ་ཁྱབ་སྟེ། མངོན་རྟོགས་རྒྱུན་གྱི་སྐབས་ དང་པོ་ཆོས་ཅན། ཁྱོད་ཀྱིས་ལམ་ཤེས་དངོས་
བསྟན་བསྟན་བྱའི་གཙོ་བོར་བྱས་ནས་བསྟན་པར་ཐལ། ཁྱོད་ཀྱི་དངོས་བསྟན་བསྟན་བྱའི་གཙོ་བོར་གྱུར་
པའི་ལམ་ཤེས་ཡོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། རྣམ་མཁྱེན་དེ་དེ་ཡིན་པའི་ཕྱིར། དེས་



མཚོན་ནས་གཞན་ཡང་ཤེས་པར་བྱའོ། །ཁ་ཅིག དོན་དམ་ཡང་དག་འཕགས་ཞུས་ཀྱི་ལེའུ་ངེས་དོན་
གྱི་མདོ་ཡིན་ཟེར་ན། འདི་དག་ལ་བརྟེན་པའི་དོགས་གཅོད་རྒྱུས་པར་དྲང་ངེས་རྣམ་འབྱེད་ཀྱི་ཐད་དུ་
བཤད་པས་དེར་ཤེས་པར་བྱའོ། །ཁ་ཅིག གཟུངས་རྒྱལ་ནས་གསུངས་པའི་གདུལ་བྱ་བཀྲི་བའི་རིམ་
པ་གསུམ་པོ་དེ་ལ་འཁོར་ལོ་གསུམ་གྱི་ཐ་སྙད་མི་བྱེད་ཟེར་བ་མི་འཐད་དེ། དེ་བཞིན་གཤེགས་པའི་སྙིང་
པོའི་མདོ་དེ་དེ་ནས་ བཤད་པའི་འཁོར་ལོ་ཐ་མ་ཡིན་པའི་ཕྱིར་ཏེ། རྒྱུད་བླ་མར་ཡང༌། སླར་ཡང་བླ་མའི་
རྒྱུད་འདིར་ནི། །ཉེས་པ་ལྔ་དག་སྤངས་པའི་ཕྱིར། །ཞེས་པའི་ཐད་ཀྱི་དར་ཊཱིཀ་ལས། སླར་ཡང་བླ་
མའི་རྒྱུད་དེ་རྒྱུད་ཕྱི་མ་འཁོར་ལོ་ཐ་མ་དེ་བཞིན་ གཤེགས་ པའི་ སྙིང་པོའི་མདོ་འདིར་ནི། ཞེས་གསུངས་པའི་
ཕྱིར།
གཉིས་པ་རང་ལུགས་ལ་ཆོས་འཁོར་སྤྱིའི་རྣམ་གཞག་བཤད་པ་དང༌། ལུང་གི་ཆོས་འཁོར་བྱེ་བྲག་
ཏུ་བཤད་པ་གཉིས་ལས། དང་པོ་ལ། ངོ་བོ། དབྱེ་བ། དྲང་ངེས་ཀྱི་དོན། ཆོས་ཕུང་གི་ཚད། །
སྐོར་ཚུལ། སྒྲ་བཤད་པའོ། དང་པོ་ནི། བྱེ་བྲག་སྨྲ་པ་ཁ་ཅིག མཐོང་ལམ་ཁོ་ན་ཆོས་འཁོར་དུ་འདོད་
དེ། ལྔ་སྡེའི་རྒྱུད་ལ་མཐོང་ལམ་སྐྱེས་པའི་ཚེ། ལྷ་རྣམས་ཀྱིས་ཨ་ལ་ལ་དེང་འཛམ་བུའི་གླིང་དུ་ཆོས་ཀྱི་
འཁོར་ལོ་བསྐོར་རོ། །ཞེས་བཤད་པའི་ཕྱིར། བྱེ་བྲག་སྨྲ་པ་ཁ་ཅིག མཐོང་ལམ་ཁོ་ན་ཆོས་འཁོར་དུ་
འདོད་དེ། འཁོར་ལོ་རིན་པོ་ཆེ་དང་ཆོས་མཚུངས་པ་མཐོང་ལམ་ཁོ་ན་ལ་ཡོད་ པའི་ ཕྱིར་ཏེ། མཐོང་
ལམ་གྱིས་བདེན་པ་མངོན་སུམ་དུ་རྟོགས་པས་འཁོར་ལོ་མྱུར་དུ་འགྲོ་བ་དང་ཆོས་མཚུངས་པའི་ཕྱིར་དང༌། །
ཁམས་གོང་མའི་ བདེན་པ་ལ་དམིགས་པས་མཐོ་བ་ལ་འཕར་བ་དང་ཆོས་མཚུངས། ཁམས་འོ ག་མའི་
བདེན་པ་ལ་དམིགས་པས་དམའ་བ་ལ་འབབ་པ་དང་ཆོས་མཚུངས། བར་ཆད་མེད་ལམ་གྱིས་སྤང་བྱའི་
ས་བོན་གཅོད་པས་མ་ རྒྱལ་བ་ལས་ རྒྱལ་བ་དང་ཆོས་མཚུངས། རྣམ་གྲོལ་ལམ་གྱིས་བྲལ་ཐོབ་འཛིན་པས་
རྒྱལ་བ་རྣལ་དུ་འགོད་པ་དང་ཆོས་མཚུངས་པའི་ཕྱིར། ཞེས་འདོད། བཙུན་པ་དབྱངས་སྒྲོག་ན་རེ།
འཕགས་ལམ་ཡན་ལག་བརྒྱད་ཁོ་ན་ཆོས་འཁོར་ཡིན་ཏེ། འཁོར་ལོ་རིན་པོ་ཆེ་དང་ཆོས་མཚུངས་པ་དེ་
ཁོ་ན་ལ་ཡོད་ པའི་ཕྱིར་ཏེ། ཡང་དག་པའི་ལྟ་བ། རྟོག་པ། རྩོལ་བ་གསུམ་ནི་གཅོད་པར་བྱེད་པའི་
རྩིབས་དང་ཆོས་མཚུངས་ཏེ། དེ་གསུམ་ཤེས་རབ་ཀྱི་བསླབ་པ་ཡིན་པས། རང་གི་མི་མཐུན་ཕྱོགས་
འཇོམས་པར་བྱེད་པའི་ ཕྱིར། ངག { ལས་ ཀྱི་མཐའ། འཚོ་བ་གསུམ་ནི་རྟེན་པར་བྱེད་པའི་ལྟེ་བ་དང་ཆོས་
མཚུངས་ཏེ། དེ་གསུམ་ཚུལ་ཁྲི མས་ཀྱི་བསླབ་པ་ཡིན་ པས་ བསླབ་པ་ག ཞན་གཉིས་ཀྱི་རྟེན་བྱེད་པའི་ཕྱིར།
དྲན་པ་ དང༌། ཏིང་ངེ་འཛིན་གཉིས་སྡུད་པར་བྱེད་པའི་མུ་ཁྱུད་དང་ཆོས་མཚུངས་ཏེ། དེ་གཉིས་ཏིང་
-
，
སང་ད



ངེ་འཛིན་གྱི་ བསླབ་པའི་ནང་དུ་འདུ་བས་སེམས་དམིགས་པ་ལ་སྡུད་བྱེད་ཡིན་པའི་ཕྱིར། ཞེས་འདོད་
དེ། མཛོད་ལས། ཆོས་ཀྱི་འཁོར་ལོ་མཐོང་བའི་ལམ། །མྱུར་བར་འགྲོ་སོགས་རྩིབས་སོགས་ཀྱིས། །
ཞེས་གསུངས་པའི་ཕྱིར།
རང་ལུགས་ནི། བཀའ་དང་ལམ་ཞུགས་ཀྱི་མངོན་པར་རྟོགས་པ་གང་རུང་གིས་བསྡུས་ པའི་ རྣམ་
དཀར་གྱི་ཡོན་ཏན། ཆོས་འཁོར་གྱི་ངོ་བོ། གཉིས་པ་ནི། དེ་ལ་ལུང་གི་ཆོས་འཁོར་དང༌། རྟོགས་
པའི་ཆོས་འཁོར་གཉིས་སུ་ཡོད། སངས་རྒྱས་ཀྱིས་བཀས་བསྡུས་པའི་རྣམ་དཀར་གྱི་ཡོན་ཏན་། དང་
པོའི་མཚན་ཉིད། དབྱེ་ན། སངས་རྒྱས་ཀྱི་བཀས་བསྡུས་པའི་སྡེ་སྣོད་གསུམ་དང་། གསུང་རབ་ཡན་
ལག་བཅུ་གཉིས་ཡོད། གསུང་རབ་ཡན་ལག་བཅུ་གཉིས་ནི། འགྲེལ་ཆེན་ལས། མདོ་སྡེ་དབྱངས་བསྙད་
ལུང་བསྟན་དང་། །ཚིགས་བཅད་ཆེད་བརྗོད་རྟོགས་པ་བརྗོད། །དེ་ལྟར་བྱུང་དང་གླེང་གཞི་དང་། །
ཤིན་ཏུ་རྒྱ ས་པ་སྐྱེས་རབས་ བཅས། །གཏན་ལ་ཕབ་རྨད་བྱུང་ཆོས་ཏེ། །དེ་ལྟར་ཡན་ལག་བཅུ་གཉིས་
གསུངས། ཞེས་གསུངས་ཤིང་། དེ་ཡང་བསྡུ་ན། སྡེ་སྣོད་གསུམ་དུ་འདུ་སྟེ། དང་པོ་ལྔ་པོ་དེ་ཐེག་
དམན་གྱི་མདོ་སྡེའི་སྡེ་སྣོད་དུ་འདུ། རྟོགས་བརྗོད། དེ་ལྟར་བྱུང་བ། གླེང་གཞི། སྐྱེས་རབས་བཞི་ནི་
འདུལ་བའི་སྡེ་སྣོད་དང༌། རྨད་དུ་བྱུང་བ། ཤིན་ཏུ་རྒྱས་པ་གཉིས་ནི་ཐེག་ཆེན་གྱི་མདོ་སྡེའི་སྡེ་སྣོད་
དང་། གཏན་ལ་ཕབ་པ་ནི་གཉིས་ཀའི་མངོན་པའི་སྡེ་སྣོད་དུ་འདུ་བའི་ཕྱིར། མདོ་སྡེ་ཁ་ཅིག་ཏུ།
གསུང་རབ་ཡན་ལག་དགུ་ཞེས་འབྱུང་བ་ནི་གཙོ་བོ་གླེང་གཞིའི་སྡེ་ དང༌། འཁོར་རྟོགས་ བརྗོད་དང་།
དེ་ལྟར་བྱུང་བ། སྐྱེས་རབས་ཀྱི་སྡེ་ དང་བཅས་པ་གཙོ་བོ་ བཞི་ གཅིག་ཏུ་འདྲེན་པ་ཡིན་ཏེ། དེ་ལྟར་ལང་
གཤེགས་ཀྱི་འགྲེལ་པར་བཤད་པའི་ཕྱིར། ཡང་དེ་ལ་བཀའ་ དང་པོ་བདེན་བཞིའི་ཆོས་འཁོར། བར་བ་
མཚན་ཉིད་མེད་པའི་ཆོས་འཁོར། ཐ་མ་ལེགས་པར་རྣམ་པར་ཕྱེ་བའི་ཆོས་འཁོར་དང་གསུམ་ལས།
བདེན་བཞི་དངོས་ཀྱི་བརྗོད་བྱའི་གཙོ་བོར་བྱས་ནས་སྟོན་པའི་ཐེག་དམན་ཐུན་མོང་མ་ཡིན་ པའི་་་་་
མདོ། དང་པོའི་མཚན་ཉིད། ཆོས་ཀྱི་འཁོར་ལོའི་མདོ་ལྟ་བུ། སྟོང་ཉིད་དངོས་ཀྱི་ བརྗོད་བྱའི་གཙོ་
བོར་བྱས་ནས་སྟོན་པའི་ཐེག་ཆེན་ཐུན་མོང་མ་ཡིན་པའི་མདོ། གཉིས་པའི་མཚན་ཉིད། དེ་ལ་དྲང་ངེས་
ཀྱི་ཆ་གཉིས་ཡོད་དེ། ཤེས་རབ་སྙིང་པོ་དྲང་དོན་དང༌། རྒྱས་འབྲིང་བསྡུས་གསུམ་ངེས་དོན་གྱི་ མདོ་ཡིན་
པའི་ཕྱིར། མཚན་ཉིད་གསུམ་ལ་སེམས་ཙམ་པའི་འདོད་པ་ལྟར་གྱི་བདེན་པར་ཡོད་མེད་ཀྱི་ཁྱད་པར་
གསལ་བར་ཕྱེ་ནས་སྟོན་པའི་སེམས་ཙམ་པའི་ཐུན་མོང་མ་ཡིན་པའི་མདོ། གསུམ་པའི་མཚན་ཉིད། མདོ་
སྡེ་དགོངས་འགྲེལ་ལྟ་བུ།



ལམ་ཞུགས་ཀྱི་མངོན་པར་རྟོགས་ པས་ བསྡུས་པའི་རྣམ་དཀར་གྱི་ཡོན་ཏན། རྟོགས་པའི་ཆོས་འཁོར་
གྱི་ངོ་བོ། དབྱེ་ན། ལམ་ཞུགས་ ཀྱི་མངོན་པར་རྟོགས་པས་བསྡུས་པའི་ བསླབ་པ་གསུམ་ཡོད།
གསུམ་པ་ནི། སྟོང་ཉིད་དངོས་ཀྱི་བརྗོད་བྱའི་གཙོ་བོར་བྱས་ནས་སྟོན་པའི་སྒྲ་ཇི་བཞིན་དུ་ཁས་བླང་
དུ་རུང་བའི་མདོ། ངེས་དོན་གྱི་མདོའི་མཚན་ཉིད། ཀུན་རྫོབ་བདེན་པ་དངོས་ཀྱི་བརྗོད་བྱའི་གཙོ་བོར་
བྱེད་པའི་མདོ་དང༌། སྒྲ་ཇི་བཞིན་དུ་ཁས་བླང་དུ་མི་རུང་བའི་མདོ་གང་རུང་དུ་དམིགས་པ། དྲང་དོན་
གྱི་མདོའི་མཚན་ཉིད།
བཞི་པ་ནི། བྱེ་བྲག་སྨྲ་པ་ཁ་ཅིག ཐོ་ཀ་སྟོང་ཕྲག་དྲུག་དྲུག་ལ་ཆོས་ཕུང་རེ་རེའི་ཚད་དུ་འཇོག་
སྟེ། ཤཱ་རིའི་བུས་མཛད་པའི་ཆོས་ཀྱི་ཕུང་པོ་ཞེས་པའི་ བསྟན་བཅོས་དེ་ཆོས་ཕུང་གཅིག་གི་ཚད་ཡིན་ པས་
དེ་ལ་དེ་ལྟར་ཡོད་པའི་ཕྱིར། ཞེས་ཟེར། ཁ་ཅིག ཕུང་ཁམས་སྐྱེ་མཆེད་ལས་བརྩམས་པའི་གཏམ་
རྒྱུད་ཆ་ཚང་བ་རེ་སྟོན་པའི་གསུང་རབ་ལ་ཆོས་ཕུང་རེ་རེའི་ཚད་དུ་འཇོག་གོ །ཞེས་ཟེར་ཏེ། མཛོད་
ལས། ཁ་ཅིག་བསྟན་བཅོས་ཚད་ཅེས་ཟེར། །ཕུང་པོ་ལ་སོགས་གཏམ་རེ་ཡིན། །ཞེས་གསུངས།
རང་ལུགས་ནི། ཉོན་མོངས་པ་རེ་རེའི་གཉེན་པོ་ཆ་ཚང་བ་རེ་སྟོན་པའི་ གསུང་རབ་ལ་ཆོས་ཕུང་རེ་
རེའི་ཚད་དུ་འཇོག་སྟེ། མཛོད་ལས། སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་པོ་མཐུན་པར་
གསུངས། །ཞེས་དང༌། རྒྱན་སྣང་ལས། མདོར་ན། གང་དུ་འདོད་ཆགས་ལ་སོགས་པ་བརྒྱད་ཁྲི་
བཞི་སྟོང་ལ་སྤྱོད་པ་རེ་རེའི་གཉེན་པོ་རྫོགས་པར་སྟོན་པའི་གཞུང་ཅི་ཙམ་གྱིས་ཡོངས་སུ་རྫོགས་པར་འགྱུར་
བ་དེ་ཙམ་གྱི་ གཞུང་གི་ཚོགས་ལ་ཆོས་ཀྱི་ཕུང་པོ་ཞེས་བྱའོ། །ཞེས་དང༌། འདིར་ཡང༌། སྤྱོད་པའི་
གཉེན་པོར་ཆོས་ཀྱི་འཁོར་ལོ་མ་ལུས་པ་རྣམ་པ་ཐམས་ཅད་བསྐོར་བར་མཛད་པ། ཞེས་གསུངས་པའི་
ཕྱིར། ཀུན་ བཏུས་ལྟར་ན་ཆོས་ཕུང་རེ་ལ་བློ་ཀ་སྟོང་ཕྲག་རེ་རེ། སྤྱིར་བསྡོམས་ན་ཚིགས་བཅད་བྱེ་བ་
བརྒྱད་དང༌། འབུམ་ཕྲག་བཞི་བཅུར་ཡོད་དོ། །
ཚིགས་བཅད་ལ་ཡང་མི་མཐུན་པ་མང་ཡང་། རང་ལུགས་ལ་ཚེག་བར་རྒྱ་ཡིག་གི་དབང་དུ་བྱས་ན་སོ་
གཉིས་དང༌། བོད་ཡིག་གི་ད བང་དུ་བྱས་ན་ཉེར་བརྒྱད་རེ་ལ་ཚིགས་བཅད་རེ་རེ་བྱའོ། །ཐེག་ཆེན་
ཐུན་མོང་མ་ཡིན་པའི་དབང་དུ་བྱས་ན་གླང་པོ་ཆེ་ས་ལ་རབ་བརྟན་གྱིས་བཀུར་བར་འོས་པའི་སྣག་ཚས་་་་
ཆོས་ཀྱི་ཕུང་པོ་གཅིག་འབྲི་བར་ནུས་སོ། །ཞེས་གསུངས། དེ་ལྟར་ན། འཛམ་བུའི་གླིང་འདིར་དེ་ཙམ་
མི་སྣང་བ་ཅི་ཡིན་ཞེ་ན། འཇིག་རྟེན་གྱི་ཁམས་གཞན་རྣམས་དང་། ཀླུ་རྣམས་ཀྱི་གནས་ན་བཞུགས་ཏེ་
འཇིག་རྟེན་གྱི་མུན་པ་སེལ་བར་བྱེད་པ་ཡིན་ཏེ། སློབ་སྤྲིངས་ལས། བསྟན་པ་རིན་ཆེན་མཆོག་ལྟར་



བཟང་ལ་འཕན་མེད་པ། །རྣམ་པར་དག་ཚུལ་གང་ཡིན་ཀླུ་མགོའི་གདེངས་ཀ་ཅན། །ཆེན་པོ་རྣམས་
ཀྱིས་གཙུག་གི་རྒྱུན་བཞིན་གུས་མནོས་ནས། །ས་ཡི་གཏིང་ན་གནས་པའི་རབ་རིབ་སེལ་ བར་མཛད། །
ཅེས་གསུངས་པའི་ ཕྱིར།།
ལྔ་པ་ནི། སྟོན་པས་ཆོས་འཁོར་གསུམ་ཅིག་ཅར་དུའང་གསུངས། རིམ་ ཅན་དུ་ཡང་གསུངས་ཏེ།
དེས་ཅིག་ཅར་དུ་ བསྐོར་བའི་ཆོས་འཁོར་གསུམ་ཡང་ཡོད་པའི་ ཕྱིར། རྟགས་སླའོ། །དྲུག་པ་ནི། སངས་
རྒྱས་བཅོམ་ལྡན་འདས་ཀྱིས་གདུལ་བྱའི་རྒྱུད་ཀྱི་མི་མཐུན་ཕྱོགས་གཅོད་པའི་ཕྱིར་དུ་གསུངས་པའི་བཀའ་
དང་ལམ་ཞུགས་ ཀྱི་མངོན་པར་རྟོགས་པས་ བསྡུས་པའི་དམ་ཆོས་རྣམས་ཆོས་ཅན། ཁྱོད་ལ་ཆོས་འཁོར་
ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཆོས་ཀྱང་ཡིན། འཁོར་ལོས་སྒྱུར་བའི་ རྒྱལ་པོའི་འཁོར་ལོ་རིན་
པོ་ཆེ་དང་བྱེད་ལས་ཆོས་མཚུངས་པ་ཡང་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ ཕྱིར། དེ་དང་
མཚུངས་པ་ཡིན་ཏེ། འཁོར་ལོས་སྒྱུར་བའི་ རྒྱལ་པོའི་འཁོར་ལོ་རིན་པོ་ཆེ་དེ་ཡུལ་གཞན་ནས་གཞན་དུ་རིམ་
གྱིས་འ ཕོ་ཞིང་། རང་གི་མི་མཐུན་ཕྱོགས་ ལས་ རྒྱལ་བར་བྱེད་པ་ལྟར། ཁྱོད་རྣམས་ཀྱང་གདུལ་བྱའི་རྒྱུད་
ལ་རིམ་གྱིས་འ ཕོ་ཞིང་འདོད་ཆགས་ལ་སོགས་ པའི་མི་མཐུན་ཕྱོགས་ ལས་ རྒྱལ་བར་བྱེད་པའི་ཕྱིར། དེ་ལྟར་
ཡང་༑ གཞི་བསྡུ་བར། བཅོམ་ལྡན་འདས་ཀྱིས་ཀྱང་ཀུན་ཤེས་ཀོའུ་དིནྱའི་རྒྱུད་ལ་ཀུན་ཤེས་པའི་ཆོས་
ཉིད་དང་མཐུན་པར་ བསྐོར་ལ། དེ་ཡང་གཞན་ལ་མཐུན་པར་ བསྐོར་ བར་འགྱུར་བ་དང༌། དེ་དག་ཀྱང་
གཞན་དག་ལ་མཐུན་པར་ བསྐོར་ བར་འ གྱུར་ཏེ། དེ་བས་ན་གཅིག་ནས་ གཅིག་ཏུ་བརྒྱུད་དེ་མཐུན་པར་
བསྐོར་བའི་དོན་གྱིས་འཁོར་ལོ་ཞེས་བྱའོ། །ཡང་དག་པའི་ལྟ་བ་ལ་སོགས་ པའི་ཆོས་ཀྱི་རང་ བཞིན་ཡིན་
པས་ན་ཆོས་ཀྱི་འཁོར་ལོའོ། ། ཞེས་གསུངས་པ་ལྟར་རོ། །
ག ཉིས་པ་ལུང་གི་ཆོས་འཁོར་བྱེ་བྲག་ཏུ་བཤད་པ་ལ། འཁོར་ལོ་རིམ་པ་གསུམ་གྱི་མིང་གི་ཐ་སྙད་
དངོས་སུ་གསུངས་པ་དོན་ཟབ་དགོངས་པ་ངེས་འགྲེལ་ལས་འབྱུང་བའི་ ཚུལ་དང༌། འཁོར་ལོ་རིམ་པ་
གསུམ་གྱི་མིང་གི་ཐ་སྙད་དངོས་སུ་མ་གསུངས་ཀྱང་གདུལ་བྱ་བཀྲི་བའི་རིམ་པ་གསུམ་གྱི་སྒོ་ནས་སྟོན་པ་་་་་་
འ ཕ གས་ པ་གཟུངས་ཀྱི་དབང་ཕྱུག་ རྒྱལ་པོའི་མདོ་ལས་གསུང་ཚུལ་གཉིས་ལས། དང་པོ་ལ། བཤད་
བྱའི་མདོ་འགོད་པ་དང་། མདོའི་དོན་བཤད་པ་གཉིས་ལས། དང་པོ་ནི། མདོ་སྡེ་དགོངས་འགྲེལ་
ལས༑ བཅོམ་ལྡན་འདས་ཀྱིས་དང་པོ ར་ཡུལ་ཝ་ར་ཎཱ་སིར་དྲང་སྲོང་སྨྲ་བ་རི་དྭགས་ཀྱི་ནགས་སུ་ཉན་ཐོས་
ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་འཕགས་ པའི་ བདེན་པ་བཞིའི་རྣམ་པ་བསྟན་པས། ཆོས་ཀྱི་
འཁོར་ལོ་ངོ་མཚར་རྨད་དུ་བྱུང་བ་སྔོན་ལྷར་གྱུར་པའམ་མིར་གྱུར་པ་སུས་ཀྱང་མཐུན་པར་འཇིག་རྟེན་་་་་་་
，
78



ན་མ་བསྐོར་བ་གཅིག་རབ་ཏུ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་རབ་ཏུ་བསྐོར་བ་དེ་
ཡང་བླ་ན་མཆིས་པ། སྐབས་མཆིས་པ། དྲང་བའི་དོན། རྩོད་པའི་ གཞིའི་གནས་སུ་གྱུར་པ་ལགས།
བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་མཆིས་པ་དང་།
འགག་པ་མ་མཆིས་པ་ དང༌། གཟོད་མ་ནས་ཞི་བ་དང༌། རང་ བཞིན་གྱིས་ཡོངས་སུ་མྱ་ངན་ལས་འདས་
པ་ཉིད་ལས་བརྩམས་ནས་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་སྟོང་པ་ཉིད་སྨོས་པའི་རྣམ་་་
པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཏེ། བཅོམ་ལྡན་འདས་ཀྱིས་ཆོས་
ཀྱི་འཁོར་ལོ་བསྐོར་བ་དེ་ཡང་བླ་ན་མཆིས་པ། སྐབས་མཆིས་པ། དྲང་བའི་དོན། རྩོད་པའི་གཞིའི་
གནས་སུ་གྱུར་པ་ལགས་ཀྱི། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་
བརྩམས། སྐྱེ་བ་མ་མཆིས་པ་དང༌། འགག་པ་མ་མཆིས་པ་དང༌། གཟོད་མ་ནས་ཞི་བ་དང༌། རང་
བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས་ཐེག་པ་ཐམས་ཅད་ལ་ཡང་དག་པར་་་་
ཞུགས་པ་རྣམས་ལ་ལེགས་པར་རྣམ་པར་ཕྱེ་བ་དང་ལྡན་པས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་་་
གསུམ་པ་ བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་འདི་ནི་བླ་ན་མ་མཆིས་པ། སྐབས་
མ་མཆིས་པ། ངེས་པའི་དོན་ལགས་ཀྱི། རྩོད་པའི་ གཞིའི་གནས་སུ་གྱུར་པ་མ་ལགས་སོ། །ཞེས་
གསུངས།
གཉིས་པ་ལ། མདོའི་ཚིག་དོན་བཤད་པ་དང༌། དྲང་ངེས་ཀྱི་འདོད་ཚུལ་བཤད་པ་གཉིས་ལས།
དང་པོ་ལ། གྲུབ་དོན་དང་པོ་དང༌། བར་བ་དང༌། ཐ་མའི་ཚིག་དོན་བཤད་པ་དང་གསུམ་ལས། །
དང་པོ་ནི། དུས་དང་པོར་ལྔ་སྡེ་ ལ་གསུངས་པའི་ བདེན་བཞིའི་ཆོས་འཁོར་ཆོས་ཅན། ཁྱོད་གསུང་
བ་པོའི་སྟོན་པ་དང་གནས་ དང་དུས་ལ་སོགས་པ་ཡོད་དེ། སྟོན་པ་ཤཱཀྱ་ཐུབ་པས་དུས་དང་པོར་ཡུལ་ཝ་
ར་ཎཱ་སིར་དྲང་སྲོང་ལྷུང་བ་རི་དྭགས་རྒྱུ་པའི་ཚལ་དུ་ཁྱོད་གསུངས་པའི་ཕྱིར། དེ་ཆོས་ཅན། ཁྱོད་ཀྱི་
ཆེད་དུ་བྱ་བའི་གདུལ་བྱ་ཡོད་དེ། ཉན་ཐོས་ཀྱི་རིགས་ཅན་བྱེ་བྲག་སྨྲ་བ་དང་མདོ་སྡེ་པ་སོགས་དེ་ཡིན་
པའི་ཕྱིར། དེ་ཆོས་ཅན། ཁྱོད་ཀྱི་བརྗོད་བྱ་ཡོད་དེ། འཕགས་ པའི་ བདེན་པ་བཞི་པོ་དེ་དེ་ཡིན་པའི་
ཕྱིར། དེ་ཆོས་ཅན། ཁྱོད་ལ་བླ་ན་མཆིས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱི་གོང་ན་ངེས་
དོན་གྱི་མདོ་གཞན་ཡོད་པའི་ཕྱིར། ཁྱོད་ལ་སྐབས་མཆིས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱི་
སྒྲ་ཇི་བཞིན་པ་ལ་རྒོལ་བ་གཞན་གྱི་ཀླན་ཀའི་སྐབས་ ཡོད་པའི་ཕྱིར། ཁྱོད་ལ་དྲང་བའི་དོན་ཞེས་བརྗོད་
པའི་རྒྱུ་མཚན་ཡོད་དེ། ཁྱོད་ཀྱི་སྒྲས་ཟིན་གྱི་དོན་དེ་གཞན་དུ་དྲང་དགོས་པའི་ཕྱིར། ཁྱོད་ལ་རྩོད་པའི་
་ 79
-



རྡོ
གཞིའི་གནས་སུ་གྱུར་པ་ལགས་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་མཚན་ཉིད་གསུམ་ལ་བདེན་
པར་ ཡོད་མེད་ཀྱི་ཁྱད་པར་ཚིག་ཟིན་ལ་མ་ཕྱེ་བས་དོན་ལ་མི་མཐུན་པའི་རྩོད་པ་འབྱུང་ བའི་ རྒྱུ་མཚན་གྱིས་་
དེ་ལྟར་བརྗོད་པའི་ཕྱིར། །
གཉིས་པ་ནི། འཁོར་ལོ་བར་བ་ཆོས་ཅན། ཁྱོད་ཀྱི་བརྗོད་བྱ་ཡོད་དེ། ཀུན་བཏགས་ཀྱིས་
བསྡུས་པའི་ཆོས་རྣམས་རང་གི་མཚན་ཉིད་ཀྱིས་མ་གྲུབ་ཅིང༌། གཞན་དབང་དང་ཡོངས་གྲུབ་ཀྱིས་བསྡུས་
པའི་ཆོས་རྣམས་རང་གི་མཚན་ཉིད་ཀྱིས་གྲུབ་པ་དེ་དེ་ཡིན་པའི་ཕྱིར། དེ་ཆོས་ཅན། ཁྱོད་ཀྱི་ཆེད་དུ་བྱ་
བའི་གདུལ་བྱ་ཡོད་དེ། མདོ་གཞན་གྱིས་དགོངས་པ་བཀྲལ་བ་ལ་མི་ལྟོས་པར་མཚན་ཉིད་མེད་པའི་ཆོས་
འཁོར་གྱི་དགོངས་པ་རྫོགས་པར་རྟོགས་ནུས་པའི་གདུལ་བྱ་ཐེག་ཆེན་གྱི་རིགས་ཅན་དབང་རྣོན་དེ་དེ་ཡིན་་
པའི་ ཕྱིར། དེ་ཆོས་ཅན། ཁྱོད་ལ་སྟོང་པ་ཉིད་སྨོས་པའི་རྣམ་པས་ཞེས་བརྗོད་པའི་རྒྱུ་མཚན་ཡོད་དེ།
ཁྱོད་ཀྱིས་ངོ་བོ་ཉིད་གསུམ་གྱི་རྣམ་གཞག་དེ་སྒྲས་ཟིན་ལ་མ་བསྟན་པར་ཤུགས་བསྟན་བསྟན་བྱའི་གཙོ་བོར་
བྱས་ནས་བསྟན་པས་དེ་ལྟར་བརྗོད་པའི་ཕྱིར། དེ་ལྟར་ཡང་རྒྱ་ནག་འགྲེལ་ཆེན་ལས། མི་མངོན་པའི་རྣམ་
པས། ཞེས་གསུངས་པའི་ཕྱིར། བླ་ན་མཆིས་པ་ཞེས་སོགས་ཀྱི་དོན་ཡང་སྔར་བཞིན་ནོ། །
གསུམ་པ་ནི། འཁོར་ལོ་ཐ་མ་ཆོས་ཅན། ཁྱོད་ཀྱི་བརྗོད་བྱ་ཡོད་དེ། ཀུན་བཏགས་ཀྱིས་བསྡུས་
པའི་ཆོས་རྣམས་རང་གི་མཚན་ཉིད་ཀྱིས་མ་གྲུབ་ཅིང་། གཞན་དབང་དང་ཡོངས་གྲུབ་ཀྱིས་བསྡུས་པའི་
ཆོས་རྣམས་རང་གི་མཚན་ཉིད་ཀྱིས་གྲུབ་པ་དེ་དེ་ཡིན་པའི་ཕྱིར། དེ་ཆོས་ཅན། ཁྱོད་ཀྱི་ཆེད་དུ་བྱ་བའི་
གདུལ་བྱ་དེ་ལ་ཐེག་པ་ཐམས་ཅད་ལ་ཡང་དག་པར་ཞུགས་པ་ཞེས་བརྗོད་པའི་རྒྱུ་མཚན་ཡོད་དེ། དེ་ལ་
ཐེག་པ་ཆེ་ཆུང་གི་རིགས་ཅན་གཉིས་ཀ་ཡོད་པས་དེ་ལྟར་བརྗོད་པའི་ཕྱིར། དེ་ཆོས་ཅན། ཁྱོད་ལ་ལེགས་
པར་རྣམ་པར་ཕྱེ་བ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་མཚན་ཉིད་གསུམ་ལ་རང་གི་མཚན་
ཉིད་ཀྱིས་གྲུབ་མ་གྲུབ་ཀྱི་ཁྱད་པར་གསལ་བར་ཕྱེ་ནས་བསྟན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
དེ་ཆོས་ཅན། ཁྱོད་ལ་བླ་ན་མ་མཆིས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱི་གོང་ན་ངེས་དོན་གྱི་
མདོ་གཞན་མེད་ པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་ཆོས་ཅན། ཁྱོད་ལ་སྐབས་མ་མཆིས་པ་
ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱི་སྒྲ་ཇི་བཞིན་པ་ལ་རྒོལ་བ་གཞན་གྱི་ཀླན་ཀའི་སྐབས་མེད་པས་
ན་དེ་ལྟར་བརྗོད་པའི་ཕྱིར། དེ་ཆོས་ཅན། ཁྱོད་ལ་ངེས་པའི་དོན་ཞེས་བརྗོད་པའི་རྒྱུ་མཚན་ཡོད་དེ།
ཁྱོད་ཀྱི་སྒྲས་ཟིན་གྱི་དོན་གཞན་དུ་དྲང་མི་དགོས་པར་སྒྲ་ཇི་བཞིན་དུ་ཁས་བླང་དུ་རུང་བའི་རྒྱུ་མཚན་གྱིས་
དེ་ལྟར་བརྗོད་པའི་ཕྱིར། ཁྱོད་ལ་རྩོད་པའི་གཞིའི་གནས་སུ་གྱུར་པ་མ་ལགས་ ཞེས་བརྗོད་པའི་རྒྱུ་མཚན་
80 ：



ཡོད་དེ། ཁྱོད་ཀྱིས་ངོ་བོ་ཉིད་གསུམ་ལ་རང་གི་མཚན་ཉིད་ཀྱིས་ཡོད་མེད་ཀྱི་ཁྱད་པར་གསལ་བར་ཕྱེ་ནས་
བསྟན་པས་དོན་ལ་མི་མཐུན་པའི་རྩོད་པ་མི་འབྱུང་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
འདི་ནི་བླ་ན་མ་མཆིས་པ་ཞེས་པའི་ཉེ་ཚིག་སྨོས་པའི་མཚན་གཞིར་དོན་དམ་ཡང་དག་འཕགས་ཞུས་་
ཀྱི་ལེའུ་འདི་ཉིད་འཛིན་པ་ཡིན་གྱི། མདོ་སྡེ་དགོངས་འགྲེལ་རིལ་བོ་འཛིན་པ་མི་འཐད་དེ། མདོ་དེར།
དགོངས་པ་ངེས་འགྲེལ། ཆོས་འཕགས། བློ་གྲོས་རྣམ་དག རབ་འབྱོར། བློ་གྲོས་ཡངས་པ། ཡོན་
ཏན་འབྱུང་གནས། དོན་དམ་ཡང་དག་འཕགས། བྱམས་པ། སྤྱན་རས་གཟིགས། འཇམ་དབྱངས་
ཏེ་ས་བཅུའི་དབང་ཕྱུག་གི་བྱང་སེམས་ཀྱི་ཚུལ་བཟུང་བའི་སྟོན་པའི་འཁོར་རྣམ་པ་བཅུས་སྟོན་པ་ལ་དྲི་བ་་་
མི་འདྲ་བ་རེ་རེ་མཛད་པའི་དྲིས་ལན་གཞན་རྣམས་འདིའི་མཚན་གཞིར་འབྲེལ་མེད་དེ། བཅོམ་ལྡན་འདས་
ཀྱིས་མཚན་ཉིད་གསུམ་ལ་བདེན་པར་ ཡོད་མེད་ཀྱི་ཁྱད་པར་གསལ་བར་ཕྱེ་ནས་ལན་མཛད་པ་དོན་དམ་་་་
ཡང་དག་འཕགས་ཞུས་ཀྱི་ལེའུ་ཁོ་ན་ལ་ཡོད་ཀྱི་གཞན་རྣམས་སུ་མེད་པའི་ཕྱིར། གཉིས་པ་ལ། མདོ་
འདིའི་དོན་ལ་ཤིང་རྟ་ཆེན་པོ་རྣམས་ཀྱི་བཞེད་པ་མི་འདྲ་བ་དུ་མ་བྱུང་སྟེ། འཕགས་པ་ཐོགས་མེད་ཀྱིས་
ཐེག་ཆེན་གྱི་རིགས་ཅན་དུ་མ་རྗེས་སུ་གཟུང་བའི་ཕྱིར་དུ་རྣམ་པར་རིག་པ་ཙམ་གྱི་ཤིང་རྟའི་སྲོལ་ཕྱེ་བའི་་་་
རྗེས་སུ་འབྲངས་པའི་སེམས་ཙམ་པ་རྣམས་ནི། མདོ་འདི་ ལས་འཁོར་ལོ་གསུམ་གྱི་དྲང་ངེས་འདི་ལྟར་དུ་
ཕྱེ་བ་དང༌། མཐར་ཐུག་ཐེག་པ་གསུམ་དུ་གསུངས་པ་རྣམས་སྒྲ་ཇི་བཞིན་པར་བཞེད་ལ། འཕགས་པ་
ཐོགས་མེད་ཀྱིས་རྒྱུད་བླ་མའི་འགྲེལ་པར་བཀྲལ་བ་དང༌། ཀླུ་སྒྲུབ་ཀྱི་རྗེས་འབྲང་གི་ཐལ་འ གྱུར་པ་རྣམས་
ནི་མདོ་སྡེ་འདི་ལས་དྲང་ངེས་འདི་ལྟར་ཕྱེ་བ་སྒྲ་ཇི་བཞིན་པ་མ་ཡིན་ཏེ། འཁོར་ལོ་ཐ་མ་ལ་དྲང་དོན་གྱི་
མདོས་ཁྱབ་པ་དང༌། འཁོར་ལོ་བར་བ་ལ་ངེས་དོན་གྱི་མདོས་ཁྱབ་པ་དང༌། འཁོར་ལོ་དང་པོ་ལ་དྲང་
ངེས་ཀྱི་ཆ་གཉིས་སུ་ཡོད་པར་བཞེད་ཅིང་། རང་རྒྱུད་པ་རྣམས་ཀྱིས་འཁོར་ལོ་དང་པོ་དང་ཐ་མ་གཉིས་
ལ་དྲང་དོན་གྱི་མདོས་ཁྱབ་པ་དང༌། བར་བ་ལ་དྲང་ངེས་ཀྱི་ཆ་གཉིས་སུ་ཡོད་པར་ བཞེད་པའི་ཕྱིར། དབུ་
སེམས་གཉིས་ཤེར་ཕྱིན་གྱི་མདོའི་དྲང་ངེས་ཀྱི་ཁྱད་པར་མི་འདྲ་ཡང་། གྲུབ་དོན་གྱི་མདོ་ཚན་གཉིས་པའི་
སྐབས་ནས་བསྟན་པའི་འཁོར་ལོ་ བར་བའི་མཚན་གཞིར་བཞེད་པ་ལ་ཁྱད་པར་མེད་དེ། སེམས་ཙམ་པ་
རྣམས་ཀྱིས་རྒྱས་འབྲིང་བསྡུས་གསུམ་དེ་དེའི་སྐབས་ནས་དངོས་སུ་བསྟན་པའི་འཁོར་ལོ་བར་བའི་མཚན་་་་
གཞིར་བཞེད་ཅིང་དྲང་དོན་གྱི་མདོར་བཞེད་ཀྱི། དབུ་མ་པ་རྣམས་ཀྱིས་དེ་དེའི་སྐབས་ནས་དངོས་སུ་
བསྟན་པའི་འཁོར་ལོ་བར་བའི་མཚན་གཞིར་བཞེད་ཅིང་ངེས་དོན་གྱི་མདོར་བཞེད་པའི་ཕྱིར། །
ཞི་བ་འཚོ་ཡབ་སྲས་ཀྱི་ལུགས་ལ། མདོ་སྡེ་དགོངས་འགྲེལ་དབུ་མ་པའི་བཀའ་ཡིན་ཏེ། དེ་ཡུམ་



རྒྱུས་འབྲིང་བསྡུས་གསུམ་ངེས་དོན་གྱི་མདོར་གཞུང་གཙུགས་ནས་ བསྒྲུབ་པའི་ཕྱིར་དུ་གསུངས་པའི་དབུ་་་
མ་པའི་བཀའ་ཡིན་པའི་ཕྱིར་ཏེ། ཀུན་བཏགས་དོན་དམ་པར་རང་གི་མཚན་ཉིད་ཀྱིས་མ་གྲུབ་པ་ད གོངས་
འགྲེལ་ལས་ཀུན་བཏགས་མཚན་ཉིད་ངོ་བོ་ཉིད་མེད་པར་ གསུངས་པའི་དོན་དུ་སློབ་དཔོན་ལེགས་ལྡན་་་་་
འབྱེད་ བཞེད་པ་བཞིན་དུ། སློབ་དཔོན་འདིས་ཀྱང་གང་ཟག་དང་ཕུང་པོ་བདེན་པར་གྲུབ་པ་ཀུན་
བཏགས་ ཡིན་ལ། དེ་ལ་ངོ་བོ་ཅུང་ཟད་ཀྱང་མེད་པ་ཀུན་བཏགས་མཚན་ཉིད་ངོ་བོ་ཉིད་མེད་ པའི་དོན་དུ་
དགོངས་འགྲེལ་ལས་གསུངས་པར་བཞེད་པའི་ཕྱིར་ཏེ། དབུ་མ་སྣང་བ་ལས། དེའི་དོན་དུ་བཅོམ་ལྡན་
འདས་ཀྱིས་སྐྱེ་བ་མེད་པ་ལ་སོགས་པ་གསུངས་པ་ཡང་དོན་དམ་པའི་དབང་དུ་མཛད་ནས་ བཤད་པ་ཁོ་ནར་
རྗོད་ཅིང་ངོ་བོ་ཉིད་མེད་པ་རྣམ་པ་གསུམ་གྱི་དགོངས་པ་བསྟན་ནས་དབུ་མའི་ལམ་མཐའ་གཉིས་དང་བྲལ་
བར་རབ་ཏུ་གསལ་བའི་ཕྱིར་ངེས་པའི་དོན་ཁོ་ནར་གཞུང་འཛུགས་པར་མཛད་དོ། །ཞེས་གསུངས་པའི་
ཕྱིར། དེ་ལྟར་ཡིན་ཡང་། དེ་ངེས་དོན་གྱི་མདོ་མ་ཡིན་ཏེ། ངེས་དོན་གྱི་མདོ་ལ་སྒྲ་ཇི་བཞིན་པས་ ཁྱབ་
པའི་ཕྱིར་ཏེ། དེ་ཉིད་ལས། ངེས་པའི་དོན་ཀྱང་གང་ལ་བྱ་ཞེ་ན་ཚད་མ་དང་བཅས་པ་དང་དོན་དམ་
པའི་དབང་དུ་མཛད་ནས་བཤད་པ་གང་ཡིན་པ་སྟེ། དེ་ནི་དེ་ལས་ལོགས་ཤིག་ཏུ་གཞན་གྱིས་གང་དུ་ཡང་
དྲང་ བར་མི་ནུས། ཞེས་གསུངས་པའི་ཕྱིར། འཕགས་སེང་གཉིས་ཀྱི་ལུགས་ལ། དེ་དབུ་མ་པའི་ བཀའ་
མ་ཡིན་ཏེ། དེ་སེམས་ཙམ་པའི་ཐུན་མོང་མ་ཡིན་ པའི་བཀའ་ཡིན་པའི་ཕྱིར། རྒྱ ས་པར་ནི་དྲང་ངེས་རྣམ་
འབྱེད་ཀྱི་མཐའ་དཔྱོད་དུ་བཤད་ཟིན་པས་དེར་བལྟའོ། །
གཉིས་པ་གཟུངས་ རྒྱལ་གྱིས་གསུངས་པའི་ཚུལ་ལ་བཤད་བྱའི་མདོ་འགོད་པ། དེའི་དོན་བཤད་པ་
གཉིས་ལས། དང་པོ་ནི། མདོ་དེ་ཉིད་ལས། རིགས་ཀྱི་བུ་འདི་ལྟ་སྟེ། དཔེར་ན་ནོར་བུ་མཁན་མཁས་
པ་ནོར་བུ་སྦྱོང་ཚུལ་ལེགས་པར་ཤེས་པ་དེས་ནོར་བུ་རིན་པོ་ཆེའི་རིགས་ནས་ཡོངས་སུ་མ་དག་པའི་ནོར་བུ་་
རིན་པོ་ཆེ་བླངས་ཏེ། ལན་ཚྭའི་ཁུ་བ་རྣོན་པོས་སྦངས་ཏེ་སྐུའི་རེ་བའི་ཡོངས་སུ་སྦྱོང་བས་སྦྱོང་ བར་བྱེད་
དོ༑ ༑དེ་ཙམ་གྱིས་བརྩོན་པ་འདོར་བ་ཡང་མ་ཡིན་ཏེ། དེའི་འོ ག་ཏུ་ཟས་ཀྱི་ཁུ་བ་རྣོན་པོས་སྦྱངས་ནས་
བལ་གྱི་ ལ་བའི་ཡོངས་སུ་སྦྱོང་བས་སྦྱོང་ བར་བྱེད་དོ། །དེ་ཙམ་གྱིས་བརྩོན་པ་འདོར་བ་ཡང་མ་ཡིན་ཏེ།
དེའི་འོག་ཏུ་སྨན་ཆེན་པོའི་ཁུ་བས་སྦངས་ནས་རས་སྲབ་མོའི་ཡོངས་སུ་སྦྱོང་བས་སྦྱོང་ བར་བྱེད་དོ། །
ཡོངས་སུ་སྦྱངས་ཏེ་དྲི་མ་དང་བྲལ་བ་ན་བཻཌཱུརྱའི་རིགས་ཆེན་པོ་ཞེས་བྱའོ། །རིགས་ཀྱི་བུ་དེ་བཞིན་དུ་དེ་
བཞིན་གཤེགས་པས་ ཀྱང་ཡོངས་སུ་མ་དག་པའི་སེམས་ཅན་གྱི་ཁམས་མཁྱེན་ནས། མི་རྟག་པ་དང༌། སྡུག་
བསྔལ་བ་དང༌། བདག་མེད་པ་དང༌། མི་གཙང་བས་ཡིད་འབྱུང་བའི་གཏམ་གྱིས་འཁོར་བ་ལ་དགའ་



རྟོ
བའི་སེམས་ཅན་རྣམས་འཁོར་བ་ལས་སྐྱོ་བ་བསྐྱེད་པར་མཛད་དེ། འཕགས་ པའི་ཆོས་འདུལ་བ་ལ་འཛུད་
པར་མཛད་དོ། །དེ་ཙམ་གྱིས་དེ་བཞིན་ གཤེགས་ པས་ བརྩོན་པ་འདོར་བ་ཡང་མ་ཡིན་ཏེ། དེའི་འོག་
ཏུ་སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་ པའི་གཏམ་གྱིས་དེ་བཞིན་ གཤེགས་ པའི་
ཚུལ་རྟོགས་པར་མཛད་དོ། །དེ་ཙམ་གྱིས་དེ་བཞིན་གཤེགས་པས་ བརྩོན་པ་འདོར་བ་ཡང་མ་ཡིན་ཏེ།
དེའི་འོག་ཏུ་ཕྱིར་མི་ལྡོག་པའི་འཁོར་ལོའི་གཏམ་འཁོར་གསུམ་ཡོངས་སུ་དག་པའི་གཏམ་གྱིས་རང་ བཞིན་་་
སྣ་ཚོགས་པའི་རྒྱུ་ཅན་གྱི་སེམས་ཅན་རྣམས་དེ་བཞིན་གཤེགས་ པའི་ཡུལ་ལ་འཛུད་པར་མཛད་དོ། །
ཞུགས་པར་ གྱུར་ནས་དེ་བཞིན་གཤེགས་པའི་ཆོས་ཉིད་དུ་རྟོགས་པ་ན་བླ་ན་མེད་པའི་ཡོན་གནས་ཆེན་པོ་
ཞེས་བརྗོད་པ་ཡིན་པའི་ཕྱིར་ཞེས་བྱའོ། ། ཞེས་གསུངས།
གཉིས་པ་ལ། མདོའི་ཚིག་དོན་བཤད་པ་དང༌། དོན་བསྡུས་ཏེ་བཤད་པ་གཉིས་ལས། དང་པོ་
ལ༑ དཔེ་བཤད་པ་དང༌། དོན་བཤད་པ་གཉིས་ལས། དང་པོ་ནི། ནོར་བུ་མཁན་མཁས་པས་ནོར་བུ་
སྦྱོང་བའི་ཚུལ་དེ་ལ་གསུམ་ཡོད་དེ། དང་པོར་ནོར་བུ་རིན་པོ་ཆེའི་རིགས་རྒྱ་མཚོ་ཆེན་པོའི་འཇིམ་རྡུལ་ལ་
སོགས་པས་ཡོངས་སུ་མ་དག་པའི་གོང་བུ་བླངས་ཏེ། ལན་ཚྭའི་ཁུ་བ་སྟེ་རྒྱ་ཚའི་ཆུ་ལ་སྦངས་ཏེ་སྐྲའི་རེ་
བས་ཡོངས་སུ་སྦྱོང་པར་བྱེད། དེ་ཙམ་གྱིས་བརྩོན་པ་མི་འདོར་ལ། དེའི་འོག་ཏུ་ཟས་རྣོན་པོ་སྟེ་ཉ་ཁུ་ལ་
སྦངས་ནས་བལ་གྱི་ ལ་བ་སྟེ་སྣམ་བུ་སྲབ་མོས་ཡོངས་སུ་སྦྱོང་ བར་བྱེད། དེ་ཙམ་གྱིས་བརྩོན་པ་མི་འདོར་
བར། དེའི་འོག་ཏུ་སྨན་ཆེན་པོའི་ཁུ་བ་སྟེ་དངུལ་ཆུ་ལ་སྦངས་ཏེ་རས་སྲབ་མོས་ཡོངས་སུ་སྦྱོང་ བར་བྱེད་
དོ༑ ༑ཡོངས་སུ་སྦྱངས་ཏེ་དྲི་མ་དང་བྲལ་བ་ན་བཻཌཱུརྱའི་རིགས་ཆེན་པོ་ཞེས་བརྗོད་པ་ཡིན་ པའི་ ཕྱིར། །
གཉིས་པ་ནི། དཔེའི་སྐབས་སུ་ནོར་བུ་སྦྱོང་ཚུལ་གསུམ་གསུངས་པ་ལྟར། དེ་བཞིན་གཤེགས་པས་
གདུལ་བྱ་བཀྲི་བའི་རིམ་པ་དེ་ལ་ཡང་གསུམ་ཡོད་དེ། ཐོག་མར་སྐྱེས་བུ་ཆུང་ངུ་དང་ཐུན་མོང་བའི་ བསམ་
པ་འཇིག་རྟེན་ཕྱི་མ་ཕན་ཆད་ཀྱི་བློ་རྒྱུད་ལ་སྐྱེས་པའི་གང་ཟག་ལ་ཉེར་ལེན་གྱི་ཕུང་པོ་སྐད་ཅིག་གིས་་་་་་་
འཇིག་པའི་མི་རྟག་པ་དང༌། ལས་ཉོན་གྱི་གཞན་ད བང་དུ་གྱུར་པའི་སྡུག་བསྔལ་བ་དང་། རང་གི་ངོ་
བོར་གྱུར་པའི་གང་ཟག་གི་བདག་མེད་པ་དང༌། འཁོར་བ་མི་གཙང་བའི་དོང་དུ་ལྷུང་བས་མི་གཙང་བས་
ཡིད་འབྱུང་བའི་གཏམ་གྱིས་འཁོར་བ་ལ་དགའ་བའི་སེམས་ཅན་འཁོར་བ་ལས་སྐྱོ་བ་བསྐྱེད་ནས། འཕགས་
པའི་ཆོས་འདུལ་བ་སྟེ་བསླབ་པ་རིན་པོ་ཆེ་གསུམ་ཉམས་སུ་ལེན་པ་ལ་འཛུད་པར་མཛད་དོ། །དེ་ཙམ་
གྱིས་བརྩོན་པ་མི་འདོར་བར། དེའི་འོག་ཏུ་ཆོས་རྣམས་ཀྱི་ངོ་བོ་རྒྱུ་འབྲས་གསུམ་བདེན་པས་སྟོང་པའི་
སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པའི་ གཏམ་གྱིས་དེ་བཞིན་གཤེགས་ པའི་ཚུལ་



ཏེ་གནས་ལུགས་རྟོགས་པ་ལ་འཛུད་པར་མཛད་དོ། །དེ་ཙམ་གྱིས་བརྩོན་པ་མི་འདོར་བར། དེའི་
འོག་ཏུ་ཕྱིར་མི་ལྡོག་པའི་འཁོར་ལོའི་གཏམ་ལས་བྱ་བྱེད་སོགས་འཁོར་གསུམ་ཡོངས་སུ་དག་པ་བདེན་པས་ ་
སྟོང་པའི་གཏམ་གྱིས་ཁམས་དང་མོས་པ་སྟེ་རང་བཞིན་སྣ་ཚོགས་ པའི་རྒྱུ་ཅན་གྱི་སེམས་ཅན་རྣམས། དེ་
བཞིན་གཤེགས་པའི་ཚུལ་ཏེ་ཐབས་ཀྱི་ཆ་རྒྱ་ཆེན་པོས་ཟིན་པའི་ཆོས་ཉིད་རྟོགས་པའི་ལས་ལ་འཛུད་པར་་་་
མཛད་དོ། །ཞུགས་ པར་ གྱུར་ནས་དེ་བཞིན་གཤེགས་པའི་ཆོས་ཉིད་རྟོགས་པ་ན་བླ་ན་མེད་ པའི་ཡོན་
གནས་ཆེན་ པོ་ཞེས་བརྗོད་པ་ཡིན་ པའི་ཕྱིར།
གཉིས་པ་ནི། མདོ་འདིས་གནས་སྐབས་ཐེག་པ་གསུམ་གྱི་ལམ་ལ་འཇུག་པའི་ལམ་ཉམས་ལེན་གྱི་
རིམ་པ་དང་། དང་པོ་ཉིད་ནས་ཐེག་ཆེན་དུ་རིགས་ངེས་པའི་གང་ཟག་གི་ལམ་ཉམས་ལེན་གྱི་རིམ་པ་
གཉིས་བསྟན་ལ། དང་པོའི་དབང་དུ་བྱས་ན། རིམ་པ་དང་པོས་རྒྱུད་སྨིན་པར་བྱས་ནས། གཉིས་པས་
འཁོར་བ་ལས་གྲོལ་ བར་བྱས། གསུམ་པས་ཐེག་ཆེན་ལམ་དུ་བཀྲི་བར་བྱེད། གཉིས་པའི་དབང་དུ་བྱས་
ན༑ དང་པོས་རྒྱུད་སྨིན་པར་བྱས། གཉིས་པས་ཟབ་པའི་ལམ་རིམ་ དང༌། གསུམ་པས་རྒྱ་ཆེ་བའི་ལམ་
རིམ་བསྟན་ལ། རིམ་པ་དང་པོ་དང་གཉིས་པའི་སྐབས་ནས་བསྟན་པའི་བདག་མེད་ལ་ཁྱད་པར་ཡོད་དེ།
དང་པོ་དེ་གང་ཟག་གི་བདག་མེད་ཕྲ་མོ་དང༌། གཉིས་པ་དེ་ཆོས་ཀྱི་བདག་མེད་ཕྲ་མོ་ལ་བྱེད་པའི་ཕྱིར།
ཁོ་ན་རེ། རིམ་པ་གཉིས་པས་ཟབ་པའི་ལམ་རིམ་ དང༌། གསུམ་པས་རྒྱ་ཆེ་བའི་ལམ་རིམ་བསྟན་པ་མི་
འཐད་དེ། སྟོང་ཉིད་རྟོ གས་ པའི་ལྟ་བ་རང་རྒྱུད་ལ་བསྐྱེད་པའི་སྔོན་དུ་ཐབས་ཀྱི་ཆ་རྒྱ་ཆེན་པོས་ཟིན་པ་
འགྲོ་དགོས་པའི་ཕྱིར་ན་མི་འཐད་དེ། དབུ་མ་རྒྱན་ལས། ཡང་དག་ཤེས་འཚོལ་སྔོན་བཏང་སྟེ། །
དོན་དམ་རྣམ་པར་ངེས་གྱུར་ནས། །ལྟ་ངན་ཐིབས་གནས་འཇིག་རྟེན་ལ། །སྙིང་རྗེ་ཀུན་ཏུ་བསྐྱེད་
ནས་སུ། །ཞེས་གསུངས་པ་ལྟར་ཐེག་ཆེན་གྱི་རིགས་ཅན་དབང་རྣོན་གྱིས་དང་པོར་སྟོང་ཉིད་རྟོ གས་ པའི་
ལྟ་བ་རང་རྒྱུད་ལ་བཙལ། དེ་རྗེས་སུ་བྱང་ཆུབ་མཆོག་ཏུ་སེམས་བསྐྱེད་པ་གང་ཞིག རིམ་པ་འདི་ཡང་
གཙོ་བོའི་གདུལ་བྱའི་ད བང་དུ་བྱས་ནས་གསུངས་པའི་ཕྱིར། གཞུང་དོན་རྩ་བའི་ཚིགས་རྐང་གསུམ་པའི་
དེས་འགྲེའོ། །
འདིར་སྙིང་པོ འི་རྒྱན་གྱི་ལུགས་གཉིས་པ་རྟོ ག་ལྡན་བསྟན་བཅོས་ལ་འཇུག་པའི་ཡན་ལག་དགོས་་་་་་་
འབྲེལ་བཤད་པ་ལ། བསྟན་བཅོས་བརྩམས་པ་ལ་དགོས་མེད་ཀྱི་དོགས་པ་སོ་སོར་བསལ་ནས་ བརྗོད་བྱ་
མཁྱེན་གསུམ་སྤྱིའི་རྣམ་གཞག་བཤད་པ་དང༌། མདོ་དང་ཟློས་པའི་སྐྱོན་སྤངས་ནས་དགོས་པ་ཡོད་པར་
སྒྲུབ་པ་དང་གཉིས། དང་པོ་ལ། རྩོད་པ་དང༌། ལན་གཉིས་ལས། དང་པོ་ལ། རྩོད་ལན་འདི་དག་
s



འགྲེལ་པ་གང་དུ་བཀོད་པ་དང༌། མཆོད་བརྗོད་དང་དགོས་འབྲེལ་གྱི་ གཞུང་གང་ཡིན་དཔྱད་པ། རྩོད་
པ་པོ་དངོས་སུ་ཡོད་མེད་དང༌། ཇི་ལྟར་རྩོད་པའི་ཚུལ་ལོ། །དང་པོ་ནི། ཉི་སྣང༌། རྣམ་འགྲེལ།
རྒྱུན་དང་། འགྲེལ་པ་འདི་ དང་བཞིར་བཀོད་དོ། ། གཉིས་པ་ནི། ཨར་ཆེན་པོ་དང༌། འབུམ་ཕྲག་ ་
གསུམ་པ་སོགས་དགོས་འགྲེལ་གྱི་ གཞུང་དུ་མཛད། ལོ་ཆེན་མཆོད་བརྗོད་ཀྱི་གཞུང་དུ་མཛད། ལེགས་
བཤད་གསེར་ཕྲེང་ལས། མཆོད་བརྗོད་ཀྱི་རྩོམ་པར་དམ་བཅའ་ལས་འཕྲོས་ནས། དགོས་འགྲེལ་གྱི་
མཚམས་སྦྱར་གྱི་སྔོན་དུ་བཀོད་པའི་ཕྱིར། ཞེས་ལོ་ཆེན་གྱི་བཞེད་པ་འཐད་པར་གསུངས། གསུམ་པ་ནི།
རྩོད་པ་པོ་དངོས་སུ་ཡོད་དམ་མེད། ཡོད་ན་མདོ་ལ་རྩོད་དམ། བསྟན་བཅོས་ལ་རྩོད། དང་པོ་ལྟར་ན་
མི་འཐད་དེ། མདོ་ལས་མཁྱེན་གསུམ་ཁྱད་གཞིར་བཟུང་ནས་སྟོང་ཉིད་རྒྱས་པར་གཏན་ལ་ཕབ་ཟིན་པའི་
ཕྱིར། གཉིས་པ་ལྟར་ན་བསྟན་བཅོས་རྫོགས་པར་མཐོང་ནས་རྩོད་དམ། མཆོད་བརྗོད་ཙམ་ཞིག་མཐོང་
ནས་རྩོད་དམ། ཅུང་ཟད་ཀྱང་མ་མཐོང་ བར་རྩོད། གསུམ་པ་ལྟར་ན་མི་འཐད་དེ། དེ་ལྟར་ཕྱག་འཚལ་
བ་དང༌། ཞེས་སོགས་གསུངས་པ་འབྲེལ་མེད་དུ་འགྱུར་བའི་ཕྱིར། དང་པོ་ལྟར་ན་བརྗོད་བྱ་གང་སྟོན་
ཤེས་ནས་ཡང་ཅིའི་ཕྱིར་རྩོད། གཉིས་པ་ལྟར་ན། རྗེ་བཙུན་གྱིས་མཆོད་བརྗོད་ཙམ་ཞིག་བརྩམས་མ་
ཐག་ཏུ་དེ་འདྲ་བའི་དོགས་པ་སྐྱེ་བའི་གང་ཟག་དེ་སུ་ཞིག་ཡིན། མཆོད་བརྗོད་ཀྱིས་མཁྱེན་གསུམ་གྱི་སྒོ་
ནས་ཡུམ་ལ་བསྟོད་པ་ལ་བསྟོད་ཡུལ་དང་མཐུན་པར་བསྟན་བཅོས་ཀྱི་ལུས་སུ་བརྗོད་བྱར་བྱེད་དགོས་པའི་་
ངེས་པ་མེད་ལ། གལ་ཏེ་ཡོད་ན་ཡང་མཁྱེན་གསུམ་བརྗོད་བྱར་བྱེད་པ་ཤེས་བཞིན་དུ་གང་བརྗོད་བྱར་
བྱེད་ཅེས་པ་རྟོགས་པ་དང་མི་ལྡན་པའི་དྲི་བ་ཡིན་པས་དེ་ལྟ་བུའི་བརྒལ་ལན་བསྟན་བཅོས་འདིར་འོང་་་་་་
དོན་མེད་ལ། རྩོད་པ་པོ་དངོས་སུ་མེད་ཀྱང་སློབ་དཔོན་གྱིས་དོགས་པ་ཁོང་ལ་གནས་པ་བསུ་བ་ཡིན་
ནོ། །ཞེ་ན། རྒྱན་སྣང་ལས། ཁ་ཅིག་ན་རེ། ཞེས་སོགས་ དང༌། གཞན་དག་ན་རེ། ཞེས་སོགས་
གསུངས་པའི་དོན་གང་ཡིན་བརྗོད་དགོས་ལ། རྒོལ་བ་འདི་དག་གང་ལས་འཕྲོས་པ་ཡང་བརྗོད་དགོས་
པའི་ཕྱིར། ཞེས་ཟེར། འདི་ལ་ཁ་ཅིག མཆོད་བརྗོད་ཀྱི་སྐབས་སུ་མཁྱེན་གསུམ་གྱི་སྒོ་ནས་ཡུམ་ལ་
བསྟོད་ནས་མངོན་རྟོགས་རྒྱན་རྩོམ་པར་དམ་བཅས་པ་ལ་རྩོད་པ་མི་འཐད་དེ། མངོན་རྟོགས་རྒྱན་རྩོམ་
པར་གོ་ན་མངོན་པར་རྟོགས་པ་བརྒྱུད་བརྗོད་བྱར་བྱེད་པའི་བསྟན་བཅོས་རྩོམ་པར་གོ་དགོས་པའི་ཕྱིར། །
ཞེས་ཟེར་བ་མི་འཐད་དེ། ཉི་སྣང་ལས། ཕྱག་འཚལ་ཞེས་བརྗོད་ནས་དེ་ནས་མངོན་པར་རྟོགས་པའི་རྒྱན་
གྱིས་ཉེ་བར་བཤད་པར་བྱའོ་སྙམ་དུ་དགོངས་ནས་འདི་ལྟར་བཤད་པ་བྱེད་པས། འདི་ནི་མངོན་པར་
རྟོ གས་པའི་རྒྱུན་གྱིས་ཉེ་བར་བཤད་པ་ཡིན་སྙམ་དུ་དགོངས་པ་ཅིའི་ཕྱིར་ཞེ་ན། རྣམ་པ་ཐམས་ཅད་མཁྱེན་



ཉིད་ལམ། །ཞེས་སོགས་གསུངས་པས། ཕྱག་འཚལ་བ་ཉེ་ བར་བཀོད་པའི་ཚིགས་སུ་བཅད་པ་འདིའི་
དོན་ཡོད་པར་ བསྟན་པ་ཡིན། འདི་སྐད་ཀྱང་བརྗོད་པར་བྱ་སྟེ། ཅི་མངོན་པར་རྟོགས་པའི་རྒྱུན་གྱིས་
གཞི་བསྡུས་སམ། ཞེས་སོགས་ དང༌། འདིར་ཡང་། དེ་ལྟར་ཕྱག་འཚལ་བ་དང་བསྟོད་པ་སྔོན་དུ་འགྲོ་
བ་ཅན་གྱིས། ཞེས་སོགས་གསུངས་པ་དང་འགལ་བའི་ཕྱིར།
རང་ལུགས་ནི། དེ་ལྟར་རྒོལ་པའི་གང་ཟག་དངོས་སུ་ཡོད་ན། མཁྱེན་གསུམ་བརྗོད་བྱར་བྱེད་པ་
ཡིད་དཔྱོད་ཀྱིས་ངེས་ནས། མཁྱེན་གསུམ་གཏན་ལ་འབེབས་པ་ལ་དེའི་དམིགས་པ་གཞི་གཉེན་རྣམ་
གསུམ་གཏན་ལ་འབེབས་དགོས། དེ་ལྟར་ན་འཆད་འགྱུར་གྱི་མདོ་དང་ཟློས་པར་འགྱུར་རོ། །ཞེས་
རྩོད་པ་ཡིན་ ཞིང་། དོགས་པ་སྐྱེ་བའི་ གཞི་ནི་མཆོད་བརྗོད་ཡིན་ལ། དེ་ཡང་བརྟག་པ་མཐའ་བཟུང་
ཙམ་ཡིན་གྱི་དེ་ལྟར་རྒོལ་བའི་གང་ཟག་དངོས་སུ་མེད་དེ། དོགས་པའི་གཙོ་བོ་ནི་མཁྱེན་གསུམ་རྫོགས་ པར་
གཏན་ལ་འབེབས་ན་མདོ་དང་ཟློས་པས་བསྟན་བཅོས་རྩོམ་པ་དགོས་མེད་དུ་ཐལ་པ་ད གོས་འབྲེལ་གྱི་་་་་
མཚམས་སྦྱར་དུ་འ བྱུང་བ་འདི་ཉིད་ཡིན་ལ། དེའི་མཐའ་དཔྱོད་པའི་ཡན་ལག་ཏུ་ཡ་གྱལ་རེ་རེ་རྗོད་པར་
བྱེད་པ་ལ་རྩོད་པ་སྤོང་བ་འདི་ཉིད་ཡིན་ཞིང༌། འགྲེལ་ཆེན་ དང་ཡང་མི་འ གལ་ལོ། །དེ་ལྟར་རྒོལ་བའི་
གང་ཟག་དངོས་སུ་ བྱུང་ན་སུན་འབྱིན་འདི་དག་འཕེན་ཞེས་པའི་དོན་ཡིན་ པའི་ཕྱིར།
དོན་བསྡུ་ན་མཆོད་བརྗོད་ཀྱི་སྐབས་སུ་མཁྱེན་གསུམ་ལ་དངོས་སུ་བསྟོད་ནས་ཤུགས་ལ་མངོན་རྟོགས་
རྒྱུན་རྩོམ་པར་དམ་བཅས་པ་ལ། དེ་ལྟར་ཕྱག་འཚལ་བ་དང༌། བསྟོད་པ་སྔོན་དུ་འགྲོ་བ་ཅན་གྱི་ བསྟན་
བཅོས་མངོན་རྟོགས་རྒྱན་རྩོམ་ན། ཆོས་རབ་ཏུ་རྣམ་འབྱེད་ཀྱི་ཤེས་རབ་བསྐྱེད་པའི་ཕྱིར་དུ་གཞི་ཁོ་ན་
བརྗོད་བྱར་བྱེད་དམ། སྤང་བྱ་མི་མཐུན་ཕྱོགས་སྤང་བའི་ཕྱིར་དུ་གཉེན་པོ་ཁོ་ན་དང༌། ཤེས་བྱ་མ་ལུས་
པར་ཤེས་པའི་ཕྱིར་དུ་རྣམ་པ་ཁོ་ན་རྗོད་པར་བྱེད། དང་པོ་ལྟར་ན་ཆོས་མངོན་པའི་མདོ་དང་ཟློས་པར་
འགྱུར་ཏེ། ཆོས་མངོན་པའི་མདོ་ལས་གཞི་ཕུང་ཁམས་སྐྱེ་མཆེད་རྣམས་ཀྱི་རྣམ་གཞག་གཏན་ལ་ཕབ་ཟིན་
པའི་ཕྱིར། གཉིས་པ་ལྟར་ན། འདིས་སྤང་བྱ་ཀུན་ནས་ཉོན་མོངས་ཕྱོགས་ཀྱི་དངོས་པོ་ཅུང་ཟད་ཀྱང་
བརྗོད་བྱར་མ་ བསྡུས་པར་ཐལ་ལོ། །འདོད་ན། འདི་ ལ་བརྟེན་ནས་སྤང་གཉེན་གྱི་ རྣམ་ གཞག་ཁོང་དུ་
ཆུད་པ་མེད་པར་ཐལ་ལོ། །གསུམ་པ་ལྟར་ན། རྣམ་པ་གཞི་ བཅས་ཁོ་ན་བརྗོད་བྱར་བྱེད་དམ། གཞི་
མེད་ཁོ་ན་བརྗོད་བྱར་བྱེད། དང་པོ་ལྟར་ན། ཆོས་མངོན་པ་དང་ཟློས་པར་འ གྱུར་ལ། གཉིས་པ་ལྟར་
ན་ནི། ཕུང་པོ་མི་རྟག་པ་ལ་སོགས་ པའི་ གཞི་དང་འབྲེལ་བའི་དོན་བསྟན་བཅོས་འདི་ ལས་ཅུང་ཟད་ཀྱང་
མ་བསྟན་པར་ཐལ་ལོ། །འདོད་ན། འདིས་འཇུག་ཡུལ་དོན་གཉེར་ཅན་གྱི་སྐྱེས་བུ་ལ་ཉེ་བར་མཁོ་བའི་



དོན་ཅུང་ཟད་ཀྱང་མ་བསྟན་པར་ཐལ་ལོ། །འདོད་ན། བསྟན་བཅོས་འདི་ བརྩམས་པ་ལ་དགོས་པ་
མེད་པར་ཐལ་ལོ། །ཞེས་རྩོད་པ་ལ། དེ་ལྟར་ཕྱག་འཚལ་བ་དང་བསྟོད་པ་སྔོན་དུ་འགྲོ་བའི་ བསྟན་
བཅོས་མངོན་པར་རྟོགས་པའི་རྒྱན་ གཞི་དང་གཉེན་པོ་དང༌། རྣམ་པ་རྣམས་ལས་གང་ཡང་རུང་བ་ཞིག་
བསྡུས་པ་མཛད་ན། ཕྱོགས་ དང་པོ་ལྟར་ན་ནི་འ བད་པ་དོན་མེད་པ་ཡིན་ཏེ། ཤེས་རབ་ཀྱི་ཕ་རོལ་ཏུ་
ཕྱིན་པ་འདི་ལས་ནི་མཚན་ཉིད་ཀྱི་བསྟན་བཅོས་དག་ལས་མི་སྨོས་པའི་གཞི་གང་ཡིན་པ་དེ་འབྱུང་བ་ནི་་་་་
མི་འཐད་དོ། །གཉིས་པ་ལྟར་ན་ཡང་རྣམ་པར་བྱང་བའི་དངོས་པོ་ཙམ་བསྡུས་པའི་ཕྱིར་ཀུན་ནས་ཉོན་
མོངས་པའི་དངོས་པོ་མ་བསྡུས་པས་དེ་གང་གི་གཉེན་པོ་ཡིན་པ་ཁོང་དུ་ཆུད་པར་མི་འགྱུར་རོ། །གསུམ་
པ་ལྟར་ན་ཡང་རྣམ་པ་གཞི་མེད་པ་ཙམ་ཞིག་བསྡུས་པའི་ཕྱིར་དོན་རྟོ གས་པ་མེད་པས་ཅུང་ཟད་ཀྱང་མ་་་་་
བཤད་པའི་ཕྱིར་དོན་མེད་པ་ཡིན་ནོ་སྙམ་དུ་གཞན་དག་སེམས་པར་འགྱུར་བ་མ་ཡིན་ནམ་ཞེ་ན། ཞེས་
གསུངས་པའི་ཕྱིར། གཉིས་པ་ལན་ལ། ལན་དངོས་དང༌། ཤེས་བྱེད་ཀྱི་ལུང་འགོད་པ་དང༌། བསྡུ་
བྱ་གསུམ་ངོས་གཟུང་བ་དང༌། དེ་དག་གིས་གྲུབ་པའི་དོན་བསྡུ་བའོ། །དང་པོ་ནི། བསྟན་བཅོས་
མངོན་པར་རྟོགས་པའི་རྒྱུན་གྱིས་གཞི་གཉེན་རྣམ་ གསུམ་གང་རུང་རེ་རེ་ཁོ་ན་བརྗོད་བྱར་བྱས་པའི་སྒོ་ནས་
མདོ་དང་ཟློས་པའི་སྐྱོན་ཡོད་པ་དེ་ནི་མ་ཡིན་ཏེ། འདིས་མཁྱེན་གསུམ་གཏན་ལ་འབེ བས་པར་ བཞེད་ནས་
དེའི་དམིགས་པ་གཞི་གཉེན་རྣམ་པ་གསུམ་ག་བརྗོད་བྱར་གཏན་ལ་འབེབས་པའི་ཕྱིར། མཁྱེན་གསུམ་
གཏན་ལ་འབེ བས་ པའི་རྒྱུ་མཚན་ཡོད་དེ། འཕགས་བཞིའི་མངོན་རྟོ གས་མཐའ་དག་གཏན་ལ་འབེབས་
པའི་ཕྱིར། ཁྱབ་སྟེ། མཁྱེན་གསུམ་གྱིས་འཕགས་བཞིའི་མངོན་རྟོགས་མཐའ་དག་བསྡུས་པའི་ཕྱིར།
ཞེས་ལན་འདེབས་པ་ལ། དེ་ནི་མ་ཡིན་ཏེ། གང་གི་ཕྱིར་ཉན་ཐོས་དང་རང་སངས་རྒྱས་དང་བྱང་ཆུབ་
སེམས་དཔའ་དང་། བླ་ན་མེད་ པའི་སངས་རྒྱས་རྣམས་ཀྱི་གོ་རིམ་ཇི་ལྟ་བ་བཞིན་ཐམས་ཅད་མཁྱེན་པ་
ཉིད་གསུམ་གྱིས་མངོན་པར་རྟོགས་པ་མཐའ་དག་བསྡུས་པས་ན། ཕྱོགས་གསུམ་ཆར་གྱིས་ཀྱང་བསྡུས་པའི་
ཕྱིར། ཞེས་གསུངས། །
གཉིས་པ་ནི། འོ་ན། མཁྱེན་གསུམ་གྱིས་འཕགས་བཞིའི་མངོན་རྟོ གས་ བསྡུས་ན་དེ་གང་གིས་
འགྲུབ་ཅེ་ན། འདི་ལ་ཡུམ་ བར་མའི་ཤེས་བྱེད་འགོད་པ་དང༌། བསྡུས་པའི་ཤེས་བྱེད་འགོད་པ་དང༌།
རྒྱས་པའི་ཤེས་བྱེད་ཁ་འཕངས་པའོ། །དང་པོ་ལ། བསྟན་བཤད་གཉིས་ལས། དང་པོ་ནི། འདི་
ལྟར་ རྒྱལ་བའི་ཡུམ་ བར་མ་ལས། རབ་འབྱོར་ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་
རྣམས་ཀྱི་ཡིན་ནོ། །ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་ནོ། །རྣམ་པ་ཐམས་
87



ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་ པའི་སངས་རྒྱས་རྣམས་ཀྱི་་
ཡིན་ནོ། །ཞེས་གསུངས། གཉིས་པ་ལ། གཞི་ཤེས་ཀྱིས་ཉན་རང་འཕགས་ པའི་མངོན་རྟོ གས་
བསྡུས་ཚུལ་དང༌། ལམ་ཤེས་ཀྱིས་བྱང་སེམས་འཕ གས་པའི་མངོན་རྟོགས་ བསྡུས་ཚུལ་དང༌། རྣམ་མཁྱེན་
གྱིས་སངས་རྒྱས་འཕགས་ པའི་མངོན་རྟོགས་བསྡུས་ཚུལ་དང་གསུམ་ལས། དང་པོ་ལ། དྲི་བ་དང༌།
ལན་གཉིས་ལས། དང་པོ་ནི། བཅོམ་ལྡན་འདས་ཅིའི་སླད་དུ་ཐམས་ཅད་འཚལ་བ་ཉིད་ཉན་ཐོས་དང་
རང་སངས་རྒྱས་རྣམས་ཀྱི་ལགས། ཞེས་བཤད། གཉིས་པ་ནི། རབ་འབྱོར་ཐམས་ཅད་ནི་ཕྱི་དང་ནང་
གི་ཆོས་རྣམས་ཇི་སྙེད་པ་འདི་ཙམ་ཡིན་ལ་དེ་དག་ཀྱང་ཉན་ཐོས་དང་རང་སངས་རྒྱས་རྣམས་ཀྱིས་ཤེས་ཀྱི།
ལམ་ཐམས་ཅད་ཀྱིས་ཀྱང་མ་ཡིན་ལ་རྣམ་པ་ཐམས་ཅད་དུ་ཡང་མ་ཡིན་པས་དེའི་ཕྱིར་ཉན་ཐོས་དང་རང་་་
སངས་རྒྱས་རྣམས་ཀྱི་ནི་ཐམས་ཅད་ཤེས་པ་ཉིད་ཅེས་བྱའོ། །ཞེས་བཤད། གཉིས་པ་ལ་ཡང་གཉིས་
ལས༑ དང་པོ་ནི། བཅོམ་ལྡན་འདས་ཅིའི་སླད་དུ་ལམ་གྱི་ རྣམ་ པ་འཚལ་བ་ཉིད་བྱང་ཆུབ་སེམས་དཔའ་
རྣམས་ཀྱི་ལགས། ཞེས་བཤད།
གཉིས་པ་ནི། རབ་འབྱོར་བྱང་ཆུབ་སེམས་དཔའ་རྣམས་ཀྱིས་ནི་ཉན་ཐོས་ཀྱི་ལམ་གང་ཡིན་པ་དང༌།
ཞེས་བཤད། གསུམ་པ་ལ་ཡང་གཉིས་ལས། དང་པོ་ནི། བཅོམ་ལྡན་འདས་ཅིའི་སླད་དུ་རྣམ་པ་
ཐམས་ཅད་མཁྱེན་པ་ཉིད་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་ པའི་སངས་རྒྱས་རྣམས་
ཀྱི་ལགས། ཞེས་བཤད། གཉིས་པ་ནི། རབ་འབྱོར་རྣམ་ པ་གང་དག་དང༌། རྟགས་གང་དག་
དང་། མཚན་མ་གང་དག་གིས་ཆོས་རྣམས་རབ་ཏུ་བརྗོད་པའི་རྣམ་ པ་དེ་དག་དང༌། རྟགས་དེ་དག་
དང་། མཚན་མ་དེ་དག་དེ་བཞིན་གཤེགས་པས་ཐུགས་སུ་ཆུད་དེ་དེའི་ཕྱིར་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་ པའི་སངས་རྒྱས་ཀྱི་ནི་རྣམ་པ་ཐམས་ཅད་མཁྱེན་པ་ཉིད་ཅེས་བྱའོ། །ཞེས་
བཤད། གཉིས་པ་ནི། དེ་བཞིན་དུ་མདོར་བསྡུས་པ་ལས་ཀྱང་ཉན་ཐོས་ཀྱི་ས་ལ་སློབ་པར་འདོད་པས་
ཀྱང་ཞེས་བྱ་བ་ལ་སོགས་པ་གསུངས་ལ། ཞེས་བཤད། གསུམ་པ་ནི། རྒྱས་པ་ ལས་ ཀྱང་རྒྱ་ཆེར་གསུངས་
སོ། །ཞེས་གསུངས།
གསུམ་པ་ལ། གཞི་ཤེས། ལམ་ཤེས། རྣམ་མཁྱེན་ངོས་གཟུང་བ་དང་གསུམ་ལས། དང་པོ་
ནི། ཡུམ་བར་མར། ཐམས་ཅད་ཤེས་པ་ཉིད་ནི། ཞེས་སོགས་ དང་། བསྡུས་པར། ཉན་ཐོས་ཀྱི་
ས་ལ་སློབ་པར་འདོད་པས། ཞེས་སོགས་དང༌། རྒྱུ ས་པར། རྒྱུན་ཏུ་ཞུགས་པའི་ས་ལ་སློབ་པར་འདོད་
པས། ཞེས་སོགས་ཀྱི་ཚིག་དོན་བཤད་པའི་སྒོ་ནས་གཞི་ཤེས་དེ་ཁྱད་པར་གསུམ་ལྡན་དུ་སྟོན་པ་ལ། དེ་
s



ལ་ཐམས་ཅད་ཤེས་པ་ཉིད་ནི་གཟུགས་ལ་སོགས་པའི་ཆོས་ལ་མི་རྟག་པ་ལ་སོགས་པའི་རྟེན་ཅན་འབྲས་བུ་་་
བདག་ཏུ་རྨོངས་པ་སྤངས་པ་ཅན་ཡིན་ནོ། །ཞེས་གསུངས། ཡུམ་ བར་མར། ལམ་ཤེས་པ་ཉིད་ནི།
ཞེས་སོགས་ དང༌། བསྡུས་པར། བྱང་ཆུབ་སེམས་དཔའི་ས་ལ་སློབ་པར་འདོད་པས། ཞེས་སོགས་དང༌།
རྒྱས་པར། ས་རབ་ཏུ་དགའ་བ་ལ་སློབ་པར་འདོད་པས། ཞེས་སོགས་ཀྱི་ཚིག་དོན་བཤད་པའི་སྒོ་
ནས་ལམ་ཤེས་དེ་ཁྱད་པར་གསུམ་ལྡན་དུ་སྟོན་པ་ལ། ལམ་ཤེས་པ་ཉིད་ནི་ཐེག་པ་ཐམས་ཅད་ཀྱིས་ངེས་
པར་འབྱུང་བ་དང་། དེ་ཁོ་ན་ཉིད་མངོན་དུ་མི་བྱེད་པའི་རྟེན་ཅན་འབྲས་བུ་སེམས་ཅན་མ་བསྡུས་པ་སྡུད་
པར་བྱེད་པ་ལ་སོགས་པར་བྱེད་པ་ཅན་ཡིན་ནོ། །ཞེས་གསུངས། ཡུམ་བར་མར། རྣམ་པ་ཐམས་ཅད་
མཁྱེན་པ་ཉིད་ནི། ཞེས་སོགས་ དང༌། བསྡུས་པར། དེ་བཞིན་གཤེགས་པའི་ས་ལ་སློབ་པར་འདོད་
པས༑ ཞེས་སོགས་ དང༌། རྒྱས་པར། སྟོབས་བཅུ་ལ་སློབ་པར་འདོད་པས། ཞེས་སོགས་ཀྱི་ཚིག་
དོན་བཤད་པའི་སྒོ་ནས་རྣམ་མཁྱེན་དེ་ཁྱད་པར་གསུམ་ལྡན་དུ་སྟོན་པ་ལ། རྣམ་པ་ཐམས་ཅད་མཁྱེན་པ་
ཉིད་ནི་ཆོས་ཐམས་ཅད་སྐྱེས་པ་མེད་པའི་རྟེན་ཅན་འབྲས་བུ་ནམ་མཁའི་ཁམས་ཀྱི་མཐས་གཏུགས་པར་་་་་
སེམས་ཅན་གྱི་དོན་རྒྱུན་མི་འཆད་པ་དང༌། ཡང་དག་པ་ཉིད་ཀྱི་མཐའ་རྟོགས་པ་དང༌། བག་ཆགས་ཀྱི་
མཚམས་སྦྱར་བ་ཉིད་སྤངས་པ་ཅན་ཡིན་ནོ། །ཞེས་གསུངས། །
བཞི་པ་དེ་དག་གིས་གྲུབ་པའི་དོན་བསྡུས་ནས་འཆད་པ་ལ། དེ་ལྟ་བས་ན་མངོན་པར་རྟོགས་པའི་
རྒྱུ ན་ནི་གཞི་དང་གཉེན་པོ་དང་རྣམ་པ་མཐའ་དག་བསྡུས་པས་མངོན་པར་རྟོགས་པ་རིལ་རྫོགས་པར་་་་་་་་
བསྟན་པ་ཡིན་ནོ། །ཞེས་བྱ་བ་འདི་འཐད་པ་ཡིན་ནོ། །ཞེས་གསུངས། འདི་དག་གི་དོན་ལ་ཁ་ཅིག
གཞི་ཤེས་ཉན་རང་འཕགས་པ་ཁོ་ནའི་མངོན་རྟོགས་དང༌། ལམ་ཤེས་བྱང་སེམས་འཕགས་པ་ཁོ་ནའི་
མངོན་རྟོགས་དང༌། རྣམ་མཁྱེན་སངས་རྒྱས་འཕགས་པ་ཁོ་ནའི་མངོན་རྟོགས་ཡིན་ཟེར་བ་མི་འཐད་དེ།
སེམས་བསྐྱེད་སོགས་ཆོས་བཅུ་ལམ་གྱི་གཞིར་བྱས་ནས་དེ་ལ་གནས་སྐབས་ བརྒྱུད་དུ་ཕྱེ་བ་ཐེག་པ་ཆེན་པོའི་
གང་ཟག་གི་ཉམས་སུ་བླང་བྱར་འགྲེལ་ཆེན་ ལས་གསུངས། འདིར་ཡང༌། མངོན་པར་རྟོགས་པ་བརྒྱད་
བྱང་ཆུབ་སེམས་དཔས་ཉམས་སུ་མྱོང་བར་གསུངས་པའི་ཕྱིར། དང་པོ་གྲུབ་སྟེ། རྒྱན་སྣང་ལས། ཇི་
སྐད་དུ་བརྗོད་པར་བྱ་བ་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་ལ་སོགས་པའི་མདོའི་་
དོན་བྱང་ཆུབ་ཀྱི་སེམས་དང་གདམས་ངག་ལ་སོགས་པའི་རང་ བཞིན་གནས་སྐབས་བརྒྱད་ཀྱི་དབྱེ་བས་ཕྱེ་་་
བ་ཐམས་ཅད། ཅེས་གསུངས་པའི་ཕྱིར། གཉིས་པ་གྲུབ་སྟེ། འདི་ཉིད་ལས། བྱང་ཆུབ་སེམས་དཔའ་
རང་ དང་གཞན་གྱི་དོན་ཕུན་སུམ་ཚོགས་པ་སྒྲུབ་པ་ཅི་ལ་ཡང་རག་མ་ལས་པར་ཆས་པ་དག་ཁོ་ནས་ཉམས་་
89



བ
སུ་མྱོང་བ་དང༌། ཞེས་སོགས་གསུངས་པའི་ཕྱིར།
རང་ལུགས་ནི། རྣམ་ གཞག་གི་རྟེན་འཆད་པ་ཙམ་གྱི་ ད བང་དུ་བྱས་ན་གཞི་ཤེས་ཉན་རང་འཕགས་
པའི་མངོན་རྟོ གས་དང༌། ཐེག་པ་གསུམ་གྱི་ལམ་གསུམ་རྫོགས་པར་སྒོམ་པའི་ལམ་ཤེས་བྱང་སེམས་
འཕགས་ པའི་མངོན་རྟོགས་དང༌། རྣམ་རྟོ ག་མཚན་མས་བསྡུས་པའི་ཆོས་ཐམས་ཅད་མངོན་སུམ་དུ་
རྟོགས་པའི་ཡེ་ཤེས་དེ། སངས་རྒྱས་འཕགས་པའི་མངོན་རྟོགས་ཡིན་ཏེ། ཉན་རང་སློབ་པ་འཕགས་
པས་ཉེར་ཞི་ཙམ་དོན་དུ་གཉེར་བ་ལ་ཐབས་ གཞི་ཤེས་དགོས་ཤིང་། དེ་ཙམ་གྱིས་སྒྲུབ་ནུས། བྱང་
སེམས་འཕ གས་ པས་གདུལ་བྱ་རིགས་ཅན་གསུམ་གྱི་ དོན་སྒྲུབ་པ་ལ་ཐབས་ལམ་ཤེས་དགོས་ཤིང༌། དེ་
ཙམ་གྱིས་སྒྲུབ་ནུས། མཆོག་གི་སྤྲུལ་སྐུས་ཆོས་འཁོར་བསྐོར་བ་ལ་ཐབས་རྣམ་མཁྱེན་དགོས་ཤིང་དེ་ལ་
བརྟེན་ནས་ཆོས་འཁོར་བསྐོར་ནུས་པའི་ཕྱིར། དེ་རྣམས་ཀྱི་ནང་ནས།
རབ་འབྱོར་བྱང་ཆུབ་སེམས་དཔའ་རྣམས་ཀྱིས་ནི་ཉན་ཐོས་ཀྱི་ལམ་གང་ཡིན་པ་དང་། ཞེས་སོགས་
ཀྱི་སྐབས་སུ། གཞུང་འདིའི་དོན་ལ་ཡང་། ཤེས་རབ་ལ་གདམས་པ་དང༌། ཐབས་ལ་གདམས་པ་དང་།
དོན་བསྡུ་བ་དང་གསུམ་ལས། དང་པོ་དེ་སྟོན་པ་ལ། རབ་འབྱོར་བྱང་ཆུབ་སེམས་དཔའ་རྣམས་ཀྱིས་ནི་
ཉན་ཐོས་ཀྱི་ལམ་གང་ཡིན་པ་དང༌། རང་སངས་རྒྱས་ཀྱི་ལམ་གང་ཡིན་པ་དང༌། སངས་རྒྱས་ཀྱི་ལམ་
གང་ཡིན་པའི་ལམ་ཐམས་ཅད་བསྐྱེད་པར་བྱ་ཞིང་ལམ་ཐམས་ཅད་ཤེས་པར་བྱའོ། །དེ་དག་ཀྱང་ཡོངས་
སུ་རྫོགས་པར་བྱ་ཞིང༌། དེ་དག་གིས་ལམ་གྱི་བྱ་བ་ཡང་བྱ་ལ། ཞེས་གསུངས། གཉིས་པ་དེ་སྟོན་པ་ལ།
སྨོན་ལམ་ཡོངས་སུ་རྫོགས་པར་མ་བྱས་པ་དང༌། སེམས་ཅན་རྣམས་ཡོངས་སུ་སྨིན་པར་མ་བྱས་པ་དང༌།
སངས་རྒྱས་ཀྱི་ཞིང་ཡོངས་སུ་མ་སྦྱངས་པར་དེ་དག་གིས་ཡང་དག་པའི་མཐའ་མངོན་སུམ་དུ་ནི་མི་བྱའོ། །
ཞེས་གསུངས། གསུམ་པ་དེ་སྟོན་པ་ལ། དེའི་ཕྱིར་བྱང་ཆུབ་སེམས་དཔའ་རྣམས་ཀྱི་ནི་ལམ་གྱི་རྣམ་པ་
ཤེས་པ་ཉིད་ཅེས་བྱའོ། །ཞེས་གསུངས། དོན་ནི། བྱང་སེམས་འཕགས་པ་ཆོས་ཅན། ཁྱོད་ཀྱི་མངོན་
རྟོགས་ལམ་ཤེས་ཀྱིས་བསྡུས་པ་ཡིན་ཏེ། ཁྱོད་ཐབས་ཤེས་ཁྱད་པར་ཅན་གཉིས་དང་ལྡན་པའི་ རྒྱལ་སྲས་
འཕགས་པ་ཡིན་པའི་ཕྱིར། དེ་ཆོས་ཅན། ཐབས་ཁྱད་པར་ ཅན་ དང་ལྡན་ཏེ། འདིར་བསྟན་ཡང་དག་
མཐའ་མངོན་དུ་བྱེད་པའི་དུས་ དང་དུས་མ་ཡིན་པ་ལ་མཁས་པའི་ རྒྱལ་སྲས་འཕགས་པ་ཡིན་པའི་ཕྱིར། །
དེ་ཆོས་ཅན། ཤེས་རབ་ཁྱད་པར་ཅན་དང་ལྡན་ཏེ། ཐེག་པ་གསུམ་གྱི་སྤངས་རྟོགས་ཀྱི་རིགས་རྣམས་
རང་རྒྱུད་ལ་སྒྲུབ་པ་ལ་མཁས་པའི་ རྒྱལ་སྲས་འཕགས་པ་ཡིན་པའི་ཕྱིར།
མཐའ་དཔྱད་པ་ལ། ལམ་གསུམ་སོ་སོའི་ངོ་བོ་ངོས་གཟུང་བ། འདིར་བསྟན་བསྐྱེད་བྱའི་ལམ་
-
，
.
ག
90



དང་། ཤེས་བྱའི་ཁམ་གྱི་ཁྱད་པར་བཤད་པ། ཉན་རང་གི་སྤངས་རྟོགས་ཀྱི་རིགས་ རྫོགས་པའི་ཚད་
བཤད་པ། རྫོགས་སྨིན་སྦྱངས་གསུམ་བྱས་པའི་ཚད་བཤད་པ། འདིར་བསྟན་ཡང་དག་མཐའ་ངོས་
བཟུང་ནས་དེ་མངོན་དུ་བྱས་པའི་ཚད་བཤད་པའོ། །དང་པོ་ནི། གང་ཟག་གི་བདག་མེད་མངོན་སུམ་
དུ་རྟོ གས་པའི་ཡེ་ཤེས་དེ། ཉན་ཐོས་ཀྱི་ལམ་གང་ཡིན་པ་དང༌། ཞེས་པའི་སྐབས་ནས་དངོས་སུ་བསྟན་
པའི་ཉན་ཐོས་ཀྱི་ལམ་དང༌། གཉིས་སྟོང་མངོན་སུམ་དུ་རྟོགས་པའི་ཡེ་ཤེས་དེ། རང་སངས་རྒྱས་ཀྱི་ལམ་
གང་ཡིན་པ་དང༌། ཞེས་པའི་སྐབས་ནས་དངོས་སུ་བསྟན་པའི་རང་སངས་རྒྱས་ཀྱི་ལམ་དང༌། བདེན་
མེད་མངོན་སུམ་དུ་རྟོགས་པའི་ཡེ་ཤེས་དེ། སངས་རྒྱས་ཀྱི་ལམ་གང་ཡིན་པ་དང༌། ཞེས་པའི་སྐབས་ནས་
དངོས་སུ་བསྟན་པའི་སངས་རྒྱས་ཀྱི་ལམ་ཡིན་ཏེ། ཉན་ཐོས་སློབ་པ་འཕགས་ པས་གང་ཟག་གི་བདག་
མེད་མངོན་སུམ་དུ་རྟོགས་པའི་ཡེ་ཤེས་བསྒོམས་པ་ལ་བརྟེན་ནས་མཐར་ཁྱབ་པ་འདུ་བྱེད་ཀྱི་སྡུག་བསྔལ་་་་་
ཉེ་བར་ཞི་བའི་ཉེར་ཞི་དེ་ཐོབ་པར་བྱེད། རང་ རྒྱལ་སློབ་པ་འཕ གས་ པས་གཉིས་སྟོང་མངོན་སུམ་དུ་
རྟོ གས་ པའི་ཡེ་ཤེས་བསྒོམས་པ་ལ་བརྟེན་ནས་མཐར་དེ་ཐོབ་པར་བྱེད། བྱང་སེམས་འ ཕ གས་པས་ཆོས་ཀྱི་
བདག་མེད་མངོན་སུམ་དུ་རྟོ གས་ པའི་ཡེ་ཤེས་བསྒོམས་པ་ལ་བརྟེན་ནས་མཐར་དེ་ཐོབ་པར་བྱེད་པའི་་་་་་
ཕྱིར། །
རོང་ཊིཀ་པས། གང་ཟག་གི་བདག་མེད་མངོན་སུམ་དུ་རྟོགས་པའི་ཡེ་ཤེས་དེ། ཤེས་པར་བྱ་བའི་
ཉན་ཐོས་ཀྱི་ལམ་ཡིན་ ཀྱང༌། ཉན་ཐོས་ཀྱི་ལམ་མ་ཡིན། ཞེས་ཟེར་བ་སོགས་ནི་མི་འཐད་དེ། ཉན་ཐོས་
ཀྱི་ལམ་ཡིན་ན། ཉན་ཐོས་རང་རྒྱུད་ཀྱིས་བསྡུས་པས་ཁྱབ་པར་ཐལ། དམ་བཅའ་འཐད་པའི་ཕྱིར།
འདོད་མི་ནུས་ཏེ། བྱང་སེམས་འཕ གས་ པའི་རྒྱུད་ལ་དེ་ཡོད་པའི་ཕྱིར་ཏེ། བྱང་སེམས་འཕགས་ པས་
ཉན་ཐོས་ཀྱི་ལམ་རང་རྒྱུད་ལ་བསྐྱེད་པའི་སྒོ་ནས་ཤེས་པར་བྱེད་པའི་ཕྱིར་ཏེ། ལམ་ཐམས་ཅད་བསྐྱེད་
པར་བྱ་ཞིང་ལམ་ཐམས་ཅད་ཤེས་པར་བྱའོ། །ཞེས་གསུངས་པའི་ཕྱིར། །
གཞན་ཡང་། རང་རྒྱལ་གྱི་ལམ་ཡིན་ན། རང་ རྒྱལ་རང་རྒྱུད་ཀྱིས་བསྡུས་པས་ཁྱབ་པར་ཐལ།
ཉན་ཐོས་ལ་དེའི་ཕྱིར། འདོད་ན། རང་ རྒྱལ་གྱི་སློབ་ལམ་ཆོས་ཅན། དེར་ཐལ། དེའི་ཕྱིར། འདོད་
ན༑ རང་ རྒྱལ་སློབ་པ་ཡོད་པར་ཐལ་ལོ། །འདོད་ན། གྲུབ་མཐའ་དང་འགལ། ཁོ་ན་རེ། གང་
ཟག་གི་བདག་མེད་མངོན་སུམ་དུ་རྟོགས་པའི་ཡེ་ཤེས་དེ་ཉན་ཐོས་ཀྱི་ལམ་མ་ཡིན་ཏེ། དེ་ཉན་ཐོས་ཀྱི་
བགྲོད་བྱའི་ལམ་ཡང་མ་ཡིན། དེ་དེའི་བགྲོད་བྱེད་ཀྱི་ལམ་ཡང་མ་ཡིན་པའི་ཕྱིར་ན་མ་ཁྱབ། དང་པོ་མ་
གྲུབ་ན། དེ་ཉན་ཐོས་ཀྱི་མི་སློབ་ལམ་ཡིན་པར་ཐལ་ལོ། །གཉིས་པ་མ་གྲུབ་ན། དེ་དེའི་སློབ་ལམ་
་
q་



ཡིན་པར་ཐལ་ལོ། གཞན་ཡང་། གང་ཟག་གི་བདག་མེད་རྟོགས་པའི་རྣམ་མཁྱེན་དེ་ཉན་ཐོས་ཀྱི་ལམ་
ཡིན་པར་ཐལ། གང་ཟག་གི་བདག་མེད་རྟོགས་པའི་ཡེ་ཤེས་དེ་དེ་ཡིན་པའི་ཕྱིར། རྟགས་ཁས། འདོད་
ན། ཉན་ཐོས་ཀྱི་ཐེག་པ་ཡིན་པར་ཐལ། འདོད་པའི་ཕྱིར་ན་མ་ཁྱབ་སྟེ། རིམ་པ་ལྟར་ཤེས་པར་བྱ་
བའི་ཉན་ཐོས་ཀྱི་ལམ་ལ་སྦྱར་ནས་འཁོར་གསུམ་བྱའོ། །དར་ཊཱིཀ་གི་རྗེས་འབྲང་ཁ་ཅིག ཉན་ཐོས་ཀྱི་
ལམ་ཡིན་ན། ཉན་ཐོས་རང་རྒྱུད་ཀྱིས་བསྡུས་པས་ཁྱབ་པ་སོགས་ཁས་ལེན་པ་མི་འཐད་དེ། ཉན་ཐོས་
ཀྱི་ལམ་སྒོམ་པའི་བྱང་སེམས་ཡོད་པའི་ཕྱིར་ཏེ། ཐེག་པ་གསུམ་གྱི་ལམ་རྫོགས་པར་སྒོམ་པའི་བྱང་སེམས་
ཡོད་པའི་ཕྱིར་ཏེ། དེ་ལྟར་རྟེན་ལ་སོགས་པ་བརྗོད་ནས་ལམ་ཤེས་པ་ཉིད་ཀྱི་སྐབས་སུ་ལམ་ཐམས་ཅད་
རྫོགས་པར་བྱ་དགོས་པས་ཉན་ཐོས་ཀྱི་ལམ། ཞེས་དང༌། དེའི་རྣམ་བཤད་ལས། རྣམ་མཁྱེན་ཐོབ་པར་
བྱེད་པ་ལ་ཐེག་པ་གསུམ་གྱི་ལམ་ཐམས་ཅད་རྫོགས་པར་བྱ་དགོས་པས། ཞེས་གསུངས་པའི་ཕྱིར། །
གཞན་ཡང་། བྱང་སེམས་འཕ གས་ པས་རང་ རྒྱལ་གྱི་ལམ་མིག་ཤེས་ཀྱིས་གཟུགས་ལ་ལྟ་བའི་ཚུལ་
གྱིས་ཤེས་པར་བྱེད་པར་ཐལ། དེས་དེ་ཤེས་པར་བྱ་ཚུལ་གཅིག་ཡོད་པ་གང་ཞིག དེས་དེ་རང་རྒྱུད་ལ་
བསྐྱེད་པའི་སྒོ་ནས་ཤེས་པར་བྱེད་པ་མ་ཡིན་པའི་ཕྱིར། གཉིས་པ་སོང་། དང་པོ་གྲུབ་སྟེ། ལམ་ཐམས་
ཅད་བསྐྱེད་པར་བྱ་ཞིང་ལམ་ཐམས་ཅད་ཤེས་པར་བྱའོ། །ཞེས་གསུངས་པའི་ཕྱིར། འདོད་ན། རྣམ་
བཤད་ལས། རྟོགས་པ་འདིས་བསྡུས་པའི་གཞི་ཤེས་ཀྱང་རྣམ་གཞག་གི་རྟེན་རང་སངས་རྒྱས་ལ་རྣམ་པར་
བཞག་ཀྱང་བྱང་ཆུབ་སེམས་དཔའི་རྒྱུད་ལ་ཡང་སྐྱེ་བས་རང་སངས་རྒྱས་ཀྱི་ལམ་ཤེས་པའི་ཚུལ་མིག་གིས་་་་
གཟུགས་ལ་ལྟ་བའི་ཚུལ་གྱིས་གོ་བར་མི་བྱའོ། །ཞེས་གསུངས་པ་མི་འཐད་པར་ཐལ་ལོ། །དེ་བཞིན་དུ་
རྣམ་ བཤད་ལས། གཟུང་བ་བདེན་མེད་དུ་མངོན་སུམ་དུ་རྟོ གས་ པའི་ཡེ་ཤེས་དེ་ཉིད་ལ་རང་སངས་རྒྱས་
ཀྱི་ལམ་ཞེས་བྱ་ལ། དེ་ཉིད་རང་སངས་རྒྱས་ཀྱི་རྒྱུད་ལ་ཡོད་པ་ནི་དེའི་སྐྱེ་མཆེད་དྲུག་གི་ཆོས་ཉིད་ལ་
བརྟེན་ལ། བྱང་ཆུ བ་སེམས་དཔའི་རྒྱུད་ལ་ཡོད་པ་ནི་དེའི་རང་བཞིན་གནས་རིགས་ལ་བརྟེན་པའོ། །
ཞེས་བྱང་ཆུབ་སེམས་དཔའི་རྒྱུད་ལ་རང་སངས་རྒྱས་ཀྱི་ལམ་ཡོད་པར་བཤད་པ་དང༌། ཡང་དེ་ཉིད་ལས། །
སྐྱེས་བུ་ཆེན་པོའི་ལམ་གྱི་རིམ་པ་རྒྱུད་ལ་སྐྱེ་བ་ལ་སྐྱེས་བུ་འབྲིང་གི་བསམ་པ་སྦྱང་བ་སྔོན་དུ་འགྲོ་དགོས་པར་
ཤེས་པར་བྱ་བའི་ཆེད་དུ་ཡིན་ནོ། །ཞེས་སོགས་མཐའ་ཡས་པ་གསུངས་སོ། །
ཁོ་ན་རེ། ལམ་ཡིན་ན། སངས་རྒྱས་ཀྱི་ལམ་ཡིན་དགོས་པར་ཐལ། སངས་རྒྱས་ཀྱི་ལམ་ཡིན་ན།
སངས་རྒྱས་རང་རྒྱུད་ཀྱིས་བསྡུས་པས་མ་ཁྱབ་པའི་ཕྱིར། རྟགས་ཁས། འདོད་ན། ཐེག་ཆེན་གྱི་ཚོགས་ལམ་
ཆོས་ཅན། དེར་ཐལ། དེའི་ཕྱིར། འདོད་ན། སངས་རྒྱས་འཕགས་པའི་ལམ་ཡིན་པར་ཐལ། འདོད་
་



-
-
བའི་ཕྱིར་ན་མ་ཁྱབ། འདོད་ན། འཕགས་ལམ་ཡིན་པར་ཐལ་ལོ། །ཁོ་ན་རེ། དེ་ཆོས་ཅན། སངས་
རྒྱུས་ཀྱི་སློབ་ལམ་ཡིན་པར་ཐལ། སངས་རྒྱས་ཀྱི་ལམ་གང་ཞིག སངས་རྒྱས་ཀྱི་མི་སློབ་ལམ་མ་ཡིན་པའི་
ཕྱིར། འདོད་ན། སངས་རྒྱས་ཀྱི་སློབ་ལམ་ཡོད་པར་ཐལ་ལོ། འདོད་ན། སངས་རྒྱས་སློབ་པ་ཡོད་
པར་ཐལ་ལོ། །ཟེར་ན། སངས་རྒྱས་ཉན་ཐོས་ཡོད་པར་ཐལ། སངས་རྒྱས་ཀྱི་ཉན་ཐོས་ཀྱི་ལམ་ཡོད་
པའི་ཕྱིར། ཁྱབ་པ་ཁས། དེར་ཐལ། སངས་རྒྱས་ཀྱི་ཉན་ཐོས་ཡོད་པའི་ཕྱིར། ཁོ་ན་རེ། གང་ཟག་
གི་བདག་མེད་རྟོགས་པའི་རྣམ་མཁྱེན་ཆོས་ཅན། ཐེག་དམན་གྱི་ལམ་ཡིན་པར་ཐལ། ཉན་ཐོས་ཀྱི་ལམ་
ཡིན་པའི་ཕྱིར། འདོད་ན། ཐེག་ཆེན་གྱི་གང་ཟག་དང་ཐེག་དམན་གྱི་གང་ཟག་མི་འགལ་བར་ཐལ། དེ་
གཉིས་ཀྱི་ལམ་མི་འགལ་བའི་ཕྱིར་ན་མ་ཁྱབ། དེས་མཚོན་ནས། དགེ་བསྙེན་གྱི་སྡོམ་པ་ཡིན་ན། དགེ་
བསྙེན་རང་རྒྱུད་ཀྱིས་བསྡུས་པས་ཁྱབ་པར་ཐལ་བ་སོགས་རིགས་འགྲེ་བྱ་ཚུལ་ཤེས་པར་བྱའོ། །
གཉིས་པ་ལ་ཁ་ཅིག འདིར་བསྟན་ཤེས་བྱའི་ལམ་དང༌། བསྐྱེད་བྱའི་ལམ་གཉིས་མི་གཅིག་སྟེ།
ལེགས་བཤད་གསེར་ཕྲེང་ལས། བསྐྱེད་བྱར་བཤད་པའི་ལམ་འོག་མ་གཉིས་བཏགས་པ་བ་དང་། ཤེས་
བྱར་བཤད་པའི་ལམ་གསུམ་ག་མཚན་ཉིད་པ་ཡིན་ནོ། །ཞེས་གསུངས་པའི་ཕྱིར། ཞེས་ཟེར། །
རང་ལུགས་ནི། དེ་གཉིས་དོན་གཅིག་སྟེ། བྱང་སེམས་འཕགས་པས་འདིར་བསྟན་ཉན་རང་གི་
ལམ་རྒྱུད་ལ་བསྐྱེད་པའི་སྒོ་ནས་ཤེས་པར་བྱེད་པ་ཡིན་པའི་ཕྱིར་ཏེ། ལམ་ཐམས་ཅད་བསྐྱེད་པར་བྱ་ཞིང་
ལམ་ཐམས་ཅད་ཤེས་པར་བྱའོ། །ཞེས་གསུངས་པའི་ཕྱིར། གསུམ་པ་ལ། དམན་ལམ་སྔོན་དུ་མ་སོང་
བའི་བྱང་སེམས་འཕ གས་ པས་ཉན་རང་གི་སྤངས་རྟོ གས་ ཀྱི་རིགས་ རྫོགས་པ་དང་སངས་རྒྱ ས་པ་དུས་མཉམ་
སྟེ༑ དེས་ཉོན་སྒྲིབ་སྤངས་པའི་དགྲ་བཅོམ་པ་ཐོབ་པ་དང༌། ཤེས་སྒྲིབ་སྤངས་པའི་དེ་བཞིན་གཤེགས་པ་
ཐོབ་པ་དུས་མཉམ་པའི་ཕྱིར་ཏེ། ཀུན་བཏུས་ལས། དེས་བྱང་ཆུབ་ཐོབ་པ་ན་ཉོན་མོངས་པ་དང་ཤེས་
བྱའི་སྒྲིབ་པ་གཉིས་ཅིག་ཅར་དུ་སྤོང་ཞིང༌། ཅིག་ཅར་དགྲ་བཅོམ་པ་དང་དེ་བཞིན་གཤེགས་པར་འགྱུར་
རོ། །དེས་ཉོན་མོངས་པ་མ་སྤངས་སུ་ཟིན་ཀྱང་སྨན་དང་སྔགས་ཀྱིས་བསད་པའི་དུག་ལྟ་བུ་དང༌། སྲིད་
ཉོན་སྤངས་པའི་དགྲ་བཅོམ་པ་ ལྟར་དེས་ས་ཐམས་ཅད་དུ་ཉོན་མོངས་པའི་ཉེས་པ་སྐྱེད་པར་མི་བྱེད་དོ། །
ཞེས་གསུངས་པའི་ཕྱིར། ཉན་ཐོས་ཀྱི་སྤངས་རྟོགས་ཀྱི་རིགས་རྫོགས་ན་རང་ རྒྱལ་གྱི་དེ་རྫོགས་པས་མ་
ཁྱ བ་སྟེ། ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་བས་ཉན་ཐོས་ཀྱི་
སྤངས་རྟོགས་ཀྱི་རིགས་རྫོགས་ཀྱང་དེས་རང་ རྒྱལ་གྱི་དེ་མ་རྫོགས་པའི་ཕྱིར་ཏེ། དེས་གཟུགས་ཕྱི་རོལ་
དོན་འཛིན་གྱི་རྟོག་པ་མ་སྤངས་པའི་ཕྱིར།
E
-



་
འོ་ན་ཉི་སྣང་ལས། གཞན་ཡང་རྒྱུན་ཏུ་ཞུགས་པ་ནས་རང་སངས་རྒྱས་ཀྱི་སའི་བར་གྱི་ཤེས་པ་དང་
སྤང་བ་གང་ཡིན་པ་དེ་ནི་མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་ད པའི་བཟོད་པའོ། །
བཟོད་པ་ནི་གང་ཞེ་ན། སྡུག་བསྔལ་ལ་ཆོས་ཤེས་པའི་བཟོད་པའོ། །འདི་གང་ལས་ཤེས་ཤེ་ན་ལམ་
གཞན་ཁྱད་པར་ ཅན་ཡོད་པ་ཡིན་ན། རིགས་དང༌། དབང་པོ་དང་། ཚོགས་ཁྱད་ཞུགས་པར་འ གྱུར་
བའི་ཕྱིར། བྱང་ཆུབ་སེམས་དཔའི་བཟོད་པའི་བྱེད་པར་གཞན་རྣམས་ཀྱི་རྟོགས་པའི་བྱེད་པ་མ་ལུས་པ་
འདུས་པར་འགྱུར་བའི་ཕྱིར། དེ་དག་གི་ཤེས་པ་དང་སྤོང་བ་གང་ཡིན་པ་དེ་ནི་དེའི་བཟོད་པ་ཡིན་གྱི་
རྟོགས་པའི་ཚད་འདི་ཙམ་ནི་མ་ཡིན་ནོ། །ཞེས་བྱ་བ་ནི་རྣམ་གྲངས་གཞན་ཡིན་ནོ། །ཞེས་གསུངས་
པའི་དོན་གང་ཞེ་ན། བྱང་སེམས་སྦྱོར་ལམ་པས་ཉན་རང་ལྟར་ཉོན་སྒྲིབ་སྤང་བྱའི་གཙོ་བོར་བྱས་ན་ས་
དང་པོར་ཉོན་སྒྲིབ་མ་ལུས་པར་སྤོང་ནུས་པའི་ནུས་པ་ཡོད་པ་དེ་དེའི་དོན་ཡིན་ཏེ། བྱང་སེམས་མཐོང་ལམ་
པ་ལ་ཆོས་ཐམས་ཅད་བདེན་མེད་དུ་རིགས་པའི་རྣམ་ གྲངས་མཐའ་ཡས་པའི་སྒོ་ནས་རྟོགས་པ་ཉན་རང་་་་
ལས་ཁྱད་ཞུགས་པའི་སྟེང་དུ། ཐེག་ཆེན་གྱི་རིགས་ལ་གནས་པ་དང་། བསོད་ནམས་ཀྱི་ཚོགས་རྒྱ་ཆེན་
པོ་ལས་ཀྱང་ཁྱད་ཞུགས་པའི་ཕྱིར། ཞེས་པའི་དོན་ནོ། །
མཁས་པ་ཁ་ཅིག ཉན་རང་གི་སྤངས་རྟོགས་ཀྱི་རིགས་ས་དང་པོ་ནས་རྫོགས། སྤངས་པ་ས་བརྒྱད་
པ་ནས་རྫོགས་ཏེ། ས་བརྒྱུད་པར་ཉོན་ཡིད་གནས་གྱུར་པས་ཉོན་སྒྲིབ་ཟད་པར་སྤངས་པའི་ཕྱིར། ཞེས་
གསུངས་པ་དང༌། རོང་ཊིཀ་པས། ས་དང་པོ་ནས་ཉན་རང་གི་སྤངས་རྟོགས་གཉིས་ཀ་རྫོགས་ཏེ། ཉོན་
སྒྲིབ་ལ་འཁོར་ བར་འཆིང་བྱེད་ཀྱི་ཉོན་སྒྲིབ་དང་། བག་ལ་ཉལ་གྱི་ཉོན་སྒྲིབ་གཉིས་ལས་སྔ་མ་ས་ དང་པོ་
ནས་ ཀྱང་སྤུངས། ཕྱི་མ་ཉན་ཐོས་དགྲ་བཅོམ་པས་ ཀྱང་མ་སྤངས་པའི་ཕྱིར། དེས་མ་རིག་བག་ཆགས་ཀྱི་
ས་ལས་ཡིད་ཀྱི་རང་བཞིན་གྱི་ལུས་ལེན་པའི་ཕྱིར། ཞེས་ཟེར་བ་མི་འཐད་དེ། ཉོན་ཡིད་མེད་པའི་ཕྱིར་
ཏེ། རྣམ་ཤེས་ཚོགས་བརྒྱད་མེད་པའི་ཕྱིར་ཏེ། རྣམ་ཤེས་ཚོགས་དྲུག་ལས་མང་བ་ཡུམ་གྱི་མདོ་ལས་མ་
གསུངས་པའི་ཕྱིར་དང་། སློབ་དཔོན་གྱིས་ཐེག་ཆེན་གྱི་སྒོམ་སྤང་ཉོན་མོངས་ལ་བཅུ་དྲུག་གི་དབྱེ་བ་བྱས་
ནས་ས་དང་པོ་ནས་ས་བཅུ་བའི་ བར་གྱི་ བར་ཆད་མེད་ལམ་གྱིས་སྤོང་ནུས་སུ་གསུངས་པའི་ཕྱིར་ཏེ། འགྲེལ་
ཆེན་ལས། དེ་བས་ན་ས་ དང་པོའི་སྐད་ཅིག་མ་དང་པོ་ནི་མཐོང་བའི་ལམ་ཡིན་ལ། དེ་ལས་གཞན་སྐད་
ཅིག་གཉིས་པ་ལ་སོགས་པ་ནས་རྡོ་རྗེ་ལྟ་བུར་བརྗོད་པའི་བར་ཆད་མེད་པའི་ལམ་གང་ལ་དེ་མ་ཐག་ཏུ་་་་་་
སངས་རྒྱས་ཀྱིས་ས་ཀུན་ཏུ་འོད་ཐོབ་པར་འགྱུར་བའི་བར་འདི་ ཐམས་ཅད་ནི་ཆོས་ཀྱི་དབྱིངས་མཆོག་གི་་་་
དོན་ལ་སོགས་པ་སོ་སོར་རྟོགས་པར་སྒོམ་པའི་ལམ་ཡིན་པར་བཤད་དོ། །དེ་ཡང་ཉོན་མོངས་པ་བཅུ་



དྲུག་ཅི་རིགས་པར་སྤོང་ངོ༌། །འདི་ལྟ་སྟེ། འདོད་ཆགས་དང༌། ཞེ་སྡང་དང༌། ང་རྒྱལ་དང༌།
མ་རིག་པ་ དང༌། འཇིག་ཚོགས་ལ་ལྟ་བ་དང་། མཐར་འཛིན་པར་ལྟ་བ་སྟེ། འདོད་པ་ན་སྤྱོད་པ་དྲུག་
གོ དེ་དག་ཉིད་ལས་ཞེ་སྡང་མ་གཏོགས་གཟུགས་དང་གཟུགས་མེད་པ་ན་སྤྱོད་པ་བཅུ་ཡིན་ནོ། །
དེ་ལ་མཐོང་བ་དང་སྒོམ་པའི་ལམ་གྱི་ཡོངས་སུ་སྦྱོང་བའི་ཆོས་ཀྱི་དབྱེ་བས་རབ་ཏུ་དགའ་བ་ལ་སོགས་པའི་་
ས་བཅུར་རྣམ་པར་བཞག་གོ །ཞེས་གསུངས་པའི་ཕྱིར་ དང༌། ཉི་སྣང་ལས་ ཀྱང༌། རྟོགས་པའི་ཚད་
འདི་ཙུམ་མ་ཡིན་ནོ། །ཞེས་བྱ་བ་ནི་རྣམ་གྲངས་གཞན་ཡིན་ནོ། །ཞེས་ས་དང་པོར་ཉན་རང་གི་སྤངས་
རྟོ གས་ཀྱི་རིགས་མ་རྫོགས་པར་གསུངས་པའི་ཕྱིར་དང་།
ཁྱད་པར་ལུགས་ཕྱི་མ་མི་འཐད་དེ། ཉན་ཐོས་དགྲ་བཅོམ་པས་བག་ལ་ཉལ་གྱི་ཉོན་སྒྲིབ་སྤངས་
པར་ཐལ། དེས་ཉོན་སྒྲིབ་ལྷན་སྐྱེས་ཀྱི་ས་བོན་སྤངས་པའི་ཕྱིར་ཏེ། ཉན་ཐོས་ཀྱི་མཐོང་ལམ་རྗེས་ཤེས་
དེས་ཉོན་སྒྲིབ་ཀུན་བཏགས་ཀྱི་ས་བོན་སྤངས་པའི་ཕྱིར་ཏེ། དེས་སྐྱབས་གནས་ཡང་དག་ལ་ཐེ་ཚོམ་ཟ་
བའི་ཐེ་ཚོམ་གྱི་ས་བོན་ཟད་པར་སྤངས་པའི་ཕྱིར་ཏེ། ཉན་ཐོས་ཀྱི་མཐོང་ལམ་རྗེས་བཟོད་དེའི་དངོས་
གཉེན་བར་ཆད་མེད་ལམ་ཡིན་པའི་ཕྱིར། ཉན་ཐོས་ཀྱི་མཐོང་ལམ་རྗེས་བཟོད་པ་དེའི་རྒྱུད་ལ་དེའི་དངོས་
གཉེན་ཡོད་པའི་ཕྱིར། མ་གྲུབ་ན། ཉན་ཐོས་སློབ་པ་འཕགས་པ་རྣམས་དགེ་འདུན་དཀོན་མཆོག་ཏུ་
བཞག་ཏུ་མི་རུང་བར་ཐལ། སྐྱབས་གནས་ཡང་དག་ལ་ཐེ་ཚོམ་ཟ་བའི་ཐེ་ཚོམ་གྱི་ས་བོན་གྱི་དངོས་གཉེན་
རྒྱུད་ལ་སྐྱེ་མ་མྱོང་བའི་སློབ་པ་འཕགས་པ་ཡིན་པའི་ཕྱིར་ཏེ། མ་གྲུབ་པ་དེའི་ཕྱིར། གཞན་ཡང་། དམ་
བཅའ་དེ་མི་འཐད་དེ། མ་རིག་བག་ཆགས་ཀྱི་ས་དེ་ཉོན་སྒྲིབ་མ་ཡིན་པའི་ཕྱིར་ཏེ། དེ་ཤེས་སྒྲིབ་ཡིན་
པའི་ཕྱིར། གལ་ཏེ་ཁོ་བོ་ཅག་ཀྱང་བག་ལ་ཉལ་གྱི་ཉོན་སྒྲིབ་ཤེས་སྒྲིབ་ཏུ་འདོད་དོ་ཞེ་ན། ཉོན་སྒྲིབ་
ལ་དེ་གཉིས་སུ་འབྱེད་མི་རིགས་པར་ཐལ། དམ་བཅའ་འཐད་པའི་ཕྱིར།།
གཞན་ཡང་། ཀུན་བཏུས་ལས། ཉོན་མོངས་པ་དང་ཤེས་བྱའི་སྒྲིབ་པ་ཅིག་ཅར་དུ་སྤོང་། ཞེས་
གསུངས་པ་མི་འཐད་པར་ཐལ། དམན་ལམ་སྔོན་དུ་མ་སོང་བའི་བྱང་འཕགས་ཀྱིས་ཉོན་སྒྲིབ་དང་ཤེས་
སྒྲིབ་ཅིག་ཅར་དུ་མི་སྤོང་བའི་ཕྱིར། གལ་ཏེ་དེས་ཤེས་སྒྲིབ་དང་ཉོན་སྒྲིབ་ཀྱི་བག་ཆགས་ཅིག་ཅར་དུ་
སྤོང་བའི་དོན་ཡིན་ཞེ་ན། དཔེར་ན་སྤངས་པའི་དགྲ་བཅོམ་པ་ལྟར། ཞེས་པའི་སྐབས་ཀྱི་ཉོན་སྒྲིབ་དེ་
ཡང་ཉོན་སྒྲིབ་ཀྱི་བག་ཆགས་ལ་བྱེད་རིགས་པར་ཐལ། ཉོན་མོངས་པ་དང་ཞེས་པའི་ཉོན་མོངས་དེ་དེ་ལ་
བྱེད་རིགས་པའི་ཕྱིར་རོ། །ཁ་ཅིག དམན་ལམ་སྔོན་དུ་མ་སོང་བའི་བྱང་སེམས་འཕགས་པས་ཉན་
རང་གི་སྤངས་རྟོགས་རྫོགས་པ་དང་སངས་རྒྱས་པ་དུས་མཉམ་ཟེར་ན། དམན་ལམ་སྔོན་དུ་མ་སོང་བའི་
s5



སངས་རྒྱས་འཕགས་པའི་རྒྱུད་ལ་ཉན་རང་གི་སྤངས་རྟོགས་ཡོད་པར་ཐལ། དམ་བཅའ་དེའི་ཕྱིར།
འདོད་མི་ནུས་ཏེ། ཉན་རང་གི་སྤངས་རྟོགས་གང་རུང་ཡིན་ན། ཉན་རང་གི་རྒྱུད་ཀྱིས་བསྡུས་པས་ཁྱབ་
པའི་ཕྱིར། །
རྫོགས་སྨིན་སྦྱངས་གསུམ་བྱས་པའི་ཚད་བཤད་པ། །
བཞི་པ་ནི། སངས་རྒྱས་ཀྱི་ ཞིང་ཁྱད་པར་ཅན་གྱི་གདུལ་བྱའི་ཆེད་དུ་དམ་བཅའ་བའི་སྨོན་ལ མ་གྱི་
དོན་འགྲུབ་པའི་རྒྱུའི་དགེ་རྩའི་ནུས་པ་ཡོངས་སུ་རྫོགས་པར་བྱས་པ་དེ་སྨོན་ལམ་ཡོངས་སུ་རྫོགས་པའི་་་་་་
ཚད་དང་། རང་གང་དུ་སངས་རྒྱས་པའི་སངས་རྒྱས་ཀྱི་ཞིང་དེར་གདུལ་བྱ་རྣམས་མངོན་པར་ཤེས་པ་ལྔ་
དང་མི་ལྡན་པ་མེད་པར་མ་གྱུར་པ་དེ་སྲིད་དུ་བདག་འཚང་མི་རྒྱུའོ། །ཞེས་དམ་བཅའ་བའི་སྨོན་ལམ་གྱི་
རྒྱུའི་དགེ་རྩའི་ནུས་པ་ཡོངས་སུ་རྫོགས་པ་དེ། རྒྱལ་བ་འོད་དཔག་མེད་ལྟ་བུ་སྤྲུལ་སྐུའི་དབང་དུ་བྱས་པའི་
སྨོན་ལམ་ཡོངས་སུ་རྫོགས་པའི་ཚད་དང་། བདག་གང་དུ་སངས་རྒྱས་པའི་སངས་རྒྱས་ཀྱི་ཞིང་དེར་འཁོར་
ཐེག་ཆེན་འཕགས་པ་ཤ་སྟག་གིས་བསྐོར་བ་འབྱུང་བར་མ་གྱུར་པ་དེ་སྲིད་དུ་བདག་སངས་མི་རྒྱའོ། །
ཞེས་དམ་བཅའ་བའི་སྨོན་ལམ་གྱི་དོན་འགྲུབ་པའི་རྒྱུའི་དགེ་རྩའི་ནུས་པ་ཡོངས་སུ་རྫོགས་པ་དེ། ལོངས་
སྐུའི་དབང་དུ་བྱས་པའི་སྨོན་ལམ་ཡོངས་སུ་རྫོགས་པའི་ཚད་ཡིན་ནོ། །ཞིང་བྱེ་བ་ཕྲག་བརྒྱར་སྐུའི་བཀོད་
པ་བྱེ་བ་ཕྲག་བརྒྱ་ དང་། སྐུ་རེ་རེའི་འཁོར་དུ་སེམས་ཅན་གྲངས་ལས་འདས་པ་ལ་ཚིགས་སུ་བཅད་པ་རེ་
རེས་འཕགས་པའི་གོ་འཕང་ལ་འགོད་པར་ནུས་པའི་སྨོན་ལམ་གྱི་དོན་འགྲུབ་པའི་རྒྱུའི་དགེ་རྩའི་ནུས་པ་་་་
ཡོངས་སུ་རྫོགས་པ་དེ། སེམས་ཅན་ཡོངས་སུ་སྨིན་པར་བྱས་པའི་ཚད་དང་། ལོངས་སྤྲུལ་གྱི་ ཞིང་ཁྱད་
པར་ཅན་འགྲུབ་པའི་རྒྱུའི་དགེ་རྩའི་ནུས་པ་ཡོངས་སུ་རྫོགས་པ་དེ། སངས་རྒྱས་ཀྱི་ཞིང་ཡོངས་སུ་སྦྱངས་
པའི་ཚད་ཡིན་ནོ། །རྣམ་བཤད་ལས། སྤྲུལ་སྐུའི་དབང་དུ་བྱས་ན་ རྒྱལ་བ་འོད་དཔག་མེད་ཀྱིས་བདག་
སངས་རྒྱས་པའི་སངས་རྒྱས་ཀྱི་ཞིང་དེར་མངོན་པར་ཤེས་པ་ལྔ་དང་མི་ལྡན་པ་མེད་པར་མ་གྱུར་པ་དེ་སྲིད་
དུ་བདག་སངས་མི་རྒྱུའོ། །ཞེས་དམ་བཅས་པ་ལྟ་བུ་སྤྲུལ་སྐུའི་ཞིང་ཁྱད་པར་ཅན་གྱི་ཆེད་དུ་དམ་བཅས་
པ་དང༌། ཞེས་གསུངས་པའི་དོན་ལ་ཁ་ཅིག རྣམ་བཤད་ལས་དེ་ལྟར་གསུངས་པ་སྒྲ་ཇི་བཞིན་པ་མ་
ཡིན་ཏེ། བདེ་བ་ཅན་གྱི་རྟེན་ཅན་གྱི་གང་ཟག་ཡིན་ན ། མངོན་པར་ཤེས་པ་ལྔ་དང་ལྡན་པས་མ་ཁྱབ་



པའི་ཕྱིར་ཏེ། དེའི་རྟེན་ཅན་གྱི་རྒྱུན་ཞུགས་དང་ཕྱིར་འོང་ཡོད་པའི་ཕྱིར་ན་མི་འཐད་དེ། བདེ་བ་ཅན་
གྱི་རྟེན་ཅན་གྱི་ ཉན་ཐོས་སློབ་པ་མེད་པའི་ཕྱིར་ཏེ། དེ་འདྲའི་ལྷག་བཅས་མྱང་འདས་པ་མེད་པའི་ཕྱིར་
ཏེ། བདེ་བ་ཅན་དུ་སྡུག་བདེན་མེད་ པའི་ཕྱིར་ཏེ། ཀུན་བཏུས་ལས། ཡོངས་སུ་དག་པའི་འཇིག་རྟེན་
གྱི་ཁམས་འདི་དག་ནི་སྡུག་བསྔལ་གྱི་བདེན་པ་མ་ཡིན་པར་ཡོངས་སུ་བལྟ་བར་བྱའོ། །དེ་དག་ནི་ལས་
དང་ཉོན་མོངས་པས་བསྐྱེད་པ་མ་ཡིན། ལས་དང་ཉོན་མོངས་པའི་དབང་གིས་བྱུང་བ་མ་ཡིན་གྱི་སྨོན་ལམ་
དང་དགེ་བའི་རྩ་བའི་ སྟོབས་ལས་བྱུང་བ་དག་གོ །ཞེས་དག་པའི་ཞིང་གི་སྣོད་བཅུད་ཐམས་ཅད་སྡུག་
བདེན་མ་ཡིན་པར་གསུངས་པའི་ཕྱིར།
ཁ་ཅིག ཆོས་ཉིད་དེ་བཞིན་ཉིད་ལ་མཉམ་པར་བཞག་བཞིན་པའི་ངང་ནས་གཞན་དོན་འབད་་་་་་
མེད་ལྷུན་གྲུབ་ཏུ་བྱེད་པ་ནི་སྨོན་ལམ་རྫོགས་པའི་ཚད་ཡིན་ཟེར། དེ་འགོག་པ་ལ་རྣམ་བཤད་ལས། སྨོན་
ལམ་རྫོགས་པའི་ཚད་ཆོས་ཉིད་ལ་མཉམ་པར་བཞག་བཞིན་དུ་གཞན་དོན་འབད་མེད་ལྷུན་གྲུབ་ཏུ་བྱེད་པ་
ལ་འཆད་པ་ནི། ཆོས་སྐུ་མ་ཐོབ་བར་དུ་ཆོས་སྐུ་མངོན་དུ་མི་བྱའོ། །ཞེས་པའི་དོན་དུ་འགྱུར་བས་
དོགས་པའི་གནས་མེད་ལ། ཞེས་གསུངས། དེའི་དོན་ལ་ཁ་ཅིག མཆོག་གི་སྤྲུལ་སྐུས་དམན་ལམ་སྔོན་
དུ་མ་སོང་བའི་བྱང་སེམས་འཕགས་པ་ལ་ཆོས་སྐུ་མ་ཐོབ་བར་དུ་ཆོས་སྐུ་མངོན་དུ་མི་བྱའོ། །ཞེས་གདམས་
པ་སྟེར་རིགས་པར་ཐལ། དེས་དེ་ལ་རྫོགས་སྨིན་སྦྱངས་གསུམ་མ་བྱས་པར་ཡང་དག་མཐའ་མངོན་དུ་མ་
བྱེད་ཅིག་ཅེས་གདམས་པ་སྟེར་རིགས་པ་གང་ཞིག རྫོགས་སྨིན་སྦྱངས་གསུམ་བྱས་པའི་གང་ཟག་ཡིན་
ན་ཡང་ཆོས་སྐུ་མངོན་དུ་བྱས་པའི་གང་ཟག་ཡིན་དགོས། ཡང་དག་མཐའ་མངོན་དུ་བྱས་པའི་གང་ཟག་
ཡིན་ན་ཡང་དེ་དགོས་པའི་ཕྱིར། དང་པོ་སླ། གཉིས་པ་གྲུབ་སྟེ། དེ་ཡིན་ན་ཆོས་ཉིད་ལ་མཉམ་པར་
བཞག་བཞིན་དུ་གཞན་དོན་འབད་མེད་ལྷུན་གྲུབ་ཏུ་བྱེད་པའི་གང་ཟག་ཡིན་དགོས། དེ་ཡིན་ན་དེ་ལྟར་
དགོས་པའི་ཕྱིར། དང་པོ་གྲུབ་སྟེ། སྨོན་ལམ་རྫོགས་པའི་ཚད་དེ་འཐད་པའི་ཕྱིར། གཉིས་པ་འབུད་
དོ། །ཞེས་ཟེར་བ་མི་འཐད་དེ། དེས་དེ་ལ་དེ་གསུམ་མ་བྱས་པར་ཆོས་སྐུ་མངོན་དུ་མ་བྱེད་ཅིག་ཅེས་
གདམས་རིགས་པར་ཐལ། དེས་དེ་ལ་དེ་གསུམ་མ་རྫོགས་པར་ཡང་དག་མཐའ་མངོན་དུ་མ་བྱེད་ཅིག་ཅེས་
གདམས་རིགས་པ་གང་ཞིག ཡང་དག་མཐའ་མངོན་དུ་བྱས་པའི་གང་ཟག་ཡིན་ན། ཆོས་སྐུ་མངོན་དུ་
བྱས་པའི་གང་ཟག་ཡིན་དགོས་པའི་ཕྱིར། ཁྱབ་པ་ཁས། དང་པོ་དངོས། གཉིས་པ་འབུད། རང་
ལུགས་ཀྱི་ལུང་དོན་འོག་ཏུ་འཆད་དོ། །
ཁ་ཅིག གཞན་དོན་དུ་རྫོགས་བྱང་ཐོབ་པར་གྱུར་ཅིག་ཅེས་དམ་བཅས་པའི་སྨོན་ལམ་གྱི་དོན་་་་་་་



གྲུབ་པ་དེ། སྨོན་ལམ་ཡོངས་སུ་རྫོགས་པའི་ཚད་དང་། རང་གི་སྐུ་དངོས་ཀྱི་གདུལ་བྱ་གཉེན་པོ་དངོས་
སུ་སྐྱེ་རུང་དང་། སྤང་བྱ་དངོས་སུ་སྤོང་རུང་དུ་བྱས་པ་དེ་སེམས་ཅན་སྨིན་པར་བྱས་པའི་ཚད་དང༌།
སངས་རྒྱུས་རང་སྣང་ལ་ཞིང་དག་པ་རབ་འབྱམས་འབའ་ཞིག་ཏུ་སྣང་བ་དེ། སངས་རྒྱས་ཀྱི་ཞིང་ཡོངས་
སུ་སྦྱངས་པའི་ཚད་ཡིན་ཟེར་ན། བྱང་སེམས་རྒྱུན་མཐའ་པ་ཆོས་ཅན། ཚད་དང་པོ་དེར་ཐལ། སྨོན་
ལམ་ཡོངས་སུ་རྫོགས་པར་བྱས་པའི་ཕྱིར་ཏེ། རྫོགས་སྨིན་སྦྱངས་གསུམ་བྱས་པའི་ཕྱིར། ཆོས་ཅན་དེའི་
ཕྱིར། འདོད་ན། གཞན་དོན་དུ་རྫོགས་བྱང་ཐོབ་པར་ཐལ་ལོ། །སྟོན་པ་ཤཱཀྱ་ཐུབ་པ་ཆོས་ཅན།
ཚད་གཉིས་པ་དེར་ཐལ། སེམས་ཅན་སྨིན་པར་བྱས་པའི་ཕྱིར། འདོད་ན། དེའི་སྐུ་དངོས་ཀྱི་གདུལ་
བྱ་ཡིན་ན་གཉེན་པོ་དངོས་སུ་སྐྱེ་རུང་དང་སྤང་བྱ་དངོས་སུ་སྤོང་རུང་ཡིན་དགོས་པར་ཐལ་ལོ། །འདོད་
ན། དེ་ཡིན་ན་ལམ་ཞུགས་ཀྱི་གང་ཟག་ཡིན་དགོས་པར་ཐལ་ལོ། །གཞན་ཡང་། སེམས་ཅན་སྨིན་པ་
དང་སེམས་ཅན་སྨིན་པར་བྱས་པ་དོན་གཅིག་པར་ཐལ། དམ་བཅའ་འཐད་པའི་ཕྱིར། འདོད་ན།
བྱང་སེམས་མཐོང་ལམ་པ་ཆོས་ཅན། སེམས་ཅན་སྨིན་པར་བྱས་པར་ཐལ། སེམས་ཅན་སྨིན་པ་ཡིན་
པའི་ཕྱིར་ཏེ། བྱང་སེམས་འཕགས་པ་ཡིན་པའི་ཕྱིར། གཞན་ཡང་། མ་དག་པའི་ཞིང་སངས་རྒྱས་ལ་
མི་སྣང་བར་ཐལ། ཚད་གསུམ་པ་འཐད་པའི་ཕྱིར། འདོད་ན། དེ་སངས་རྒྱས་འཕགས་པ་ལ་སྣང་བར་
ཐལ། ཀུན་མཁྱེན་ཡེ་ཤེས་ལ་སྣང་བའི་ཕྱིར། རྟགས་སླ།
ཁ་ཅིག རྫོགས་སྨིན་སྦྱངས་གསུམ་བྱས་པའི་གང་ཟག་ཡིན་ན། སངས་རྒྱས་འཕགས་པ་ཡིན་པས་
ཁྱབ་སྟེ། སྨོན་ལམ་རྫོགས་པར་བྱས་པའི་གང་ཟག་ཡིན་ན། སངས་རྒྱས་འཕགས་པ་ཡིན་དགོས་པའི་
ཕྱིར་ཏེ། དེ་ཡིན་ན་མ་རིག་བག་ཆགས་ཀྱི་ས་སྤངས་པའི་གང་ཟག་ཡིན་དགོས་པའི་ཕྱིར་ཏེ། རྣམ་བཤད་
ལས། བར་ བ་ནི་ཞིང་བྱེ་བ་ཕྲག་བརྒྱར་སྐུའི་བཀོད་པ་དེ་སྙེད་དང་སྐུ་རེ་རེའི་འཁོར་དུ་སེམས་ཅན་གྲངས་
ལས་འདས་པ་ལ་ཚིགས་སུ་བཅད་པ་རེ་རེས་འཕགས་པའི་གོ་འཕང་ལ་འགོད་པར་ནུས་པ་ནི་ཇི་སྲིད་དུ་་་་་
ཀུན་སློང་གི་རྟོག་པ་ཡོད་པ་དེ་སྲིད་དུ་མི་ནུས་པས་དེ་འདྲ་དུས་གཅིག་ཏུ་ལན་ཅིག་བྱེད་པ་ཡང་འབད་་་་་་་
མེད་ལྷུན་གྲུབ་ཏུ་བྱེད་པ་ལ་རག་ལས་ཤིང་། མ་རིག་བག་ཆགས་ཀྱི་ས་དང་ཟག་པ་མེད་པའི་ལས་ཀྱང་
སྤངས་ནས་སླར་མི་ལྡང་བའི་ཚུལ་གྱིས་ཞི་བའི་དབྱིངས་སུ་སྙོམས་པར་འཇུག་པ་ལ་བལྟོས་པ་ཡིན་ནོ། །
ཞེས་གསུངས་པའི་ཕྱིར་ན་མ་ཁྱབ་སྟེ། དེ་འདྲ་བྱེད་བཞིན་པའི་གང་ཟག་ཡིན་ན། མ་རིག་བག་ཆགས་
ཀྱི་ས་སྤངས་པས་ཁྱབ་པ་དེ་དེའི་དོན་ནོ། །
ཁ་ཅིག རང་ཉིད་འཚང་རྒྱུ་འགྱུར་གྱི་སངས་རྒྱས་ཀྱི་ཞིང་ཁྱད་པར་ཅན་འགྲུབ་པའི་རྒྱུའི་ནུས་པ་་་་
1
98



ཡོངས་སུ་རྫོགས་པ་དེ། སངས་རྒྱས་ཀྱི་ཞིང་ཡོངས་སུ་སྦྱངས་པའི་ཚད་ཡིན་ཟེར་ན། སྟོན་པ་ཤཱཀྱ་ཐུབ་
པ་ཆོས་ཅན། ཚད་དེར་ཐལ། སངས་རྒྱས་ཀྱི་ཞིང་ཡོངས་སུ་སྦྱངས་པའི་ཕྱིར། འདོད་ན། ཁྱོད་འཚང་
རྒྱ་འ གྱུར་གྱི་སངས་རྒྱས་ཀྱི་ཞིང་ཡོད་པར་ཐལ་ལོ། །འདོད་ན། ཁྱོད་འཚང་རྒྱུ་འ གྱུར་ཡིན་པར་ཐལ་
ལོ། །ཁོ་ན་རེ། རང་ཉིད་སངས་རྒྱས་པའི་སངས་རྒྱས་ཀྱི་ཞིང་ཡོད་ན། རང་ཉིད་སངས་རྒྱས་ཡིན་
དགོས་པར་ཐལ། རང་ཉིད་འཚང་རྒྱུ་འགྱུར་གྱི་སངས་རྒྱས་ཀྱི་ཞིང་ཡོད་ན་རང་ཉིད་འཚང་རྒྱ་འགྱུར་ཡིན་
དགོས་པའི་ཕྱིར་ན་མ་ཁྱབ། །
འདིར་བསྟན་ཡང་དག་མཐའ་བཤད་པ།
ལྔ་པ་ནི། ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་འདིར་བསྟན་ཡང་དག་མཐའ་
ཡིན༑ ཞི་བདེ་དེས་ཐུགས་འཕྲོགས་པའི་སྒོ་ནས་ཉེར་ཞི་དེ་ལ་རང་གི་བསམ་ངོ་ལ་བལྟོས་ཏེ་སླར་མི་ལྡང་
བའི་ཚུལ་གྱིས་མཉམ་པར་བཞག་པ་དེ། ཐེག་དམན་གྱི་དབང་དུ་བྱས་པའི་འདིར་བསྟན་ཡང་དག་མཐའ་
མངོན་དུ་བྱས་པའི་ཚད་དང༌། དེ་དང་རྫོགས་སྨིན་སྦྱངས་གསུམ་མ་བྱས་པར་འདིར་བསྟན་ཡང་དག་
མཐའ་མངོན་དུ་བྱས་པ་དོན་གཅིག་སྟེ། རྣམ་བཤད་ལས། འདི་ནི་ཁྱ བ་པ་འདུ་བྱེད་ཀྱི་སྡུག་བསྔལ་ཉེ་
བར་ཞི་བའི་ཉེར་ཞི་དེ་ཉིད་ཡིན་ལ། ཉན་རང་དགྲ་བཅོམ་ཞི་བའི་དབྱིངས་སུ་སྙོམས་པར་ཞུགས་པ་
རྣམས་ཀྱིས་སྙོམས་པར་ཞུགས་པའི་སྔ་རོལ་ཏུ་ཞི་བའི་བདེ་བ་དེས་ཐུགས་འཕྲོགས་ནས་བསམ་ངོ་ལ་བལྟོས་་་
ཏེ་སླར་མི་ལྡང་བའི་ཚུལ་གྱིས་བསྐལ་པའི་བར་དུ་ཞི་བའི་དབྱིངས་སུ་སྙོམས་པར་ཞུགས་པ་ནི་ཐེག་པ་དམན་
པའི་རིགས་ཅན་ཉིད་ཀྱི་དབང་དུ་བྱས་པའི་ཡང་དག་པའི་མཐའ་མངོན་དུ་བྱས་པའི་དོན་ནོ། །ཞེས་
གསུངས་པའི་ཕྱིར། ཉེར་ཞི་དེ་ལ་དངོས་གནས་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པ་ནི།
ཐེག་ཆེན་གྱི་དབང་དུ་བྱས་པའི་འདིར་བསྟན་ཡང་དག་མཐའ་མངོན་དུ་བྱས་པའི་དོན་ནོ། །དེ་དང་
རྫོགས་སྨིན་སྦྱངས་གསུམ་བྱས་རྗེས་སུ་འདིར་བསྟན་ཡང་དག་མཐའ་མངོན་དུ་བྱས་པ་དོན་གཅིག།
འདིར་བསྟན་ཡང་དག་མཐའ་ཡིན་ན། ཁྱད་ཆོས་གསུམ་དང་ལྡན་པ་གཅིག་ཡིན་དགོས་ཏེ། དེ་
ཡིན་ན་དམན་ལམ་སྔོན་དུ་མ་སོང་བའི་བྱང་སེམས་འཕགས་པས་རྫོགས་སྨིན་སྦྱངས་གསུམ་མ་བྱས་པར་་་༌་
རང་ཉིད་མངོན་དུ་བྱེད་ནུས་པ། རྫོགས་སྨིན་སྦྱངས་གསུམ་མ་བྱས་པའི་སྔ་རོལ་ཏུ་རང་ཉིད་མངོན་དུ་
E
99



བྱེད་ནུས་ཀྱང་མི་བྱེད་པ། དེ ས་དེ་གསུམ་བྱས་རྗེས་སུ་རང་ཉིད་མངོན་དུ་བྱེད་པས་ཁྱབ་པའི་ཕྱིར། དང་
པོ་གྲུབ་སྟེ། རྣམ་བཤད་ལས། དུས་དེའི་བར་དུ་སུ་གང་གིས་ཡང་དག་མཐའ་མངོན་དུ་བྱེད་ནུས་པ་
གཅིག་མི་སྲིད་ན་སྐབས་འདིར་དེ་ལྟ་བུའི་གདམས་པ་བྱིན་པ་ལ་དགོས་པ་མེད་པར་ཤེས་པར་བྱའོ། །
ཞེས་གསུངས་པའི་ཕྱིར། གཉིས་པ་གྲུབ་སྟེ། དེ་ཉིད་ལས། དེ་ཡང་བརྟག་པ་མཐའ་བཟུང་ཙམ་ཡིན་
གྱི། ས་བརྒྱུད་པ་ཐོབ་ནས་ཆོས་གསུམ་མ་རྫོགས་པའི་བར་དུ་ཡང་དག་པའི་མཐའ་མངོན་དུ་བྱེད་པ་ག་ལ་
སྲིད། ཅེས་གསུངས་པའི་ཕྱིར། གསུམ་པ་གྲུབ་སྟེ། དེ་ཉིད་ལས། ཆད་པའི་མྱང་འདས་ལ་བྱེད་པ་
ཡང་རྫོགས་སྨིན་སྦྱངས་གསུམ་བྱས་ནས་མངོན་དུ་བྱ་བའི་དོན་དུ་བསྟན་པ་དང་འགལ་བའི་ཕྱིར་རོ། །
ཞེས་གསུངས་པའི་ཕྱིར། སྤྱིར་བཏང་ དང་དམིགས་བསལ་གྱི་དོན་ནི། དེ་དག་གིས་ལམ་གྱི་བྱ་བ་ཡང་
བྱ་ལ། ཞེས་པས་སྤྱིར་བཏང་ནས། ལམ་གསུམ་པོ་དེ་དག་གི་བྱ་བ་མཐའ་དག་བྱའམ་སྙམ་ན། རྫོགས་
སྨིན་སྦྱངས་གསུམ་མ་བྱས་པར་ཡང་དག་པའི་མཐའ་མངོན་དུ་མི་བྱའོ། །ཞེས་དམིགས་ཀྱིས་བསལ་བ་
ཡིན་ཏེ། དཔེར་ན། མདོའི་གླེང་གཞིའི་སྐབས་སུ། ཐམས་ཅད་ཀྱང་དགྲ་བཅོམ་པ། ཟག་པ་ཟད་
པ། ཞེས་སྤྱིར་བཏང་ནས། གང་ཟག་གཅིག་མ་གཏོགས་པ་ནི་ཞེས་དམིགས་ཀྱིས་བསལ་བ་བཞིན་
ནོ༑ ༑ཡང་རྣམ་བཤད་ལས། ཡང་དག་པའི་མཐའ་དེ་བཞིན་ཉིད་ཙམ་ལ་བྱས་ནས་དེ་མངོན་དུ་བྱས་
པའི་དོན་དེ་ལས་སླར་མི་ལྡང་བའི་ཚུལ་གྱིས་མཉམ་པར་བཞག་པ་ལ་བྱེད་པ་ དང་། ཆོས་ཉིད་དྲི་བྲལ་གྱི་
འགོག་པ་ཡང་དག་པའི་མཐའ་དང༌། དེ་ཐོབ་པ་དེ་མངོན་དུ་བྱས་པའི་དོན་དུ་བཞེད་པ་རྣམས་སངས་
རྒྱས་མ་ཐོབ་ བར་དུ་སངས་རྒྱས་མངོན་དུ་མི་བྱའོ། །ཞེས་པའི་དོན་དུ་འགྱུར་བས་འཐད་པར་དཀའོ། །
ཞེས་གསུངས་པའི་དོན་ནི། རོང་ཊཱིཀ་སོགས་ཊཱིཀ་སྔ་མ་རྣམས་སུ་ཆོས་ཉིད་ལ་མཉམ་པར་བཞག་བཞིན་
དུ་གཞན་དོན་འབད་མེད་ལྷུན་གྲུབ་ཏུ་བྱེད་ནུས་པ་སྨོན་ལམ་རྫོགས་པའི་ཚད་དང་། ཆོས་ཉིད་དེ་བཞིན་
ཉིད་འདིར་བསྟན་ཡང་དག་མཐའ་དང་དེ་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པ་འདིར་་་་་་
བསྟན་ཡང་དག་མཐའ་མངོན་དུ་བྱས་པའི་དོན་ཡིན་ཞེས་གསུངས་པ་གཉིས་ལ་ནང་འགལ་འཛིན་པ་ཡིན་་་
ཏེ། ལུང་འདི་ དང་གོང་གི་སྨོན་ལམ་རྫོགས་པའི་ཚད། ཅེས་སོགས་གསུངས་པ་གཉིས་ཀྱི་དོན་ནི།
མཆོག་གི་སྤྲུལ་སྐུས་དམན་ལམ་སྔོན་དུ་མ་སོང་བའི་བྱང་སེམས་འཕགས་པ་ལ་སངས་རྒྱས་མ་ཐོབ་བར་དུ་་་
སངས་རྒྱས་མངོན་དུ་མི་བྱའོ། །ཞེས་གདམས་པ་སྟེར་བར་རིགས་པར་ཐལ། དེས་དེ་ལ་རྫོགས་སྨིན་
སྦྱངས་གསུམ་མ་བྱས་པར་འདིར་བསྟན་ཡང་དག་མཐའ་མངོན་དུ་མི་བྱའོ། །ཞེས་གདམས་པ་སྟེར་བར་
རིགས་པ་གང་ཞིག དེ་གསུམ་མངོན་དུ་བྱས་པའི་གང་ཟག་ཡིན་ན་ཡང་སངས་རྒྱུས་མངོན་དུ་བྱས་པའི་
100



གང་ཟག་ཡིན་དགོས། འདིར་བསྟན་ཡང་དག་མཐའ་མངོན་དུ་བྱས་པའི་གང་ཟག་ཡིན་ན་ཡང་དེ་ཡིན་
དགོས་པའི་ཕྱིར། དང་པོ་སླ། གཉིས་པ་གྲུབ་སྟེ། སྨོན་ལམ་རྫོགས་པའི་གང་ཟག་ལ་དེ་དགོས་པའི་
ཕྱིར་ཏེ། སྨོན་ལམ་རྫོགས་པའི་ ཚད་དེ་འཐད་པའི་ཕྱིར། གསུམ་པ་གྲུབ་སྟེ། དེ་ཡིན་ན་ཆོས་ཉིད་དེ་
བཞིན་ཉིད་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པའི་གང་ཟག་ཡིན་དགོས། དེ་ཡིན་ན་ཆོས་
ཉིད་དེ་བཞིན་ཉིད་མངོན་དུ་བྱས་པའི་གང་ཟག་ཡིན་དགོས། དེ་ཡིན་ན་ཆོས་སྐུ་མངོན་དུ་བྱས་པའི་གང་
ཟག་ཡིན་ད གོས་པའི་ཕྱིར། དང་པོ་དངོས། གཉིས་པ་འབུད་དོ། །ཁོ་ན་རེ། བྱང་སེམས་རྒྱུན་
མཐའ་པ་ཆོས་ཅན། ཐལ་འགྱུར་ཕྱི་མ་དེར་ཐལ། དེའི་ཕྱིར་ཏེ། དེ་མངོན་དུ་བྱས་པའི་གང་ཟག་ཡིན་
པའི་ཕྱིར་ན་མ་ཁྱབ།
གཞན་ཡང་། དེ་ཆོས་ཅན། ཐལ་འགྱུར་ དང་པོ་ལ་དེར་ཐལ། དེའི་ཕྱིར། དེ་ལ་མཉམ་པར་
བཞག་པ་གང་ཞིག མཉམ་གཞག་དེ་ལས་སླར་ལྡང་མི་སྲིད་པའི་ཕྱིར་ན་མ་ཁྱ བ་སྟེ། དེ་ཆོས་ཅན། རང་
རྒྱུད་ལ་སྒྲིབ་པ་སྐྱེ་མི་རུང་གི་ཆོས་ཅན་དུ་བྱས་པའི་གང་ཟག་ཡིན་པར་ཐལ། གང་ཟག་གང་ཞིག རང་
རྒྱུད་ལ་སྒྲིབ་པ་སྐྱེ་མི་སྲིད་པའི་ཕྱིར། ཁྱབ་པ་འགྲིག གཞན་ཡང་། གློ་བུར་དྲི་བྲལ་གྱི་འགོག་པ་ཆོས་
ཅན། རྫོགས་སྨིན་སྦྱངས་གསུམ་མ་བྱས་པར་ཁྱོད་མངོན་དུ་བྱས་པའི་གང་ཟག་ཡོད་པ་དང་། བྱང་
སེམས་འཕགས་པས་རྫོགས་སྨིན་སྦྱངས་གསུམ་མ་བྱས་པར་ཁྱོད་མངོན་དུ་བྱེད་ནུས་པར་ཐལ། ཁྱོད་
འདིར་བསྟན་ཡང་དག་མཐའ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། ངོ་བོ་ཉིད་སྐུ་ཡིན་
པའི་ ཕྱིར། །
ཁོ་ན་རེ། སངས་རྒྱས་འཕགས་པའི་རྒྱུད་ཀྱི་འདིར་བསྟན་ཡང་དག་མཐའ་ཆོས་ཅན། བྱང་སེམས་
འཕགས་པས་རྫོགས་སྨིན་སྦྱངས་གསུམ་མ་བྱས་པར་ཁྱོད་མངོན་དུ་བྱེད་ནུས་པར་ཐལ། ཁྱོད་འདིར་
བསྟན་ཡང་དག་མཐའ་ཡིན་པའི་ཕྱིར། ཁྱབ་པ་ཁས། དེར་ཐལ། དེ་ཡོད་པའི་ཕྱིར། དེའི་རྒྱུད་ལ་དེ་
ཡོད་ པའི་ཕྱིར་ན་མ་ཁྱབ་སྟེ། སངས་རྒྱས་འཕགས་ པའི་རྒྱུད་ཀྱི་རང་ཉིད་ཐོབ་ན་ལམ་བདེན་ཐོབ་པར་
འཇོག་ནུས། རང་ཉིད་མ་ཐོབ་ན་ལམ་བདེན་མ་ཐོབ་པར་འཇོག་ནུས་པའི་ལམ་བདེན་ཡོད་པར་ཐལ།
དེའི་རྒྱུད་ལ་དེ་ཡོད་པའི་ཕྱིར། ཁྱབ་པ་ཁས། མ་གྲུབ་ན། དེ་འདྲའི་ལམ་བདེན་ཡིན་ན་སངས་རྒྱུས་
འཕགས་ པའི་རྒྱུད་ལ་མེད་པས་ཁྱབ་པར་ཐལ། མ་གྲུབ་པ་དེའི་ཕྱིར། འདོད་ན། ལམ་བདེན་ཆོས་
ཅན། དེར་ཐལ། དེའི་ཕྱིར། རྩ་བར་འདོད་ན། དེ་ཁོ་ཁོ་རང་དུ་ཐལ། ཁོ་ཡོད་པའི་ཕྱིར། འདོད་
ན། རང་ཉིད་ཐོབ་ན་ལམ་བདེན་ཐོབ་པར་འཇོག་ནུས། རང་ཉིད་མ་ཐོབ་ན་ལམ་བདེན་མ་ཐོབ་པས་
101



ཁྱབ་པར་ཐལ། ཁྱོད་དེ་འདྲའི་ལམ་བདེན་ཡིན་པའི་ཕྱིར། འདོད་ན། བྱང་འཕགས་ཆོས་ཅན། དེར་
ཐལ། དེའི་ཕྱིར། ཁ་ཅིག འདིར་བསྟན་ཡང་དག་མཐའ་དེ་ལ་གསུམ་ཡོད་དེ། ཉོན་སྒྲི བ་སྤངས་
པའི་སྤངས་པ་དེ། ཉན་ཐོས་ཀྱི་ལམ་གང་ཡིན་པ་དང༌། ཞེས་པའི་སྐབས་ནས་བསྟན་པའི་ཡང་དག་
མཐའ་དང༌། གཟུགས་ཕྱི་རོལ་དོན་འཛིན་གྱི་རྟོག་པ་སྤངས་པའི་སྤངས་པ་དེ། རང་སངས་རྒྱས་ཀྱི་ལམ་
གང་ཡིན་ པ་དང་། ཞེས་པའི་སྐབས་ནས་བསྟན་པའི་ཡང་དག་མཐའ་དང་། ཤེས་སྒྲིབ་སྤངས་པའི་སྤངས་
པ་དེ། སངས་རྒྱས་ཀྱི་ལམ་གང་ཡིན་པ་དང་། ཞེས་པའི་སྐབས་ནས་བསྟན་པའི་ཡང་དག་མཐའ་ཡིན་
པའི་ཕྱིར།
དེ་འདིར་བསྟན་གདམས་དོན་གཙོ་བོར་གྱུར་ པའི་ཡང་དག་མཐའ་མ་ཡིན། དེས་ན་ཐེག་དམན་
དགྲ་བཅོམ་ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་ལ་རང་གི་བསམ་ངོ་ལ་བལྟོས་ཏེ་སླར་མི་
ལྡང་བའི་ཚུལ་གྱིས་མཉམ་པར་བཞག་པ་དེ་ཐེག་དམན་གྱི་འདིར་བསྟན་ཡང་དག་མཐའ་མངོན་དུ་བྱས་་་་་
པའི་ ཚད་དང་། ས་བཅུ་པ་པས་སངས་རྒྱས་ཐོབ་པ་ན་ཞི་བདེས་ཐུགས་འཕྲོགས་པ་མ་ཡིན་པར་ཉེར་ཞི་
དེ་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པ་དེ། བྱང་སེམས་ཀྱི་འདིར་བསྟན་ཡང་དག་མཐའ་
མངོན་དུ་བྱས་པའི་ཚད་ཡིན་ཞེས་ཟེར་ན། ཤེས་སྒྲིབ་སྤངས་པའི་སྤངས་པ་ཆོས་ཅན། ཁྱོད་དེ་དག་གིས་
ཡང་དག་པའི་མཐའ་མངོན་དུ་ནི་མི་བྱའོ། །ཞེས་པའི་སྐབས་ནས་བསྟན་པའི་ཡང་དག་མཐའ་ཡིན་པར་
ཐལ། ཁྱོད་འདིར་བསྟན་ཡང་དག་མཐའ་ཡིན་ པའི་ཕྱིར། རྟགས་ཁས། འདོད་ན། འདིར་བསྟན་
གདམས་དོན་གཙོ་བོར་གྱུར་པའི་ཡང་དག་མཐའ་ཡིན་པར་ཐལ་ལོ། །གཞན་ཡང་། ཉོན་སྒྲིབ་སྤངས་
པའི་སྤངས་པ་ཆོས་ཅན། ཁྱོད་མངོན་དུ་བྱས་པ་དང་དུས་མཉམ་དུ་འདིར་བསྟན་ཡང་དག་མཐའ་མངོན་
དུ་བྱས་པའི་ཐེག་དམན་གྱི་ གང་ཟག་ཡོད་པར་ཐལ། ཁྱོད་མངོན་དུ་བྱས་པའི་ཐེག་དམན་གྱི་གང་ཟག་
ཡོད། ཁྱོད་འདིར་བསྟན་ཡང་དག་མཐའ་ཡིན་པའི་ཕྱིར། འདོད་ན། ། ལྷག་བཅས་མྱང་འདས་ལ་
གནས་པའི་ཉན་ཐོས་དགྲ་བཅོམ་པས་འདིར་བསྟན་ཡང་དག་མཐའ་མངོན་དུ་བྱས་པར་ཐལ་ལོ། །
གཞན་ཡང་། ཐེག་དམན་དགྲ་བཅོམ་པས་རང་གི་བསམ་ངོ་ལ་ལྟོས་ཏེ་ཉེར་ཞི་དེ་ལ་སླར་མི་ལྡང་
བའི་ཚུལ་གྱིས་མཉམ་པར་བཞག་པར་ཐལ། དེ་ལྟར་བཞག་པ་དེ་ཐེག་དམན་གྱི་ འདིར་བསྟན་ཡང་དག་
མཐའ་མངོན་དུ་བྱས་པའི་ ཚད་ཡིན་པའི་ཕྱིར། རྟགས་ཁས། འདོད་ན། ཐེག་དམན་གྱི་གང་ཟག་གིས་
འདིར་བསྟན་ཡང་དག་མཐའ་མངོན་དུ་བྱས་པར་ཐལ། འདོད་པའི་ཕྱིར། ཁྱབ་པ་ཁས། གཞན་ཡང་།
ས་བཅུ་པ་པ་སངས་རྒྱས་པའི་ཚེ་ཉེར་ཞི་དེས་ཐུགས་འཕྲོགས་པ་མ་ཡིན་པར་དེ་ལས་སླར་མི་ལྡང་བའི་ཚུལ་
102



གྱིས་མཉམ་པར་བཞག་པར་ཐལ་ལོ། ། ཚད་གཉིས་པ་དེ་འཐད་པའི་ཕྱིར། འདོད་ན། བྱང་སེམས་
ཀྱིས་འདིར་བསྟན་ཡང་དག་མཐའ་མངོན་དུ་བྱས་པར་ཐལ། འདོད་པའི་ཕྱིར། ཁྱབ་པ་ཁས། ཁོ་ན་
རེ། དམན་ལམ་སྔོན་དུ་མ་སོང་བའི་བྱང་སེམས་འཕགས་པས་རྫོགས་སྨིན་སྦྱངས་གསུམ་མ་བྱས་པར་རང་
གི་ཐོབ་བྱར་གྱུར་པའི་འདིར་བསྟན་ཡང་དག་མཐའ་མངོན་དུ་བྱེད་ནུས་པར་ཐལ། དེས་དེ་གསུམ་མ་བྱས་
པར་འདིར་བསྟན་ཡང་དག་མཐའ་མངོན་དུ་བྱེད་ནུས་པའི་ཕྱིར། འདོད་མི་ནུས་ཏེ། དེ་ངོ་བོ་ཉིད་སྐུ་
ཡིན་ པའི་ཕྱིར་ཏེ། དེའི་ཐོབ་བྱའི་མྱང་འདས་དེ་མི་གནས་པའི་མྱང་འདས་ཡིན་པའི་ཕྱིར། མ་གྲུབ་ན།
དེ་ཆོས་ཅན། ཁྱོད་ཀྱི་ཐོབ་བྱར་གྱུར་པའི་དེ་དེར་ཐལ། ཁྱོད་བྱང་ཆུབ་སེམས་དཔའ་ཡིན་པའི་ཕྱིར་ཟེར་
ན་མ་ཁྱབ། ཁ་ཅིག ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་དེ་འདིར་བསྟན་ཡང་དག་
མཐའ་དང་། དེ་ཐོབ་པ་འདིར་བསྟན་ཡང་དག་མཐའ་མངོན་དུ་བྱས་པའི་དོན་ཡིན། ཟེར་ན། ལྷག་
མེད་མྱང་འདས་ཐོབ་ པའི་ ས་བརྒྱུད་པ་པ་ཆོས་ཅན། དེ་དེར་ཐལ། དེ་ཐོབ་པའི་གང་ཟག་ཡིན་པའི་
ཕྱིར། འདོད་ན། ཐེག་ཆེན་གྱི་དབང་དུ་བྱས་པའི་འདིར་བསྟན་ཡང་དག་མཐའ་མངོན་དུ་བྱས་པའི་
གང་ཟག་ཏུ་ཐལ། འདིར་བསྟན་ཡང་དག་མཐའ་མངོན་དུ་བྱས་པའི་ཐེག་ཆེན་གྱི་གང་ཟག་ཡིན་པའི་
ཕྱིར༑
ཁོ་ན་རེ། དེས་དེ་མངོན་དུ་བྱས་པར་ཐལ། དེ་མངོན་དུ་བྱས་པའི་བྱང་འཕགས་ཡོད་པའི་ཕྱིར་
ཏེ། རྣམ་བཤད་ལས། ཉན་རང་ཞི་བའི་དབྱིངས་ལས་ལངས་ནས་ཐེག་པ་ཆེན་པོ ར་ཞུགས་པ་རྣམས་ཀྱིས་
བར་བར་དུ་ཡང་དག་པའི་མཐའ་མངོན་དུ་བྱེད་ཀྱང་སྔོན་གོམས་པའི་དབང་ཙམ་དུ་ཟད་ཀྱི། འདི་ལ་
དུས་ཡུན་རིང་དུ་མཉམ་པར་གཞག་པར་བྱའོ་སྙམ་པའི་བློའི་འཕེན་པ་ཅུང་ཟད་ཀྱང་མེད་པར་ཤེས་པར་་་་
བྱའོ། ཞེས་གསུངས་པའི་ཕྱིར་ན་མ་ཁྱབ་སྟེ། ལྷག་མེད་མྱང་འདས་ཐོབ་པའི་བྱང་སེམས་རྣམས་
སྔོན་གོམས་པའི་སྟོབས་ཀྱིས་ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་དེ་ལ་ བར་ བར་དུ་་་་་་
མཉམ་པར་བཞག་པ་ཡོད་པ་ལུང་དེའི་དོན་ཡིན་པའི་ཕྱིར།
གཞན་ཡང་། དེ་འདྲའི་ས་བརྒྱུད་པ་པ་དེ་ཆོས་ཅན། རྫོགས་སྨིན་སྦྱངས་གསུམ་མ་བྱས་པར་འདིར་
བསྟན་ཡང་དག་མཐའ་མངོན་དུ་བྱས་པར་ཐལ། དེ་མངོན་དུ་བྱས་པའི་སེམས་ཅན་ཡིན་པའི་ཕྱིར།
འདོད་ན། དུས་མ་ཡིན་པར་དེ་མངོན་དུ་བྱས་པའི་གང་ཟག་ཏུ་ཐལ་ལོ། །འདོད་མི་ནུས་ཏེ། དེ་
མངོན་དུ་བྱས་པའི་དུས་དང་དུས་མ་ཡིན་པ་ལ་མཁས་པའི་ རྒྱལ་སྲས་འཕགས་པ་ཡིན་པའི་ཕྱིར། ཁོ་ན་
རེ། དེ་ཆོས་ཅན། དེ་མངོན་དུ་བྱས་པའི་གང་ཟག་ཡིན་པར་ཐལ། ཐེག་དམན་ལམ་དུ་དེ་མངོན་དུ་
103



བྱས་ པའི་གང་ཟག་ཡིན་པའི་ཕྱིར་ཏེ། ཐེག་དམན་གྱི་ལྷག་མེད་མྱང་འདས་ཀྱི་གནས་སྐབས་སུ་དེ་མངོན་
དུ་བྱས་པའི་ གང་ཟག་ཡིན་པའི་ཕྱིར་ཏེ། ཐེག་དམན་གྱི་ལྷག་མེད་མྱང་འདས་ཐོབ་མ་ཐག་ཏུ་དེ་མངོན་
དུ་བྱས་པའི་གང་ཟག་ཡིན་པའི་ཕྱིར་ན་མ་ཁྱབ་སྟེ། ལྷག་མེད་མྱང་འདས་ཐོབ་པའི་ རྗེས་ཐོབ་ལ་གནས་
པའི་ཉན་ཐོས་དགྲ་བཅོམ་པ་ཆོས་ཅན། ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་ལ་སླར་
མི་ལྡང་བའི་ཚུལ་གྱིས་མཉམ་པར་བཞག་པའི་གང་ཟག་ཏུ་ཐལ། ཐེག་དམན་ལམ་དུ་དེ་ལྟར་མཉམ་པར་
བཞག་པའི་གང་ཟག་ཡིན་པའི་ཕྱིར་ཏེ། ཐེག་དམན་གྱི་ལྷག་མེད་མྱང་འདས་ཀྱི་གནས་སྐབས་སུ་དེ་ལྟར་
མཉམ་པར་བཞག་པའི་གང་ཟག་ཡིན་པའི་ཕྱིར་ཏེ། དེ་ཐོབ་མ་ཐག་ཏུ་དེ་ལྟར་མཉམ་པར་བཞག་པའི་
གང་ཟག་ཡིན་པའི་ཕྱིར། འཁོར་གསུམ། ཁོ་ན་རེ། དེ་འདྲའི་ས་བརྒྱད་པ་པ་དེས་འདིར་བསྟན་ཡང་
དག་མཐའ་མངོན་དུ་བྱས་པ་ དང་། རྣམ་མཁྱེན་ཐོབ་པ་དུས་མཉམ་པར་ཐལ། དེས་དེ་མངོན་དུ་བྱས་
པའི་ཕྱིར་ན་མ་ཁྱབ། འདོད་ན། དེས་དེ་མངོན་དུ་བྱས་པ། རྣམ་མཁྱེན་ཐོབ་པ། ལྷག་མེད་མྱང་
འདས་ཐོབ་པ་གསུམ་དུས་མཉམ་པར་ཐལ། འདོད་པ་གང་ཞིག དེས་དེ་མངོན་དུ་བྱས་པ་དང་ལྷག་
མེད་མྱང་འདས་ཐོབ་པ་དུས་མཉམ་པའི་ཕྱིར། །
ཁོ་ན་རེ། ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་ཐོབ་པ་དང་དུས་མཉམ་དུ་འདིར་
བསྟན་ཡང་དག་མཐའ་མངོན་དུ་བྱས་པའི་ཐེག་དམན་གྱི་གང་ཟག་མེད་དེ། དེ་མངོན་དུ་བྱེད་པ་ལ་ཉེར་
ཞི་དེ་ཐོབ་པ་སྔོན་དུ་འགྲོ་དགོས་པའི་ཕྱིར་ཏེ། རྣམ་བཤད་ལས། ཉན་རང་ཞི་བའི་དབྱིངས་སུ་སྙོམས་
པར་འཇུག་པ་དང་། ཞེས་སོགས་གསུངས་པའི་ཕྱིར་ན་མ་ཁྱབ་སྟེ ། ལྷག་བཅས་མྱང་འདས་པ་དེ་སྐུ་ཚེ་
འཕོ་ཁར་ཟག་བཅས་ཀྱི་ལུས་འདི་བོར་ནས་དག་པའི་ཞིང་དུ་པདྨོའི་སྦུབས་སུ་ཡིད་ཀྱི་རང་བཞིན་གྱི་ལུས་་་་
བླངས་ཏེ་ཉེར་ཞི་དེ་ལ་མཉམ་པར་གཞག་པར་བྱའོ་སྙམ་དུ་འཕེན་པ་བཏང་བ་ལ་བརྟེན་ནས་དེར་སྐྱེས་པ་་་
དང་དུས་མཉམ་དུ་དེ་ལ་རྩེ་གཅིག་ཏུ་མཉམ་པར་འཇོག་པའི་དོན་ཡིན་པའི་ཕྱིར། ཉེར་ཞི་དེ་མ་ཐོབ་ བར་
ཉེར་ཞི་དེས་ཐུགས་འཕྲོགས་པ་མི་འགལ་ཏེ། སྟོབས་སོགས་ཀྱི་ཡོན་ཏན་མ་ཐོབ་ བར་དེས་ཐུགས་འཕྲོགས་
པ་མི་འགལ་བ་བཞིན་ནོ། །དེ་འདྲའི་ཉེར་ཞིའི་དབྱིངས་ལ་རྩེ་གཅིག་ཏུ་མཉམ་པར་བཞག་པའི་མཉམ་
གཞག་དེ་མ་ཐོབ་ བར་སྐབས་འདིའི་ཞི་བའི་བདེ་བ་ཐོབ་པ་མི་སྲིད་དེ། ཞི་བའི་བདེ་བ་དེས་ཐུགས་
འཕྲོགས་ཞེས་པའི་བདེ་བ་དེ་མཉམ་གཞག་གི་ཤིན་སྦྱངས་ཀྱི་བདེ་བ་ལ་བྱེད་རིགས་པའི་ཕྱིར། །
གཉིས་པ་མདོ་དང་ཟློས་པ་སྤངས་ནས་དགོས་པ་ཡོད་པར་སྒྲུབ་པ་ལ། མཚམས་སྦྱར་བ། རྩ་བ།
འགྲེལ་པའོ། །དང་པོ་ནི། ཁོ་ན་རེ། མདོ་དང་བསྟན་བཅོས་ཀྱི་བརྗོད་བྱ་ལ་ཁྱད་པར་མེད་པར་ཐལ།
104



མདོ་ལས་ ཀྱང་གཞི་གཉེན་རྣམ་པ་ གསུམ་ག་བརྗོད་བྱར་བསྟན། བསྟན་བཅོས་སུ་ཡང་དེ་ལྟར་བསྟན་པའི་
ཕྱིར། འདོད་ན། མདོ་དང་ཟློས་པའི་སྐྱོན་ ཡོད་པར་ཐལ་ལོ། །འདོད་ན། བསྟན་བཅོས་ འདི་
བརྩམས་པ་ལ་དགོས་པ་མེད་པར་ཐལ་ལོ། །ཞེས་རྩོད་པའི་སྒོ་ནས། མཚམས་སྦྱོར་བ་ལ། ། སྐྱེ་བོ་བློ་
གྲོས་དམན་པ་དག་བཅོམ་ལྡན་འདས་རྒྱུས་པ་དང་འབྲིང་དང་མདོར་བསྡུས་པ་ལ་དད་པའི་སེམས་ཅན་་་་་་
ལ་ཕན་འདོགས་པར་བཞེད་པ་ཐུགས་རྗེ་ཅན་ཉིད་ཀྱིས་ རྒྱལ་བའི་ཡུམ་དེ་ དང་དེ་ལས་མངོན་པར་རྟོགས་པ་
བརྒྱད་ཀྱི་རིམ་པ་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་མཐའ་དག་གསལ་བར་མཛད་པ་མ་ཡིན་ནམ། །
བཅོམ་ལྡན་འདས་འཕགས་པ་མ་ རྒྱལ་བ་ལས་ རྒྱལ་བས་ཀྱང་དེ་བསྟན་པ་ལ་དོན་ཅི་ཞིག་ཡོད་སྙམ་དུ་དོགས་
པ་བསལ་བའི་ཕྱིར། དོན་ལ་ཐེ་ཚོ མ་བསྐྱེད་པ་ཉིད་ཀྱི་འཇུག་པའི་ཡན་ལག་རང་གི་བསྟན་བཅོས་ཀྱི་བརྗོད་
བར་བྱ་བ། ཞེས་གསུངས། །
གཉིས་པ་ནི། བསྟན་བཅོས་མངོན་རྟོགས་རྒྱུན་གྱི་དགོས་སོགས་ཆོས་བཞི་ངོས་བཟུང་བའི་སྒོ་ནས་
མདོ་དོན་ད གོས་དོན་གྱི་སྒོ་ནས་བཤད་པ་ལ། རྣམ་པ་ཐམས་ཅད་མཁྱེན་ཉིད་ལམ། །ཞེས་སོགས་
གསུངས། དེ་ཡང་། རྣམ་པ་ཐམས་ཅད་མཁྱེན་ཉིད་ལམ། །སྟོན་པས་འདི་ལས་བཤད་པ་གང་། །
ཞེས་པས་བརྗོད་བྱ་དེ་བསྟན། གཞན་གྱིས་མྱོང་བ་མ་ཡིན་ཏེ། ། ཞེས་པས་བརྗོད་བྱའི་ཁྱད་པར་དེ་
བསྟན། ཆོས་སྤྱོད་བཅུ་ཡི་བདག་ཉིད་ཀྱི། །མདོ་དོན་དྲན་པ་ལ་བཞག་ནས། །བློ་དང་ལྡན་པས་
མཐོང་འགྱུར། ཞེས་པས་ཉིང་དགོས་དེ་བསྟན། བདེ་བླག་ཏུ་ནི་རྟོགས་པ་ཞེས། །བྱ་བ་རྩོམ་པའི་
དགོས་པ་ཡིན། །ཞེས་པས་དགོས་པ་བསྟན་ཅིང་། འབྲེལ་བ་ཤུགས་ལ་བསྟན་པ་ཡིན་ཏེ། བྱ་བ་རྩོམ་
པའི་དགོས་པ་ཡིན། །ཞེས་པས་དགོས་པ་དང་འབྲེལ་བ་ཤུགས་ལ་བསྟན། ཕྱིར །ཞེས་པས་ཉིང་
དགོས་དང་དགོས་པའི་འབྲེལ་བ་ཤུགས་ལ་བསྟན་པའི་ཕྱིར།
གསུམ་པ་ནི། གཞུང་འདི་ཚིག་དོན་གྱི་སྒོ་ནས་བཤད་པ་ལ། རྣམ་པ་ཐམས་ཅད་མཁྱེན་པ་ཉིད་ནི་
སངས་རྒྱས་ཉིད་ཀྱི་ལམ་སྟེ། དེར་རྟོགས་པ་ཐམས་ཅད་ཉེ་བར་མཚོན་པ་ལྷུར་ལེན་པ་ཡིན་ནོ། །ཞེས་པ་
ནས༑ གདུལ་བྱ་རྣམས་ཀྱིས་བདེ་བླག་ཏུ་རྟོ གས་པར་འགྱུར་བ་ནི་བསྟན་བཅོས་རྩོམ་པའི་དགོས་པ་ཡིན་
ནོ། །ཞེས་པའི་ བར་གསུངས། དེ་ཡང་རྣམ་པ་ཐམས་ཅད་མཁྱེན་པ་ཉིད་ནི་སངས་རྒྱས་ཉིད་ཀྱི་ལམ་
སྟེ། མངོན་པར་རྟོགས་པ་ཐམས་ཅད་ཉེ་བར་མཚོན་པ་ལྷུར་ལེན་པ་ཡིན་ནོ། །བཅོམ་ལྡན་འདས་ཆོ་
འཕྲུལ་རྣམ་པ་གསུམ་ཆར་གྱིས་འགྲོ་བ་མཐའ་དག་ལ་རྗེས་སུ་སྟོན་པར་མཛད་པ་དེ་ཉིད་ཀྱིས་རྒྱལ་བའི་ཡུམ་
རྣམ་པ་གསུམ་ཆར་ལས་བརྗོད་པར་བྱ་བ་ཉིད་དུ་བསྟན་པ་གང་ཡིན་པ། ཞེས་པས་བརྗོད་བྱ་བསྟན།
--
105



རྗོད་པར་བྱེད་པ་དང་བརྗོད་པར་བྱ་བ་དག་ཐབས་ དང་ཐབས་ཀྱིས་བསྒྲུབ་པར་བྱ་བའི་ཚུལ་གྱིས་འབྲེལ་་་
བར་མཛད་པ། ཞེས་པས་འབྲེལ་པ་དེ་བསྟན། ཕྱི་རོལ་པ་ དང་ཅིག་ཤོས་ཀྱི་འདོད་ཆགས་ དང་བྲལ་བ་ལ་
སོགས་པ་ཆོས་ཐམས་ཅད་བདག་མེད་པ་ལ་གོམས་པར་མ་བྱས་པ་རྣམས་ཀྱིས་ཐོས་པ་ལས་ བྱུང་བ་ལ་་་་་་
སོགས་པའི་ཤེས་པའི་རིམ་གྱིས་མ་མྱ ངས་པ་དེ། ཞེས་པས་བརྗོད་བྱའི་ཁྱད་པར་དེ་བསྟན། བྱང་ཆུབ་
སེམས་དཔའ་རང་ དང་གཞན་གྱི་དོན་ཕུན་སུམ་ཚོགས་པ་སྒྲུབ་པ་ཅི་ལ་ཡང་མ་རག་པར་ཆས་པ་དག་ཁོ་་་་
ནས་ཉམས་སུ་མྱོང་བ་ཤིན་ཏུ་གསལ་བས་བཞག་པའི་བག་ཆགས་ལས་ བྱུང་བའི་དྲན་པའི་ཤེས་པ་ལ་ཤེར་་་
ཕྱིན་གྱི་མདོའི་དོན་མ་ལུས་པ་མངོན་པར་རྟོགས་པ་བརྒྱུད་ཀྱི་བདག་ཉིད་བྱང་ཆུབ་ཀྱི་སེམས་དང་སྦྱིན་པ་ལ་
སོགས་པ་བསྒྲུབ་པའི་སྤྱོད་པ་ལེགས་པར་བཞག་ནས་ཆོས་ཀྱི་དབྱིངས་ཀུན་ཏུ་འགྲོ་བ་ལ་སོགས་པ་རྟོགས་་་་
པའི་མཚན་ཉིད་ས་རབ་ཏུ་དགའ་བ་ལ་སོགས་པ་རྟོ གས་ པའི་རིམ་པས་རྣམ་པ་ཐམས་ཅད་མངོན་སུམ་དུ་་་་
བྱེད་པར་འགྱུར་བ་ཞེས་བྱ་བ། ཞེས་པས་ཉིང་དགོས་དེ་བསྟན་ནོ། །དགོས་པའི་ཡང་དགོས་པའི་ཆེད་
དུ་མངོན་པར་འདོད་པའི་ཤེར་ཕྱིན་འདིའི་དོན་བྱང་ཆུབ་ཀྱི་སེམས་དང་སྒྲུབ་པ་ལ་སོགས་པའི་མཚན་་་་་་་
ཉིད་གདུལ་བྱ་རྣམས་ཀྱིས་བདེ་བླག་ཏུ་རྟོགས་པར་འགྱུར་བ་ནི་བསྟན་བཅོས་རྩོམ་པའི་དགོས་པ་ཡིན་་་་་་་་
ནོ། །ཞེས་པས་དགོས་པ་དེ་བསྟན་པ་ཡིན་ནོ། །དགོས་དོན་གྱི་སྒོ་ནས་འཆད་པ་ལ། དོན་ལ་ཐེ་ཚོམ་
བསྐྱེད་པ་ཉིད་ཀྱིས་འཇུག་པའི་ཡན་ལག ཅེས་གསུངས། བསྡུས་དོན་གྱི་སྒོ་ནས་འཆད་པ་ལ། རང་
གི་བསྟན་བཅོས་ཀྱི་བརྗོད་པར་བྱ་བ་དང༌། དགོས་པ་དང་དགོས་པའི་ཡང་དགོས་པ་ དང་འབྲེལ་བ་ཁོང་
ན་ཡོད་པ་རྣམས་གསུངས་ཏེ། ཞེས་དང༌། བརྒལ་ལན་ནི། དེ་ལྟར་ཕྱག་འཚལ་བ་ དང་། ཞེས་སོགས་
ཀྱིས་བསྟན་ནོ། །
ངག་དོན་ནི། བསྟན་བཅོས་ཀྱི་དང་པོར་དགོས་འབྲེལ་གྱི་ངག་བཀོད་པ་ཆོས་ཅན། དགོས་པ་
ཡོད་དེ། རྟོག་ལྡན་བསྟན་བཅོས་ལ་འཇུག་པའི་བགེགས་བཞི་བཟློག་ནས། དགོས་སོགས་ཆོས་བཞི་དང་
ལྡན་པའི་བསྟན་བཅོས་ལ་གདུལ་བྱ་རྣམས་ཐོས་བསམ་གྱིས་འཇུག་པར་བྱ་བའི་ཆེད་ཡིན་ པའི་ཕྱིར།
བགེགས་བཞི་ནི། བསྟན་བཅོས་འདི་ཆོས་ཅན། བརྩམ་པར་བྱ་བ་མ་ཡིན་པར་ཐལ། དགོས་པ་མེད་
པའི་ཕྱིར། དཔེར་ན། བྱ་རོག་སོ་རྟོག་གི་བསྟན་བཅོས་བཞིན། དེ་ཆོས་ཅན། བརྩམ་པར་བྱ་བ་མ་
ཡིན་པར་ཐལ། དགོས་པ་ཡོད་ཀྱང་དགོས་པ་དེ་སྒྲུབ་མི་ནུས་པའི་ཕྱིར། དཔེར་ན། འཇོག་པོའི་གཙུག་
རྒྱུན་ལེན་པའི་བསྟན་བཅོས་བཞིན། དགོས་པ་སྒྲུབ་ནུས་ཀྱང་ཉིང་དགོས་རྒྱུ་ནོམ་པ་མེད་པའི་ཕྱིར།
དཔེར་ན། མ་བག་མར་ལེན་པའི་བསྟན་བཅོས་བཞིན། ཉིང་དགོས་ཡོད་ཀྱང་ཐབས་དེ་བསྟན་བཅོས་
108



༣
དང་མ་འབྲེལ་བའི་ཕྱིར། དཔེར་ན། མཐོ་རིས་ཀྱི་དོན་དུ་ཕྱུགས་ཀྱི་མཆོད་སྦྱིན་བྱེད་པ་བཞིན་ནོ། །
དེས་ན་འདིའི་སྐབས་སུ་མཐའ་དཔྱད་པ་ལ། དགོས་སོགས་ཆོས་བཞིའི་རྣམ་གཞག་དང༌། དགོས་
སོགས་ ཚོས་བཞི་དང་ལྡན་ པའི་ བཀའ་དང་བསྟན་བཅོས་ཀྱི་རྣམ་གཞག་བཤད་པའོ། །དང་པོ་ལ། སྤྱིར་
དགོས་སོགས་ཆོས་བཞི་ལ་དབྱེ་ན། ངག་ཙམ་ལ་ཡོད་པ། དགོས་འབྲེལ་ངག་ལ་ཡོད་པ། བསྟན་
བཅོས་ལུས་ལ་ཡོད་པའི་ད གོས་སོགས་ཆོས་བཞི་རྣམས་སུ་ཡོད་ལ། དང་པོ་ལ། ངག་དོན་མཐུན་ཐམས་
ཅད་ལ་དགོས་སོགས་ཆོས་བཞི་ཡོད་དེ། དཔེར་ན། བུམ་པར་ཆུ་ལོངས་ཤིག་ཅེས་པའི་ངག་ལྟ་བུ་ལ་
མཚོན་ན། བུམ་པར་ཆུ་ལེན་པར་ངག་དེའི་བརྗོད་བྱ་དང༌། ངག་དེ་ལ་བརྟེན་ནས་ཕ་རོལ་པོ ས་དོན་
གོ་བ་ངག་དེའི་དགོས་པ། དེ་ལྟར་གོ་བ་ལ་བརྟེན་ནས་སྐྱེས་བུ་སྐོམ་ནད་དང་བྲལ་བ་ངག་དེའི་ཉིང་
དགོས། དེ་གསུམ་ཕྱི་མ་ཕྱི་མ་སྔ་མ་སྔ་མ་ལ་འབྲེལ་བ་དེ་ངག་དེའི་འབྲེལ་བ་ཡིན་པའི་ཕྱིར། གཉིས་པ་
ལ༑ དགོས་འབྲེལ་ངག་གི་དགོས་སོགས་ཆོས་བཞི་ཡོད་དེ། བསྟན་བཅོས་ལུས་ཀྱི་ད གོས་སོགས་ཆོས་
བཞི་པོ་དེ་དེའི་བརྗོད་བྱ། འདི་ལ་བརྟེན་ནས་བསྟན་བཅོས་ལུས་ལ་དགོས་སོགས་ཆོས་བཞི་ཡོད་པར་
རྟོགས་པ་དེ་དེའི་དགོས་པ། དེ་ལ་བརྟེན་ནས་གདུལ་བྱ་བསྟན་བཅོས་ལ་ཞུགས་པ་དེ་དེའི་ཉིང་དགོས།
དེ་གསུམ་ཕྱི་མ་ཕྱི་མ་སྔ་མ་སྔ་མ་ལ་འབྲེལ་བ་ནི་དེའི་འབྲེལ་བ་ཡིན་པའི་ཕྱིར། གསུམ་པ་ལ། བསྟན་
བཅོས་མངོན་རྟོགས་རྒྱུན་ཆོས་ཅན། ཁྱོད་ཀྱི་བརྗོད་བྱ་ཡོད་དེ། ཕྱི་རོལ་པ་དང་ཉན་རང་སོགས་ཀྱིས་ཇི་
ལྟ་བ་བཞིན་དུ་མ་རྟོགས་པའི་སྟོན་པས་རྒྱུས་འབྲིང་བསྡུས་གསུམ་ལས་བཤད་པའི་དངོས་པོ་བརྒྱད་པོ་དེ་་་་
ཁྱོད་ཀྱི་བརྗོད་བྱ་ཡིན་པའི་ཕྱིར། ཁྱོད་ཀྱི་ད གོས་པ་ཡོད་དེ། ཁྱོད་ལ་བརྟེན་ནས་ཁྱོད་ཀྱི་ཆེད་དུ་བྱ་བའི་
གདུལ་བྱས་མདོ་དོན་བདེ་བླག་ཏུ་རྟོགས་པ་དེ་ཁྱོད་ཀྱི་དགོས་པ་ཡིན་ པའི་ཕྱིར། ཁྱོད་ཀྱི་ཉིང་དགོས་ཡོད་
དེ། ཁྱོད་ཀྱི་གདུལ་བྱས་ཁྱོད་ལ་བརྟེན་ནས་མདོ་དོན་བདེ་བླག་ཏུ་རྟོགས་ཤིང་གོམས་པའི་སྟོབས་ཀྱིས་ས་
བཅུ་རིམ་གྱིས་བགྲོད་དེ་མཐར་རྣམ་མཁྱེན་ཐོབ་པ་དེ་དེ་ཡིན་པའི་ཕྱིར། ཁྱོད་ལ་འབྲེལ་བ་ཡོད་དེ། ཁྱོད་
ཀྱི་ཉིང་ད གོས་ཁྱོད་ཀྱི་དགོས་པ་ལ། དེ་ཁྱོད་ཀྱི་བརྗོད་བྱ་ལ། དེ་ཁྱོད་ལ་འབྲེལ་བ་དེ་ཁྱོད་ཀྱི་འབྲེལ་བ་
ཡིན་ པའི་ ཕྱིར་རོ། །
འོ་ན། ཆོས་སྤྱོད་བཅུ་ཡི་བདག་ཉིད་ཀྱི། །ཞེས་འཆད་ན། ཆོས་སྤྱོད་བཅུ་པོ་དེ་གང་ཞེ་ན། ཁ་
ཅིག དབུས་མཐའ་ལས། ཡི་གེ་འབྲི་མཆོད་སྦྱིན་པ་ དང་། །ཉན་ དང་ཀློག་དང་ལེན་པ་དང༌། །
འཆད་དང་ཁ་ཏོན་བྱེད་པ་དང་། །དེ་སེམས་པ་དང་སྒོམ་པ་སྟེ། །ཆོས་སྤྱོད་བཅུ་པོའི་བདག་ཉིད་
ནི། །བསོད་ནམས་ཕུང་པོ་དཔག་ཏུ་མེད། །ཅེས་གསུངས་པ་ལྟར་འདོད་ཀྱང་།
c



རང་ལུགས་ནི། སྦྱིན་སོགས་ཕར་ཕྱིན་བཅུ་པོ་དེ་སྐབས་འདིའི་ཆོས་སྤྱོད་བཅུར་བཞེད་པ་ཡིན་ཏེ།
དེ་ལྟར་དུ་འགྲེལ་བཤད་གཉིས་དང་ཤེར་འབྱུང་གི་བཤད་པ་རྩ་བའི་དགོངས་པར་གསེར་ཕྲེང་ལས་བཤད་་་་
པའི་ཕྱིར།
བཀའ་དང་བསྟན་བཅོས་ཀྱི་རྣམ་གཞག་བཤད་པ།
གཉིས་པ་ལ། བཤད་བྱ་བཀའི་རྣམ་གཞག་བཤད་པ། འཆད་བྱེད་བསྟན་བཅོས་ཀྱི་རྣམ་གཞག་
བཤད་པ། བཀའ་དང་བསྟན་བཅོས་ཀྱི་བྱེད་ལས། བཀའ་དང་བསྟན་བཅོས་འགལ་མི་འགལ་དཔྱད་
པའོ༑ ༑ དང་པོ་ལ། མཚན་ཉིད། དབྱེ་བ། སྒྲ་བཤད་པ་དང་གསུམ་ལས། དང་པོ་ནི། ཁྱད་
ཆོས་བཞི་དང་ལྡན་པའི་སངས་རྒྱས་ཀྱི་གསུང་རབ། བཀའི་མཚན་ཉིད། ཁྱད་ཆོས་བཞི་ནི་བརྗོད་བྱ་
མཐོ་རིས་དང་ཐར་པ་སོགས་ཀྱི་ཡོན་ཏན་ དང་ལྡན་པ། རྗོད་བྱེད་ཚིག་གི་སྐྱོན་མཐའ་དག་དང་བྲལ་བ། །
བྱེད་ལས་ཁམས་གསུམ་གྱི་ཉོན་མོངས་སོགས་སྤང་བྱ་ཅི་རིགས་སྤོང་ཕྱིར་དུ་གསུངས་པ། དགོས་པ་ཉོན་
མོངས་པ་དང་སྡུག་བསྔལ་ཞི་བའི་ཕན་ཡོན་སྟོན་པར་མཛད་པ་རྣམས་ཡིན་པའི་ཕྱིར་ཏེ། རྒྱུད་བླ་མ་
ལས། གང་ཞིག་དོན་ལྡན་ཆོས་དང་ཉེར་འབྲེལ་ཞིང༌། །ཁམས་གསུམ་ཀུན་ལ་ཉོན་མོངས་སྤོང་ཕྱིར་
གསུངས། །ཞི་བའི་ཕན་ཡོན་སྟོན་པར་མཛད་པ་གང་། །དེ་ནི་དྲང་སྲོང་གསུང་ཡིན་ལྡོག་པ་གཞན། །
ཞེས་གསུངས་པའི་ཕྱིར།
གཉིས་པ་ནི། བཀའ་ལ་རྗོད་བྱེད་ཀྱི་སྒོ་ནས་གསུང་རབ་ཡན་ལག་བཅུ་གཉིས་ཡོད། བརྗོད་བྱའི་
སྒོ་ནས་སྡེ་སྣོད་རིན་པོ་ཆེ་གསུམ་དང༌། དྲང་ངེས་ཀྱི་མདོ་གཉིས་སུ་ཡོད། ཆེད་དུ་བྱ་བའི་གདུལ་བྱའི་
སྒོ་ནས་ཐེག་པ་ཆེ་ཆུང་གི་མདོ་གཉིས་ཡོད། བདག་རྐྱེན་གྱི་སྒོ་ནས་ཞལ་ནས་གསུངས་པའི་བཀའ། རྗེས་
སུ་གནང་བའི་བཀའ། བྱིན་གྱིས་བརླབས་པའི་བཀའ་དང་གསུམ་ཡོད། དང་པོ་ནི། མདོ་སྡུད་པ་ལྟ་
བུ། གཉིས་པ་ནི། གླེང་གཞིའི་ལེའུ་ལྟ་བུ། གསུམ་པ་ལ་སྐུའི་སྒོ་ནས་བྱིན་གྱིས་བརླབས་པའི་བཀའ་
མདོ་སྡེ་ས་བཅུ་པ་ལྟ་བུ། གསུང་གི་སྒོ་ནས་བྱིན་གྱིས་བརླབས་པ་མ་སྐྱེས་དགྲའི་འགྱོད་སེལ་གྱི་མདོ་ལྟ་
བུ། ཐུགས་ཀྱི་སྒོ་ནས་བྱིན་གྱིས་བརླབས་པའི་བཀའ་ལ་ཐུགས་ཏིང་ངེ་འཛིན་གྱིས་བྱིན་གྱིས་བརླབས་པ་
ཤེར་སྙིང་གི་ནང་ཚན་དུ་གྱུར་པའི་གཟུགས་སྟོང་པའོ། །ཞེས་སོགས་ལྟ་བུ། ཐུགས་བདེན་པའི་སྟོབས་
108



ཀྱིས་བྱིན་གྱིས་བརླབས་པ། ལྷའི་རྔ་བོ་ཆེའི་སྒྲ་ལས་བྱུང་བའི་བཀའ་ལྟ་བུ། ཐུགས་ཡེ་ཤེས་ཀྱིས་བྱིན་གྱིས་
བརླབས་པ་གནོད་སྦྱིན་སོགས་ཀྱི་ངག་ལས་ཆོས་ཀྱི་སྒྲ་འབྱུང་བ་ལྟ་བུའོ། །
གསུམ་པ་ནི། བརྒྱད་སྟོང་པ་ཆོས་ཅན། ཁྱོད་ལ་བཀའ་ཞེས་བརྗོད་པའི་རྒྱུ་མཚན་ཡོད་དེ། ལེགས་
པར་བཤད་པའི་ངག་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། གཉིས་པ་ལ་ཡང་གསུམ་ལས།
དང་པོ་ནི། འཆོས་སྐྱོབ་ཀྱི་ཡོན་ཏན་གཉིས་དང་ལྡན་པའི་རིགས་སུ་གནས་པའི་ངག་རྣམ་དག །
ནང་པ་སངས་རྒྱ ས་པའི་བསྟན་བཅོས་རྣམ་དག་གི་མཚན་ཉིད་ཡིན། རྩོམ་པ་པོ་རྣམ་གཡེང་མེད་པའི་
ཡིད་ཅན་གྱིས་བཀའི་དགོངས་འགྲེལ་དུ་བརྩམས་པའི་རིགས་སུ་གནས་པའི་རབ་ཏུ་ཕྱེ་བའི་ངག་རྣམ་དག་་་
གང་ཞིག ཐར་པ་ཐོབ པའི་ལམ་དང་རྗེས་སུ་མཐུན་པ། བཀའ་དང་བསྟན་བཅོས་གཉིས་སུ་ཕྱེ་བའི་
བསྟན་བཅོས་རྣམ་དག་གི་མཚན་ཉིད་ཡིན་ཏེ། རྒྱུད་བླ་མ་ལས། གང་ཞིག་ རྒྱལ་བའི་བསྟན་པ་འབའ་
ཞིག་གིས། །དབང་བྱས་རྣམ་གཡེང་མེད་ཡིད་ཅན་གྱིས་བཤད། །ཐར་པ་ཐོབ་པའི་ལམ་དང་རྗེས་
མཐུན་པ། །དེ་ཡང་དྲང་སྲོང་བཀའ་བཞིན་སྤྱི་བོས་བླངས། །ཞེས་གསུངས་པའི་ཕྱིར། རིགས་གནས་
སྨོས་པ་ལ་དགོས་པ་ཡོད་དེ། སྒྲའི་བསྟན་བཅོས་ཀ་ལཱ་པ་དེ་ནང་པ་སངས་རྒྱ ས་པའི་བསྟན་བཅོས་རྣམ་
ད ག་ཏུ་བསྡུ་བར་བྱ་བའི་ཆེད་ཡིན་པའི་ཕྱིར།
གཉིས་པ་བསྟན་བཅོས་ལ་དབྱེ་ན། བཀའ་སྤྱིའི་དགོངས་པ་འགྲེལ་པའི་བསྟན་བཅོས་དང༌།
བཀའ་སོ་སོའི་དགོངས་འགྲེལ་གྱི་བསྟན་བཅོས་གཉིས་ལས། དང་པོ་ལ། རྗོད་བྱེད་རྣམ་པར་ད ག་བྱེད་
དང་། བརྗོད་བྱ་རྣམ་པར་ད ག་བྱེད་ཀྱི་བསྟན་བཅོས་གཉིས་ལས། དང་པོ་ནི། སྒྲའི་བསྟན་བཅོས།
མིང་གི་མངོན་བརྗོད། སྙན་ངག་དང༌། སྡེབ་སྦྱོར་གྱི་བསྟན་བཅོས་ལྟ་བུ། གཉིས་པ་ནི། ཚད་མ་སྡེ་
བདུན་ལྟ་བུ། གཉིས་པ་ལ། འཁོར་ལོ་དང་པོའི། བར་བའི། ཐ་མའི་དགོངས་འགྲེལ་གྱི་བསྟན་བཅོས་
དང་གསུམ་ལས། དང་པོ་ལ། འཁོར་ལོ་དང་པོའི་ལྟ་བའི་ཆ་དང༌། སྤྱོད་པའི་ཆ་གཙོ་བོར་འགྲེལ་པའི་
བསྟན་བཅོས་གཉིས་ལས། དང་པོ་ནི། མངོན་པ་སྡེ་བདུན། བྱེ་བྲག་བཤད་མཛོད་ཆེན་མོ། མཛོད་
རྩ་འགྲེལ་རྣམས་ལྟ་བུ། །
གཉིས་པ་ནི། མདོ་རྩ་བ་ལྟ་བུ། གཉིས་པ་ལ་ཡང་ལྟ་སྤྱོད་གཉིས་ལས། དང་པོ་ལ། དངོས་
བསྟན་གི་ཆ་གཙོ་བོར་འགྲེལ་པ་རིགས་ཚོགས་དྲུག་དང་། སྦས་དོན་གྱི་ཆ་གཙོ་བོར་འགྲེལ་པ་མངོན་
རྟོགས་རྒྱན་ལྟ་བུ། གཉིས་པ་ནི། སྤྱོད་འཇུག་ལྟ་བུ། གསུམ་པ་ལ་ཡང་ལྟ་བའི་ཆ་གཙོ་བོར་འགྲེལ་པ་
ཆོས་དབྱིངས་རྣམ་འབྱེད་དང་། དབུས་མཐའི་རྣམ་འབྱེད་ལྟ་བུ། སྤྱོད་པའི་ཆ་གཙོ་བོར་འགྲེལ་པ་མདོ་
109



་
སྡེའི་རྒྱུན་ཏེ། དེར་མ་ཟད་འཕགས་པ་ཐོགས་མེད་ཀྱིས་མཛད་པའི་ས་སྡེ་ལྔ། སྡོམ་རྣམ་པ་གཉིས།
དབྱིག་གཉེན་གྱིས་མཛད་པའི་པྲ་ཀ་ར་ཎ་སྟེ་རབ་ཏུ་བྱེད་པ་སྡེ་བརྒྱུད་རྣམས་སུ་ཡོད་ལ། ས་སྡེ་ལྔ་ཡང་
ཡོད་དེ། སའི་དངོས་གཞི། སའི་གཞི་བསྡུ་བ། རྣམ་གྲངས་བསྡུ་བ། རྣམ་པར་བཤད་པའི་སྒོ་བསྡུ་
བ། གཏན་ལ་དབབ་པ་བསྡུ་བ་རྣམས་སུ་ཡོད་པའི་ཕྱིར། སྡོམ་རྣམ་པ་གཉིས་ཡོད་དེ། ཐེག་པ་ཐུན་
མོང་བའི་སྡོ མ་ཀུན་ལས་བཏུས་པ། ཐེག་ཆེན་ཐུན་མོང་མ་ཡིན་པའི་སྡོམ་ཐེག་བསྡུས་གཉིས་སུ་ཡོད་པའི་
ཕྱིར། པྲ་ཀ་ར་ཎ་སྡེ་བརྒྱུད་ཀྱང་ཡོད་དེ། ཉི་ཤུ་པ། སུམ་ཅུ་པ། རྣམ་བཤད་རིགས་པ། ལས་གྲུབ་
པའི་རབ་བྱེད། ཕུང་པོ་ལྔའི་རབ་བྱེད། རྟེན་འབྲེལ་མདོ་འགྲེལ། དབུས་མཐའི་འགྲེལ་པ། མདོ་
སྡེའི་རྒྱན་གྱི་འགྲེལ་པ་རྣམས་སུ་ཡོད་པའི་ཕྱིར།
ཡང་བསྟན་བཅོས་ལ་བྱེད་ལས་ཀྱི་སྒོ་ནས། འཐོར་བ་སྡུད་པ། འཁྲུགས་པ་གོ་རིམ་དུ་སྡེབ་པ།
སྦས་པ་གསལ་ བར་བྱེད་པའི་བསྟན་བཅོས་དང་གསུམ་ལས། དང་པོ་ནི། ཚད་མ་ཀུན་ལས་བཏུས་པ་ལྟ་
བུ། གཉིས་པ་ནི། མདོ་རྩ་བ་ལྟ་བུ། །
གསུམ་པ་ནི། མངོན་རྟོགས་རྒྱུན་ལྟ་བུ། དེ་ལ་དམན་མཆོག་གི་སྒོ་ནས་ལྟར་སྣང་དྲུག ཡང་
དག་གསུམ་དང་དགུར་ཡོད་དེ། རྣམ་བཤད་རིགས་པ་ལས། དོན་མེད་དོན་ལོག་དོན་དང་ལྡན། །
ངན་གཡོ་བརྩེ་བྲལ་སྡུག་བསྔལ་སྤོང་། །ཐོས་རྩོད་སྒྲུབ་པ་ལྷུར་ལེན་པ། །བསྟན་བཅོས་དྲུག་བྲལ་
གསུམ་དུ་འདོད། །ཅེས་གསུངས་པའི་ཕྱིར། དེ་ལ་དང་པོ་ནི། བྱ་རོག་སོ་རྟོག་གི་བསྟན་བཅོས་ལྟ་
བུ། གཉིས་པ་ནི། སྐྱེ་བ་སྔ་ཕྱི་མེད་པར་སྟོན་པའི་བསྟན་བཅོས་ལྟ་བུ། གསུམ་པ་ནི། མངོན་རྟོ གས་
རྒྱུན་ལྟ་བུ། བཞི་པ་ནི། ཕྱི་རོལ་པའི་སྒྱོགས་ དང༌། འཁྲུལ་འཁོར་གྱི་ བསྟན་བཅོས་ལྟ་བུ། ལྔ་པ་ནི།
མཐོ་རིས་ཀྱི་དོན་དུ་ཕྱུགས་ཀྱི་མཆོད་སྦྱིན་བྱེད་པའི་བསྟན་བཅོས་ལྟ་བུ། དྲུག་པ་ནི། མངོན་རྟོགས་རྒྱན་
ལྟ་བུ། བདུན་པ་ནི། ཕྱི་རོལ་པའི་རིག་བྱེད་ཀྱི་བསྟན་བཅོས་ལྟ་བུ། བརྒྱུད་པ་ནི། ཕྱི་རོལ་པའི་རྟོག་
གེ འི་བསྟན་བཅོས་ལྟ་བུ། དགུ་པ་ནི། མངོན་རྟོ གས་རྒྱུན་ལྟ་བུ། ཡང་དེ་ལ་རིག་པའི་ གནས་ལྔ་སྟོན་
པའི་བསྟན་བཅོས་ལྔ་ཡང་ཡོད་དེ།
བཟོ་རིག་པ་གཙོ་བོར་སྟོན་པ་ཤཱ་རིའི་བུས་མཛད་པའི་ཐིག་རྩ་ལྟ་བུ། གསོ་བ་རིག་པ་གཙོ་བོར་
སྟོན་པ་སློབ་དཔོན་དཔའ་པོ ས་མཛད་པའི་ སྨན་དཔྱད་ཡན་ལག་བརྒྱད་པ་ལྟ་བུ། སྒྲ་རིག་པ་གཙོ་བོར་
སྟོན་པ་གཞོན་ནུ་ཀརྟི་ཀས་མཛད་པའི་སྒྲ་དོན་ཀ་ལཱ་པ་དང༌། ཙནྡྲ་པ་ལྟ་བུ། གཏན་ཚིགས་རིག་པ་གཙོ་
བོར་སྟོན་པ་ཚད་མ་སྡེ་བདུན་ལྟ་བུ། ནང་རིག་པ་གཙོ་བོར་སྟོན་པ་མངོན་རྟོགས་རྒྱུན་ལྟ་བུ་རྣམས་སུ་
11༠



སྒྲ
ཡོད་པའི་ཕྱིར། དེས་ན་གྲོལ་བ་དོན་གཉེར་གྱིས་རིག་པའི་ གནས་ལྔ་ལ་མཁས་པར་བྱ་དགོས་ཏེ། ཕྱི་
རྒོལ་ཚར་གཅོད་པ་ལ། གཏན་ཚིགས་རིག་པ་ དང་། སྒྲ་རིག་པ་ཤེས་དགོས། གདུལ་བྱ་རྗེས་སུ་འཛིན་
པ་ལ་བཟོ་རིག་པ་དང༌། གསོ་བ་རིག་པ་དགོས། བདག་ཉིད་རིག་པའི་གནས་ལ་མཁས་པར་བྱེད་པ་
ལ། དེ་བ ཞི་ཀ་ཤེས་དགོས། གྲོལ་བ་ཐོབ་པ་ལ་ནང་རིག་པ་ཤེས་དགོས་པའི་ཕྱིར་ཏེ། མདོ་སྡེའི་རྒྱུན་
ལས། རིག་པའི་ གནས་ལྔ་དག་ལ་བརྩོན་པར་མ་བྱས་ན། །འཕ གས་མཆོག་གིས་ ཀྱང་ཐམས་ཅད་མཁྱེན་
ཉིད་མི་འགྱུར་བས། །དེ་ལྟ་བས་ན་གཞན་དག་ཚར་གཅོད་རྗེས་འཛིན་དང༌། །བདག་ཉིད་ཀུན་ཤེས་
བྱ་ཕྱིར་དེ་ལ་དེ་བརྩོན་བྱ། །ཞེས་གསུངས་པའི་ཕྱིར།
གསུམ་པ་ནི། བསྟན་བཅོས་མངོན་རྟོགས་རྒྱན་ཆོས་ཅན། ཁྱོད་ལ་བསྟན་བཅོས་ཞེས་བརྗོད་པའི་
རྒྱུ་མཚན་ཡོད་དེ། གདུལ་བྱའི་ཤེས་རྒྱུད་ཉོན་མོངས་པའི་དགྲ་ལས་འཆོས་ཤིང༌། འཁོར་བ་དང་ངན་
སོང་གི་སྡུག་བསྔལ་ལས་སྐྱོབ་པར་བྱེད་པའི་འཆོས་སྐྱོབ་ཀྱི་ཡོན་ཏན་གཉིས་དང་ལྡན་པའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར། དེ་ལྟར་ཡང་རྣམ་བཤད་རིགས་པ་ལས། ཉོན་མོངས་དགྲ་རྣམས་མ་ལུས་འཆོས་
པ་དང་། །ངན་འགྲོའི་སྲིད་ལས་སྐྱོབ་བྱེད་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་
ཏེ༑ ༑གཉིས་པོ་འདི་དག་གཞན་གྱི་ལུགས་ལ་མེད། །ཅེས་གསུངས་པའི་ཕྱིར། །
གསུམ་པ་ནི། བཀའ་བསྟན་བཅོས་བྱེད་ལས་ཁྱད་པར་ ཅན་ དང་ལྡན་ཏེ། བཀའ་དང་བསྟན་
བཅོས་ཀྱི་འཆད་ཉན་བྱས་པ་ལ་བརྟེན་ནས། འཇིག་རྟེན་གྱི་ཁམས་འདིར་སངས་རྒྱས་ཀྱི་བསྟན་པ་ཡུན་
རིང་དུ་གནས་པར་འགྱུར་བའི་ཕྱིར་ཏེ། ལྷའི་བུས་ཞུས་པའི་མདོ་ལས། ཆོས་རྣམས་ཐམས་ཅད་བཀའ་
དང་བསྟན་བཅོས་གཉིས་སུ་འདུ། །ལེགས་པར་གསུང་དང་དེ་ཡི་དགོངས་འགྲེལ་པ། །དེ་ཡི་དབང་
གིས་ཤཱཀྱའི་བསྟན་པ་ཡང་། །འཇིག་རྟེན་ཁམས་འདིར་ཡུན་རིང་གནས་པར་འགྱུར། །ཞེས་གསུངས་
པའི་ཕྱིར།
བཞི་པ་ནི། བཀའ་བསྟན་བཅོས་གཉིས་སུ་ཕྱེ་བའི་ བཀའ་དང་བསྟན་བཅོས་འ གལ་ཡང་། སྤྱིར་
བཀའ་དང་བསྟན་བཅོས་མི་འགལ་ཏེ། བཀའ་ཡིན་ན་བསྟན་བཅོས་ཡིན་དགོས་པའི་ཕྱིར་ཏེ། བཀའ་
བསྟན་བཅོས་ཡིན་པའི་ཕྱིར་ཏེ། དེ་སྒྲུབ་པ་ལྷུར་ལེན་ པའི་ བསྟན་བཅོས་ཡིན་པའི་ཕྱིར་ཏེ། གཏན་ལ་
དབབ་པ་བསྡུ་བ་ལས། དེ་ལ་སྒྲུབ་པ་ལྷུར་ལེན་པའི་བསྟན་བཅོས་གང་ཞེ་ན། འདི་ ལྟ་སྟེ། རྒྱལ་བའི་
བཀའ་ཉིད་དོ། །ཞེས་གསུངས་པའི་ཕྱིར།
ཁོ་ན་རེ། བཀའ་ཡིན་ན་བཀའི་དགོངས་འགྲེལ་མ་ཡིན་དགོས་པར་ཐལ། དེ་ཡིན་ན། བཀའ་
111



དང་བསྟན་བཅོས་གཉིས་སུ་ཕྱེ་བའི་བསྟན་བཅོས་མ་ཡིན་དགོས་པའི་ཕྱིར་ན་མ་ཁྱབ། འདོད་ན། མདོ་
སྡེ་དགོངས་འགྲེལ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། འཁོར་ལོ་དང་པོ་གཉིས་ཀྱི་
ད གོངས་འགྲེལ་ཡིན་པའི་ཕྱིར། ཁོ་ན་རེ། བཀའ་གསུང་བ་པོ་ཡིན་ན། བཀའ་དང་བསྟན་བཅོས་
གཉིས་སུ་ཕྱེ་བའི་བསྟན་བཅོས་རྩོམ་པ་པོ་མ་ཡིན་དགོས་པར་ ཐལ། རྟགས་སྔ་མ་དེའི་ཕྱིར་ན་མ་ཁྱབ། །
འདོད་ན། ཤཱ་རིའི་བུ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། བྱིན་གྱིས་བརླབས་པའི་
བཀའ་ཡོད་པའི་ཕྱིར་ཏེ། རྒྱན་སྣང་ལས། དེ་ནས་བཅོམ་ལྡན་འདས་ལ་ལྷ་རྣམས་ཀྱི་དབང་པོ་བརྒྱ་བྱིན་
གྱིས་འདི་སྐད་ཅེས་གསོལ་ཏོ། །ཞེས་བྱ་བ་ལ་སོགས་པ་ནི། བཅོམ་ལྡན་འདས་ཀྱིས་རྗེས་སུ་གནང་བ་
ཉིད་ཀྱི་བཀའ་སྡུད་པ་པོ་རྣམས་ཀྱིས་ཡང་དག་པར་བྱས་པའི་ཕྱིར། སངས་རྒྱས་ཀྱི་བཀར་བཀའ་མ་ཡིན་
པ་བཅུག་པའི་ཉེས་པའི་གོ་སྐབས་རྒྱང་རིང་བ་ཉིད་དུ་བྱས་སོ། །ཞེས་གསུངས་པའི་ཕྱིར། འདོད་མི་
ནུས་ཏེ། དེས་བརྩམས་པའི་ཆོས་ཀྱི་ཕུང་པོ་ཞེས་པའི་བསྟན་བཅོས་ཡོད་པའི་ཕྱིར།
ཁ་ཅིག བསྟན་བཅོས་མངོན་རྟོགས་རྒྱན་གྱི་ཆེད་དུ་བྱ་བའི་གདུལ་བྱའི་རྒྱུད་ལ་བསྟན་བཅོས་་་་་་་
མངོན་རྟོགས་རྒྱུན་ཡོད་ཟེར་ན། མི་འཐད་དེ། བསྟན་བཅོས་མངོན་རྟོགས་རྒྱུན་ཡིན་ན། རྗེ་བཙུན་
བྱམས་མགོན་རང་རྒྱུད་ཀྱིས་བསྡུས་པས་ཁྱབ་པའི་ཕྱིར། རྟགས་འབུད་དོ། །ཁོ་ན་རེ། དེ་ཡོད་པར་
ཐལ། སློབ་དཔོན་སེང་གེ་བཟང་པོའི་རྒྱུད་ལ་དེ་ཡོད་པའི་ཕྱིར་ཏེ། དེའི་རྒྱུད་ཀྱི། སེམས་བསྐྱེད་པ་ནི་
གཞན་དོན་ཕྱིར། ཞེས་པའི་ གཞུང་ཚིག་དེ་བསྟན་བཅོས་མངོན་རྟོགས་རྒྱན་གྱི་གཞུང་ཚིག་ཡིན་པའི་
ཕྱིར་ཏེ། དེ་ཡོད་པའི་ཕྱིར་ན་མ་ཁྱབ་སྟེ། དེའི་རྒྱུད་ཀྱིས་བསྡུས་པའི་ཞལ་ནས་གསུངས་པའི་བཀའ་ཡོད་
པར་ཐལ། དེའི་རྒྱུད་ཀྱི་རབ་འབྱོར་བྱང་ཆུབ་སེམས་དཔའ་རྣམས་ཀྱིས་ནི་ཉན་ཐོས་ཀྱི་ལམ་གང་ཡིན་པ་
དང་། ཞེས་པའི་ གཞུང་ཚིག་དེ་དེ་ཡིན་ པའི་ ཕྱིར་ཏེ། དེ་ཡུམ་ བར་མའི་མདོ་ཚིག་ཡིན་ པའི་ཕྱིར་ཏེ། དེ་
ཡོད་པའི་ཕྱིར། ཁྱབ་པ་སོང་། དེ་ལ་སོགས་པ་མང་པོ་ཤེས་པར་བྱའོ། །
གཞན་ཡང་། བྱང་འཕགས་ཀྱི་རྒྱུད་ཀྱི། སྐྱེས་བུ་རང་བཞིན་མ་ཡིན་རྣམ་འ གྱུར་མིན། །ཞེས་
པའི་གཞུང་ཚིག་དེ་ཕྱི་རོལ་པའི་གཞུང་ཡིན་པར་ཐལ། དེ་འདྲ་ཡོད་པ་གང་ཞིག སློབ་དཔོན་སེང་གེ་
བཟང་པོའི་རྒྱུད་ཀྱི། སེམས་བསྐྱེད་པ་ནི་གཞན་དོན་ཕྱིར། ཞེས་པའི་ གཞུང་ཚིག་དེ་བསྟན་བཅོས་
མངོན་རྟོགས་རྒྱུན་གྱི་གཞུང་ཚིག་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། བསྟན་
བཅོས་རྣམ་དག་ཡིན་པར་ཐལ། བྱང་འ ཕ གས་ཀྱི་རྒྱུད་ཀྱི་བསྟན་བཅོས་ཡིན་པའི་ཕྱིར། འདོད་མི་ནུས་
ཏེ། ཕྱི་རོལ་པའི་ གཞུང་ཡིན་པའི་ཕྱིར། གསེར་ཕྲེང་ལས། བཀའ་དང་བསྟན་བཅོས་སོགས་གདུལ་
11



བྱའི་རྒྱུད་ཀྱིས་བསྡུས་པའི་ཤེས་པ་ཡིན་ཏེ། རྒྱན་སྣང་ལས། དེ་བས་ན་གདུལ་བྱའི་ཤེས་པ་སྒྲར་སྣང་བའི་
རང་བཞིན་ཉིད་ཡིན་པས་བསྟན་པ་ཉན་པ་པོ འི་སྐྱེ་བོ་དང་འབྲེལ་བ་ཡིན་ཏེ། ཤེས་རབ་ཀྱི་ཕ་རོལ་ཏུ་
ཕྱིན་པའི་ཡེ་ཤེས་ཀྱི་བདག་པོ་ལས་སྐྱེས་པའི་ཕྱིར། སངས་རྒྱས་བཅོམ་ལྡན་འདས་རྣམས་ཀྱིས་ཆོས་བསྟན་
པ་ཡིན། ཞེས་བྱས་ནས་མཆོད་པར་བྱ་བ་དེ་བཞིན་དུ། ཞེས་གསུངས།
རེ་ཞིག་དཔྱད་ན། སངས་རྒྱས་རང་རྒྱུད་ཀྱིས་བསྡུས་པའི་བཀའ་མེད་པར་ཐལ། བཀའ་དང་
བསྟན་བཅོས་གདུལ་བྱའི་རྒྱུད་ཀྱིས་བསྡུས་པའི་ཤེས་པ་ཡིན་ པའི་ཕྱིར། འདོད་མི་ནུས་ཏེ། སངས་རྒྱས་
རང་རྒྱུད་ཀྱིས་བསྡུས་པའི་ གསུང་དབྱངས་ཡན་ལག་དྲུག་ཅུ་ཡོད་པའི་ཕྱིར། གཞན་ཡང༌། བཀའ་ཆོས་
ཅན། ཁྱོད་ཐོས་པའི་ཉན་ཤེས་མེད་པར་ཐལ། ཁྱོད་ཤེས་པ་ཡིན་པའི་ཕྱིར། འདོད་ན། ཐོས་བྱུང་གི་
ཤེས་རབ་མེད་པར་ཐལ་ལོ། །གཞན་ཡང་། འགྲེལ་ཆེན་གྱི་ལུང་དེས་བཀའ་བསྟན་བཅོས་ཤེས་པར་
བསྟན་པ་མ་ཡིན་ཏེ། འགྲེལ་ཆེན་ལས། ཚིག་དང་ངག་གི་ཚོགས་ཀྱིས་བསྡུས་པའི་ གཞུང་དང༌། ཞེས་
གཞུང་ཤེར་ཕྱིན་ཚིག་དང་ངག་གིས་བསྡུས་པར་བཤད་པའི་ཕྱིར། གཞན་ཡང་། ངག་མ་སྨྲས་པར་བསྟན་
བཅོས་རྩོམ་པ་མེད་པར་ཐལ། བསྟན་བཅོས་ཡིན་ན་རྗོད་བྱེད་ཀྱི་སྒྲ་རང་མཚན་པ་ཡིན་དགོས་པའི་ཕྱིར།
རྟགས་ཁས། འདོད་ན། བསེ་རུ་ལྟ་བུའི་རང་རྒྱལ་གྱིས་སྒྲ་མེད་ལུས་ཀྱི་རྣམ་འ གྱུར་ཀྱི་སྒོ་ནས་ཆོས་སྟོན་
པ་མེད་པར་ཐལ། འདོད་པའི་ཕྱིར་ན་མ་ཁྱབ། །
ཁ་ཅིག འཆོས་སྐྱོབ་ཀྱི་ཡོན་ཏན་གཉིས་དང་ལྡན་པའི་ངག་རྣམ་དག བསྟན་བཅོས་རྣམ་དག་
གི་མཚན་ཉིད། ཟེར་ན། མངོན་མཐོའི་གོ་འཕང་ཡོད་པར་ཚད་མས་གྲུབ་པའི་ཕྱི་རོལ་པས་བརྩམས་པའི་
མངོན་མཐོའི་གོ་འཕང་ཡོད་པར་ སྟོན་པའི་ཕྱི་རོལ་པའི་བསྟན་བཅོས་ཆོས་ཅན། མཚན་ཉིད་དེར་ཐལ།
བསྟན་བཅོས་རྣམ་དག་ཡིན་ པའི་ཕྱིར། དེ་དེར་ཐལ། དེ་མངོན་མཐོའི་གོ་འཕང་ཡོད་པར་དམ་བཅས་
པའི་དམ་བཅའ་དེ་དམ་བཅའ་ཡང་དག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེ་དེར་ཐལ།
ཁྱོད་རང་གི་ཞེན་དོན་དམ་བཅའ་བ་པོའི་གང་ཟག་གི་ཚད་མས་གྲུབ་པའི་དམ་བཅའ་ཡིན་པའི་ཕྱིར་ཏེ།
ཆོས་ཅན་དེའི་ཕྱིར། རྩ་ བར་འདོད་མི་ནུས་ཏེ། ཕྱི་རོལ་པའི་བསྟན་བཅོས་ཡིན་པའི་ཕྱིར། ཁ་ཅིག
གདུལ་བྱའི་ཉོན་མོངས་སྤོང་ཕྱིར་དུ་གསུངས་པའི་སངས་རྒྱས་ཀྱི་གསུང་། བཀའི་མཚན་ཉིད་ཟེར་བ་མི་
འཐད་དེ། བཀའི་ཆེད་དུ་བྱ་བའི་གདུལ་བྱ་ཡིན་ན། ཉོན་མོངས་སྤངས་དགོས་ཀྱི་གང་ཟག་ཡིན་པས་
མ་ཁྱབ་པའི་ཕྱིར་ཏེ། དེར་གྱུར་པའི་ཉན་ཐོས་དགྲ་བཅོམ་ཡོད་པའི་ཕྱིར། གཞན་ཡང་། ཤཱ་རིའི་བུའི་
ངག་ཏུ་ གྱུར་ པའི་སངས་རྒྱས་ཀྱི་བཀའ་ཆོས་ཅན། སངས་རྒྱས་ཀྱི་གསུང་ཡིན་པར་ཐལ། སངས་རྒྱས་
113་



ཀྱི་བཀའ་ཡིན་པའི་ཕྱིར། འདོད་ན། གསུང་དབྱངས་ཡན་ལག་དྲུག་ཅུའི་ཡོན་ཏན་ དང་ལྡན་པར་ཐལ།
འདོད་པའི་ཕྱིར། ཁྱབ་སྟེ། མདོ་སྡེའི་རྒྱུན་ལས། བདེ་གཤེགས་གསུང་ནི་མཐའ་ཡས་པས། །ཡན་
ལག་དྲུག་ཅུ་བསམ་མི་ཁྱབ། །ཅེས་གསུངས་པའི་ཕྱིར། དེས་མཚོན་ནས་གཞན་ཡང་ཤེས་པར་བྱའོ། །
གཉིས་པ་བརྩམ་བྱ་གཞུང་གི་རང་བཞིན་བཤད་པ་ལ། རྒྱུས་པ་ལ་དད་པ་ལ་བརྒྱད་དུ་དབྱེ་བ་དང༌།
འབྲིང་ལ་དད་པ་ལ་དྲུག་ཏུ་དབྱེ་བ་དང་། བསྡུས་པ་ལ་དད་པ་ལོ་གསུམ་དུ་དབྱེ་བའོ། ། དང་པོ་ལ།
ལུས་ཀྱི་སྒོ་ནས་མདོར་བསྟན་པ། ཡན་ལག་གི་སྒོ་ནས་རྒྱས་པར་བཤད་པ་གཉིས་ལས། དང་པོ་ལ། །
མཚམས་སྦྱར་བ་དང་། ངག་ཉེ་ བར་འགོད་པ་ དང༌། བསྡུས་ཏེ་བསྟན་པ་དང༌། ཚིག་དོན་གཞན་མི་
འཆད་པའི་རྒྱུ་མཚན་ དང་བཞི་ལས། དང་པོ་ནི། ཤེས་རབ་ཕ་རོལ་ཕྱིན་པ་ནི། ། ཞེས་ཚིགས་བཅད་
བཅོ་ལྔ་མངོན་རྟོ གས་རྒྱུན་གྱི་ལུས་རྣམ་གཞག་ཏུ་གསུངས་པ་ཆོས་ཅན། དགོས་པ་ཡོད་དེ། དཀྱུས་ས་
མཐོང་བའི་ཁ་ལོ་པས་རྟ་ལེགས་པར་ཚར་གཅོད་ནུས་པ་བཞིན་དུ། རྒྱས་བཤད་དུ་བསྟན་བཅོས་ཀྱི་དོན་
དབྱེ་བ་རྣམས་མ་འཛིངས་པར་འཆད་པ་པོ ས་འཆད་སླ་བ་དང་། དཀྱུས་ས་བསྟན་པའི་རྟ་ཚམ་ཚོམ་མེད་
པར་རྒྱུ གས་པ་བཞིན་དུ་ཉན་པ་པོའི་གདུལ་བྱ་རྣམས་ཀྱིས་རྒྱས་བཤད་ཀྱི་དོན་ཚན་རྣམས་མ་འཛིངས་པའི་་
སྒོ་ནས་བདེ་བླག་ཏུ་རྟོ གས་པར་བྱ་བའི་དགོས་པ་ཡོད་པའི་ཕྱིར། ཞེས་འཆད་པ་ལ། དེ་ལྟར་འབྲེལ་བ་
ལ་སོགས་པ་བསྙད་ནས་གདུལ་བྱ་རྣམས་ཀྱིས་བདེ་བླག་ཏུ་རྟོགས་པར་བྱ་བའི་ཕྱིར་དང་། བསྟན་བཅོས་
ཀྱི་དོན་རྣམ་པར་དབྱེ་བ་བྱས་པ་ཡང་མ་འཛིངས་པ་ཉིད་ཀྱིས་བཤད་པར་བྱ་སླ་ བར་གཟིགས་ནས། ཚིག་
ལེའུར་བྱས་པ་བཅོ་ལྔས་མདོ་དང་རྒྱས་པར་བསྟན་པས་ཤེས་རབ་ཀྱི་ཕ་རོལ་ཏུ་ཕྱིན་པའི་ལུས་རྣམ་པར་་་་་་
བཞག་པ་གསུངས་ཏེ། ཞེས་གསུངས། དེ་ཡང་འབྲེལ་བ་ལ་སོགས་པ་བསྙད་ནས་ཞེས་པས། མཚམས་
སྦྱར་བསྟན་ནས། དགོས་དོན་གྱི་སྒོ་ནས་འཆད་པ་ལ། གདུལ་བྱ་རྣམས་ཀྱིས། ཞེས་སོགས་གསུངས།
འདིའི་སྐབས་སུ་ལུས་རྣམ་གཞག་ལ། ལུས་ཀྱི་མཚན་ཉིད། དབྱེ་བ། ངེས་ཚིག་དང་གསུམ་ལས། །
དང་པོ་ནི། ཡན་ལག་དུ་མ་ཚོགས་པ་དེ། ལུས་ཀྱི་ངོ་བོ་ཡིན་ཏེ། ཚོགས་ དང་ལུས་དང་འདུས་པ་ནི། །
རྣམ་གྲངས་ད ག་སྟེ། ཞེས་གསུངས་པ་ལྟར་རོ། ། གཉིས་པ་ནི། རིགས་ཐིགས་ཀྱི་འགྲེལ་པར། རག་
ཏུ་བྱེད་པའི་ལུས་ནི་གཉིས་ཏེ་སྒྲ་དང་དོན་ནོ། །ཞེས་གསུངས་པ་ལྟར། ཚིགས་བཅད་བཅོ་ལྔ་པོ་དེ་ནི་
རྗོད་བྱེད་ཀྱི་ལུས་དང་། དངོས་པོ་བརྒྱད་དང༌། དོན་བདུན་ཅུ་ནི་བརྗོད་བྱའི་ལུས་ཡིན་ནོ། །གསུམ་
པ་ནི། ངོ་བོ་ཉིད་དུ་གྲུབ་པ་ དང༌། བསགས་པ་དང༌། ཡན་ལག་ལ་ཁྱབ་པ་དང༌། དེའི་རྟེན་བྱེད་ པས་
ལུས་ཞེས་བྱའོ། །
14



གཉིས་པ་ལ་ལུས་མདོར་བསྟན་པ་ དང་། རྒྱས་པར་བཤད་པའོ། ། དང་པོ་ལ། བཤད་བྱ་འཆད་
བྱེད་མདོར་བསྟན་པ་ དང༌། འཆད་བྱེད་ཀྱི་རྐང་གྲངས་རྒྱས་པར་བཤད་པའོ། ། དང་པོ་ནི། ཤེས་
རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །ཅེས་འཆད། དེ་ཡང་འཕྲོས་
ནི། འཕགས་པ་ལྟར་ན་མཆོད་བརྗོད་ཀྱི་སྐབས་སུ་ཤེར་ཕྱིན་ལ་བསྟོད་པ་ལ་བསྟོད་ཡུལ་གྱི་ཤེར་ཕྱིན་དེ་
གང་ཞེ་ན། དེ་སྟོན་པ་ལ། གཞུང་འདི་གསུངས་ཏེ། ཉི་སྣང་ལས། ཤེས་རབ་ཀྱི་ཕ་རོལ་ཏུ་ཕྱིན་པ་དེ་
གང་ཞེས་བྱ་བ་འདི་འརྗོད་པར་བྱའོ། །ཞེས་བཤད་པ། ཤེས་རབ་ཕ་རོལ་ཕྱིན་པ་ནི། །དངོས་པོ་
བརྒྱུད་ཀྱིས་ཡང་དག་བཤད། །ཅེས་གསུངས་པའི་ཕྱིར། སློབ་དཔོན་ལྟར་ན། བདེ་བླག་ཏུ་ནི་རྟོགས་
པ་ཞེས། །བྱ་བ་རྩོམ་པའི་དགོས་པ་ཡིན། །ཞེས་རྒྱུན་ལ་བརྟེན་ནས་མདོ་དོན་བདེ་བླག་ཏུ་རྟོགས་པ་
མངོན་རྟོགས་རྒྱུན་རྩོམ་པའི་དགོས་པར་བསྟན་པ་ལ། འོ་ན། བསྟན་བཅོས་འདིས་མདོ་དོན་བཤད་ཚུལ་
དེ་གང་ཞེ་ན། འཆད་བྱེད་གཞུང་ཤེར་ཕྱིན་དེ་ལ་རྗོད་བྱེད་སྐབས་བརྒྱད་དང༌། དེའི་བཤད་བྱ་ལ་དངོས་
པོ་བརྒྱུད་དུ་ཕྱེ་ནས་མདོར་བསྟན་གྱི་སྒོ་ནས་འཆད་པ་ལ། གཞུང་འདི་གསུངས་སོ། ། །
གཉིས་པ་ནི། དངོས་པོ་བརྒྱད་པོ་དེ་གང་ཞེ་ན། དེའི་རྐང་གྲངས་ཙམ་ངོས་འཛིན་པ་ལ། རྣམ་
ཀུན་མཁྱེན་ཉིད་ལམ་ཤེས་ཉིད། །དེ་ནས་ཐམས་ཅད་ཤེས་པ་ཉིད། །རྣམ་ཀུན་མངོན་རྫོགས་རྟོགས་
པ་ དང༌། །རྩེ་མོར་ཕྱིན་དང་མཐར་གྱིས་པ། །སྐད་ཅིག་གཅིག་མངོན་རྫོགས་བྱང་ཆུབ། །ཆོས་ཀྱི་
སྐུ་དང༌། ཞེས་གསུངས། དེ་རྣམས་ཀྱི་གྲངས་སྟོན་པ་ལ། དེ་རྣམས་བརྒྱུད། ། །ཅེས་གསུངས།
གཉིས་པ་ནི། དངོས་པོ་བརྒྱད་པོ་དེ་ཡང་དོན་བདུན་ཅུའི་སྒོ་ནས་རྒྱས་པར་འཆད་པ་ལ། སེམས་
བསྐྱེད་པ་དང་གདམས་ངག་དང་། །ཞེས་སོགས་གསུངས། འོ་ན། གཞུང་ཤེར་ཕྱིན་རྒྱས་འབྲིང་
བསྡུས་གསུམ་ལ་རྗོད་བྱེད་ཀྱི་སྐབས་བརྒྱུད་དུ་འབྱེད་ན་འབྱེད་ཚུལ་དེ་གང་ཞེ་ན། དེའི་ཚུལ་ཡོད་དེ།
རྒྱུས་འབྲིང་བསྡུས་གསུམ་གྱི་རབ་འབྱོར་གྱི་ལེའུས་རྣམ་མཁྱེན་བསྟན་ནས། རྣམ་མཁྱེན་དེ་ཉིད་མཚོན་
བྱེད་ཀྱི་ཆོས་བཅུར་ཕྱེ་བའི་སྒོ་ནས། རྣམ་ཀུན་མཁྱེན་ཉིད། ཅེས་པ་རྒྱས་པར་བཤད་པ་ལ། སེམས་
བསྐྱེད་པ་དང་གདམས་ངག་དང༌། །ཞེས་པ་ནས། ཐུབ་པའི་རྣམ་ཀུན་མཁྱེན་པ་ཉིད། །ཅེས་པའི་
བར་གསུངས། མཐའ་གཉིས་རྣམ་དག་གི་ལེའུས་ལམ་ཤེས་བསྟན་ནས། ལམ་ཤེས་དེ་ཉིད་མཚོན་བྱེད་
ཀྱི་ཆོས་བཅུ་གཅིག་ཏུ་ཕྱེ་བའི་སྒོ་ནས། ལམ་ཤེས་ཉིད། ཅེས་པ་རྒྱས་པར་བཤད་པ་ལ། མོག་མོག་
པོར་བྱེད་ལ་སོ གས་ དང༌། །ཞེས་པ་ནས། ལམ་ཤེས་ཉིད་ནི་དེ་འདྲར་བཤད། །ཅེས་པའི་ བར་
གསུངས། སྤྱོད་པ་ཁྱད་པར་ཅན་གྱི་ལེའུས་གཞི་ཤེས་བསྟན་ནས། གཞི་ཤེས་དེ་ཉིད་མཚོན་བྱེད་ཀྱི་ཆོས་
115



དགུར་ཕྱེ་བའི་སྒོ་ནས། དེ་ནས་ཐམས་ཅད་ཤེས་པ་ཉིད། །ཅེས་པ་རྒྱས་པར་བཤད་པ་ལ། ཤེས་པས་
སྲིད་ལ་མི་གནས་ཤིང༌། །ཞེས་པ་ནས། ཀུན་ཤེས་ཉིད་དུ་འདོད། །ཅེས་པའི་ བར་གསུངས། དེ་
བཞིན་ཉིད་ཀྱི་ལེའུས་རྣམ་རྫོགས་སྦྱོར་བ་བསྟན་ནས། རྣམ་རྫོགས་སྦྱོར་བ་དེ་མཚོན་བྱེད་ཀྱི་ཆོས་ལ་བཅུ་
གཅིག་ཏུ་ཕྱེ་བའི་སྒོ་ནས། རྣམ་ཀུན་མངོན་རྫོགས་རྟོགས་པ་དང་། །ཞེས་པ་རྒྱས་པར་བཤད་པ་ལ། །
རྣམ་པ་སྦྱོར་བར། ཞེས་པ་ནས། བཅས་པ་ཡིན། །ཞེས་པའི་ བར་གསུངས། བསླབ་པ་ཡོངས་སུ་
དག་པའི་ལེའུས་རྩེ་སྦྱོར་བསྟན་ནས། རྩེ་སྦྱོར་མཚོན་བྱེད་ཀྱི་ཆོས་ལ་བརྒྱད་དུ་ཕྱེ་བའི་སྒོ་ནས། རྩེ་མོར་
ཕྱིན་ དང༌། ཞེས་པ་རྒྱས་པར་བཤད་པ་ལ། དེ་ཡི་རྟགས་དང་། ཞེས་པ་ནས། རྩེ་མོའི་མངོན་རྟོགས།
ཞེས་པའི་ བར་གསུངས། བསླབ་པ་ལ་རིམ་གྱིས་འཇུག་པའི་ལེའུས་མཐར་གྱིས་སྦྱོར་བ་བསྟན་ནས།
མཐར་གྱིས་སྦྱོར་བ་མཚོན་བྱེད་ཀྱི་ཆོས་ལ་བཅུ་གསུམ་དུ་ཕྱེ་བའི་སྒོ་ནས། མཐར་གྱིས་པ། ཞེས་པའི་
དོན་རྒྱས་པར་བཤད་པ་ལ། མཐར་གྱིས་པ། རྣམ་གསུམ་རྣམ་བཅུ། ཞེས་གསུངས། བསླབ་པ་
ཡོངས་སུ་རྫོགས་པའི་ལེའུས་སྐད་ཅིག་མའི་སྦྱོར་བ་བསྟན་ནས། སྐད་ཅིག་སྦྱོར་དེ་ཉིད་མཚོན་བྱེད་ཀྱི་ཆོས་
བཞིར་ཕྱེ་བའི་སྒོ་ནས། སྐད་ཅིག་གཅིག་མངོན་རྫོགས་བྱང་ཆུབ། །ཅེས་པ་རྒྱས་པར་བཤད་པ་ལ།
སྐད་ཅིག་མ། གཅིག་གི་མངོན་རྫོགས་བྱང་ཆུབ་པ། །མཚན་ཉིད་ཀྱིས་ནི་རྣམ་པ་བཞི། །ཞེས་
གསུངས། བསླབ་པའི་འབྲས་བུའི་ལེའུས་འབྲས་བུའི་ཆོས་སྐུ་བསྟན་ནས། འབྲས་བུ་ཆོས་སྐུ་དེ་ཉིད་
མཚོན་བྱེད་ཀྱི་ཆོས་བཞིར་ཕྱེ་བའི་སྒོ་ནས། ཆོས་ཀྱི་སྐུ་དང༌། ཞེས་པ་རྒྱུས་པར་བཤད་པ་ལ། ངོ་བོ་
ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་བཅས་
པ། །རྣམ་པ་བཞིར་ནི་ཡང་དག་བརྗོད། །ཅེས་གསུངས།
གསུམ་པ་བསྡུས་ཏེ་བསྟན་པ་ནི། དེ་ལ་ཚིག་ལེའུར་བྱས་པ་དང་པོ་གཉིས་ཀྱིས་ནི། དངོས་པོ་
བརྒྱད་བསྡུས་པའི་ཕྱིར་མདོར་བསྟན་པ་ཡིན་ནོ། །ཚིག་ལེའུར་བྱས་པ་བཅུ་གསུམ་གྱིས་ནི། དེ་དག་
ཉིད་ཀྱི་དོན་བསྡུས་ནས་རྒྱུས་པར་བཤད་དེ། དེ་ལྟར་ན་བསྡུས་པ་དང་རྒྱས་པར་བཤད་པའི་ཕྱིར་ལེགས་
པར་བཤད་པ་ཡིན་ནོ། །ཞེས་འཆད།
བཞི་པ་ཚིག་དོན་གཞན་མི་འཆད་པའི་རྒྱུ་མཚན་སྟོན་པ་ལ། བསྡུས་པའི་དོན་གྱི་ཚིག་ལེའུར་བྱས་པ་
རྣམས་ནི། བསྟན་བཅོས་མཛད་པ་ཉིད་ཀྱིས་སེམས་བསྐྱེད་པ་ནི་གཞན་དོན་ཕྱིར། ཞེས་བྱ་བ་ལ་སོགས་
པ་འཆད་པར་འགྱུར་བའི་བསྟན་བཅོས་མཐའ་དག་གིས་འཆད་པས། དེ་དག་རྣམ་པར་བཤད་པས་
བཤད་པར་བསམས་ཏེ་ཟློས་པའི་ཉེས་པར་འགྱུར་དུ་དོགས་ནས་རྣམ་པར་མ་དཀྲོལ་ལོ། །ཞེས་གསུངས།
116



དེ་དག་གི་ནང་ནས།
ཤེས་རབ་ཕ་རོལ་ཕྱིན་པ་ནི། ཞེས་སོགས་ཀྱི་སྐབས་སུ། བཤད་བྱའི་ལུང་འགོད་པ་ དང་། དེའི་
དོན་བཤད་པ་གཉིས་ལས། དང་པོ་ལ། འགྲེལ་ཆེན་ལས། དེ་ལྟར་ན་ཐོས་པ་ དང་བསམ་པ་དང་སྒོམ་
པའི་ རང་བ ཞིན་གྱི་ཤེས་པ་སྐྱེ་བའི་རིམ་གྱིས་རྣམ་པ་ཐམས་ཅད་མཁྱེན་པའི་ཡེ་ཤེས་རྟོགས་པའི་ཕྱིར་ཕ་་་་་
རོལ་ཏེ། རབ་ཀྱི་མཐར་འགྲོ་བ་ཡིན་པས་ན་ཕ་རོལ་ཏུ་ཕྱིན་པའོ། །དེ་ཡང་ཤེས་རབ་ཅེས་བྱ་བ་ནི་ཆོས་
རབ་ཏུ་རྣམ་པར་འབྱེད་ པའི་མཚན་ཉིད་ཤེས་རབ་ཀྱི་ཕ་རོལ་ཏུ་ཕྱིན་པས་ན་ཤེས་རབ་ཀྱི་ཕ་རོལ་ཏུ་ཕྱིན་པ་
སྟེ། སངས་རྒྱས་བཅོམ་ལྡན་འདས་ཀྱི་གཉིས་སུ་མེད་ པའི་ཡེ་ཤེས་སྒྱུ་མ་ལྟ་བུ་ནི་དངོས་ཡིན་ལ། དེ་ཐོབ་
པ་དང་རྗེས་སུ་མཐུན་པ་ཉིད་ཀྱིས་ན་ཚིག་དང་ངག་གི་ཚོགས་ཀྱི་གཞུང་དང་། མཐོང་བ་ལ་སོ པདས་པའི་
མཚན་ཉིད་ཅན་གྱི་ལམ་ལ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བ་ནི་བཏགས་པའོ། །དེ་ཡང་
སློབ་དཔོན་ ཕྱོགས་ཀྱི་གླང་པོའི་ཞལ་སྔ་ནས་ཀྱི། ཤེས་རབ་ཕ་རོལ་ཕྱིན་ གཉིས་མེད། །ཡེ་ཤེས་དེ་ནི་དེ་
བཞིན་གཤེགས། །བསྒྲུབ་བྱའི་དོན་དེ་ དང་ལྡན་པས། ། གཞུ་་་ལམ་ད ག་ལ་དེ་སྒྲ་ཡིན། །ཞེས་བཤད་
པ་ཡིན་ནོ། །དེའི་ཕྱིར་དེ་དང་འབྲེལ་བ་ཉིད་ཀྱིས་གཟུགས་བརྙན་དང་བྲལ་བ་རྣམ་པ་གསུམ་ག་ཡང་
ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དོ། །ཞེས་ངེས་པར་བཟུང་བ་ཡིན་ཏེ། གཙོ་བོའི་དབང་དུ་བྱས་པ་
ཡིན་ནོ། །དེ་རྣམས་ཉིད་ཀྱི་མ་ཡིན་ཏེ། དེ་མེད་ན་མི་འབྱུང་བའི་ཕྱིར་འདི་ནི་བྱང་ཆུབ་གསུམ་གའི་དབང་
དུ་བྱས་པའི་ཕྱིར། དེ་ལྟར་ཡང་། འདི་ཉིད་ལས། ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེས་རབ་
ཀྱི་ཕ་རོལ་ཏུ་ཕྱིན་པ་འདི་མཉན་པར་བྱའོ། །ཞེས་བྱ་བ་ལ་སོགས་འཆད་པར་འགྱུར་རོ། །ཞེས་གསུངས།
གཉིས་པ་ལ། ཤེར་ཕྱིན་གྱི་སྒྲ་བཤད་པ་དང་། དངོས་བཏགས་ཀྱི་ཁྱད་པར། ཤེས་བྱེད་ཀྱི་ལུང་
འགོད༑ དེ་ལ་རྩོད་པ་སྤོང་བའོ། །དང་པོ་ནི། དེ་ལྟར། ཞེས་པ་ནས། ཕ་རོལ་ཏུ་ཕྱིན་པ་སྟེ།
ཞེས་པའི་ བར་གྱིས་འཆད། དོན་ནི་སངས་རྒྱས་འཕགས་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོ གས་པའི་
ཤེས་རབ་ཆོས་ཅན། ཁྱོད་ལ་ཤེས་རབ་ཅེས་བརྗོད་པའི་རྒྱུ་མཚན་ཡོད་དེ། ཁྱོད་ཆོས་རབ་ཏུ་རྣམ་འབྱེད་
ཀྱི་བློ་ཡིན་པའི་ཕྱིར། དེ་ཆོས་ཅན། ཁྱོད་ལ་ཕ་རོལ་ཏུ་ཕྱིན་པ་ཞེས་བརྗོད་པའི་རྒྱུ་མཚན་ཡོད་དེ། ཆོས་
རབ་ཏུ་རྣམ་འབྱེད་ཀྱི་བློ་གང་ཞིག རང་རྒྱུ་ཐོས་བསམ་སྒོམ་གསུམ་མཐར་ཕྱིན་པའི་ཡེ་ཤེས་ཡིན་པའི་
ཕྱིར། གཉིས་པ་ནི། སངས་རྒྱས། ཞེས་པ་ནས། བཏགས་པའོ། །ཞེས་པའི་ བར་གྱིས་འཆད།
དོན་ནི་ཤེར་ཕྱིན་ལ་དངོས་བཏགས་ཀྱི་ཁྱད་པར་ཡོད་དེ། འབྲས་བུ་ཤེར་ཕྱིན་དེ་ཤེར་ཕྱིན་དངོས་
དང་། གཞུང་ལམ་གཉིས་ཀྱི་ཤེར་ཕྱིན་དེ་ཤེར་ཕྱིན་བཏགས་པ་བ་ཡིན་པའི་ཕྱིར།
117



དེས་ན་ཁྱད་ཆོས་བཞིས་ཁྱད་པར་དུ་བྱས་པའི་མཐར་ཐུག་གི་མཁྱེན་པ། ཤེར་ཕྱིན་གྱི་མཚན་ཉིད།
དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། སྙིང་པོ་དོན་གྱི་ཤེར་ཕྱིན། གཞུང༌། ལམ། འབྲས་བུ་
ཤེར་ཕྱིན་དང་བཞི་ཡོད་དེ། དང་པོ་ནི། ཆོས་ཐམས་ཅད་བདེན་པས་སྟོང་པའི་སྟོང་ཉིད་ལྟ་བུ། གཉིས་
པ་ནི། འབྲས་བུ་ཤེར་ཕྱིན་བརྗོད་བྱར་བྱེད་པའི་ཤེར་ཕྱིན་གྱི་མདོ་དང་། དེའི་དགོངས་འགྲེལ་དུ་གྱུར་
པའི་བསྟན་བཅོས་རྣམ་དག་རྣམས་ལྟ་བུའོ། །གསུམ་པ་ནི། རང་གི་ཐོབ་བྱར་གྱུར་པའི་འབྲས་བུ་ཤེར་
ཕྱིན་ཐོབ་བྱེད་ཀྱི་ཐབས་སུ་གྱུར་པའི་སེམས་དཔའི་རྣལ་འབྱོར། ལམ་ཤེར་ཕྱིན་གྱི་མཚན་ཉིད། དེ་དང་
སེམས་དཔའི་རྣལ་འབྱོར་དོན་གཅིག བཞི་པ་ནི། རང་ཐོབ་བྱེད་ཀྱི་ཐབས་སུ་གྱུར་པའི་ལམ་ཤེར་
ཕྱིན་སྒོམ་སྟོབས་ཀྱིས་ཐོབ་པའི་མཐར་ཐུག་གི་མཁྱེན་པ། འབྲས་བུ་ཤེར་ཕྱིན་གྱི་མཚན་ཉིད། རྣམ་
མཁྱེན་ཆོས་ཅན། ཁྱད་ཆོས་བཞི་དང་ལྡན་ཏེ། རྟེན་གྱི་ཁྱད་པར་སངས་རྒྱས་འཕགས་པ་ཁོ་ནའི་རྒྱུད་ལ་
ཡོད་པ། རྣམ་པའི་ཁྱད་པར་ གཉིས་སུ་མེད་པ། ངོ་བོའི་ཁྱད་པར་ཡེ་ཤེས་ཡིན་པ། དགག་བྱ་དང་བྲལ་
བའི་ཁྱད་པར་བདེན་སྟོང་སྒྱུ་མ་ལྟ་བུ་ཡིན་པའི་ཕྱིར། །
གསུམ་པ་ནི། དེ་ཡང༌། ཞེས་པ་ནས། བཤད་པ་ཡིན་ནོ། །ཞེས་པའི་ བར་གྱིས་འཆད། དོན་
ནི་ཤེར་ཕྱིན་གྱི་དངོས་བཏགས་ཀྱི་ཁྱད་པར་དེ་འཐད་པ་ཡིན་ཏེ། དེ་ལྟར་དུ་སློབ་དཔོན་ཕྱོགས་ཀྱི་གླང་
པོས་བརྒྱད་སྟོང་དོན་བསྡུས་སུ་བཤད་པའི་ཕྱིར། དེ་ཡང་ཡིན་ཏེ། ཤེས་རབ་ཕ་རོལ་ཕྱིན། ཅེས་པས།
མཚོན་བྱ་ཤེར་ཕྱིན་དེ་བསྟན་ནས། དེའི་དོན་འཆད་པ་ལ། དངོས་ཡིན་ལ། ཞེས་གསུངས། གཉིས་
མེད། ཡེ་ཤེས་དེ་ནི། ཞེས་པས་མཚན་ཉིད་དེ་བསྟན་ནས། དེའི་དོན་འཆད་པ་ལ། གཉིས་སུ་མེད་
པའི་ཡེ་ཤེས་སྒྱུ་མ་ལྟ་བུ་ནི། ཞེས་གསུངས། དེ་བཞིན་གཤེགས། ཞེས་པས་རྟེན་གྱི་ཁྱད་པར་དེ་
བསྟན་ནས། དེའི་དོན་འཆད་པ་ལ། སངས་རྒྱས་བཅོམ་ལྡན་འདས་ཀྱི། ཞེས་གསུངས། བསྒྲུབ་བྱའི་
དོན་དེ་དང་ལྡན་པས། །གཞུང་ལམ་དག་ལ་དེ་སྒྲ་ཡིན། །ཞེས་པས། གཞུང་ཤེར་ཕྱིན་ལ་ཤེར་ཕྱིན་
དུ་འདོགས་པའི་རྒྱུ་མཚན་དེ་བསྟན་ནས། དེའི་དོན་འཆད་པ་ལ། དེ་ཐོབ་པ་དང་རྗེས་སུ་མཐུན་པ་
ཉིད་ཀྱིས་ན་ཚིག་དང་ངག་གི་ཚིག་གཞུང་ལ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བ་ནི་བཏགས་་་་་
པའོ༑ ༑ཞེས་ གསུངས། བསྒྲུབ་བྱའི་དོན་དེ་ དང་ལྡན་པས། ། གཞུང་ལམ་དག་ལ་དེ་སྒྲ་ཡིན། །ཞེས་
པས། ལམ་ཤེར་ཕྱིན་ལ་ཤེར་ཕྱིན་དུ་འདོགས་པའི་རྒྱུ་མཚན་དེ་བསྟན་ནས། དེའི་དོན་འཆད་པ་ལ།
མཐོང་བ་ལ་སོགས་པའི་མཚན་ཉིད་ཅན་གྱི་ལམ་ལ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བ་ནི་་་་་་་
བཏགས་པའོ། །ཞེས་གསུངས། དོན་བསྡུ་ན། གཞུང་ཤེར་ཕྱིན་ཆོས་ཅན། ཁྱོད་ལ་ཤེར་ཕྱིན་ཞེས་
།
118



བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་འབྲས་བུ་ཤེར་ཕྱིན་བརྗོད་བྱར་བྱེད་པའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར། དེ་ལྟར་བཏགས་པ་ལ་དགོས་པ་ཡོད་དེ། འབྲས་བུ་ཤེར་ཕྱིན་ཐོབ་པར་འདོད་པ་
རྣམས་ཀྱིས་གནས་སྐབས་སུ་གཞུང་ཤེར་ཕྱིན་ལ་ཐོས་བསམ་བྱ་དགོས་སོ། །ཞེས་ཤེས་པར་བྱ་བའི་ཆེད་
ཡིན་ པའི་ཕྱིར། དངོས་ལ་གནོད་བྱེད་ཡོད་དེ། ཐོས་བསམ་སྒོམ་གསུམ་མཐར་ཕྱིན་པའི་ཡེ་ཤེས་མ་ཡིན་
པའི་ཕྱིར། ལམ་ཤེར་ཕྱིན་ལ་ཤེར་ཕྱིན་ཞེས་འདོགས་པའི་རྒྱུ་མཚན་ཡོད་དེ། དེ་འབྲས་བུ་ཤེར་ཕྱིན་ཐོབ་
བྱེད་ཀྱི་ཐབས་ཡིན་ པའི་ཕྱིར། དེ་ལྟར་བཏགས་པ་ལ་དགོས་པ་ཡོད་དེ། འབྲས་བུ་ཤེར་ཕྱིན་ཐོབ་པར་
འདོད་པ་རྣམས་ཀྱིས་ལམ་ཤེར་ཕྱིན་ཉམས་སུ་བླང་དགོས་སོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར།
དངོས་ལ་གནོད་བྱེད་ཡོད་དེ། སྔར་བཞིན་ནོ། ། །
བཞི་པ་ནི། དེའི་ཕྱིར་ཞེས་སོགས་གྱིས་བཤད།
དོན་ནི། རྟེན་གྱི་གང་ཟག་ཐེག་པ་ཆེན་པོ་དང་འབྲེལ་བའི་རྒྱས་འབྲིང་བསྡུས་གསུམ་གཞུང་ཤེར་
ཕྱིན་དངོས། ཐེག་དམན་གྱི་མདོ་རྣམས་དེའི་གཟུགས་བརྙན། རྟེན་གྱི་གང་ཟག་ཐེག་པ་ཆེན་པོ་དང་
འབྲེལ་བའི་སློབ་ལམ་རྣམས་ལམ་ཤེར་ཕྱིན་དངོས་དང༌། ཐེག་དམན་གྱི་སློབ་ལམ་རྣམས་དེའི་གཟུགས་
བརྙན་ཡིན། རྟེན་གྱི་ གང་ཟག་ཐེག་པ་ཆེན་པོ་དང་འབྲེལ་བའི་ མི་སློབ་ལམ་རྣམས་འབྲས་བུ་ཤེར་ཕྱིན་
དངོས་དང་། ཐེག་དམན་གྱི་ མི་སློབ་ལམ་རྣམས་དེའི་གཟུགས་བརྙན་ཡིན་ནོ། །
འོ་ན། སྐབས་འདིར་ཐེག་ཆེན་གྱི་ གཞུང་ལམ་འབྲས་བུ་གསུམ་ཁོ་ན་གཏན་ལ་འབེབས་པའི་རྒྱུ་
མཚན་གང་ཞེ་ན། གཏན་ལ་དབབ་བྱའི་གཙོ་བོའི་དབང་དུ་བྱས་པ་ ཡིན་གྱི། ཐེག་དམན་གྱི་དེ་གསུམ་
གཏན་ལ་མ་བབས་པ་མིན་ཏེ། ཐེག་དམན་གྱི་དེ་གསུམ་མེད་ན་ཐེག་ཆེན་གྱི་དེ་གསུམ་མི་འབྱུང་བས་བྱང་
ཆུབ་གསུམ་གའི་དབང་དུ་བྱས་པའི་ཕྱིར། གང་དུ་གཏན་ལ་བབས་ན། ཐེག་པ་གསུམ་ཆར་ཐོབ་པའི་
རྒྱུ། །ཞེས་པའི་བཤད་བྱ་རྩ་བའི་མདོར། ཉན་ཐོས་ཀྱི་ས་ལ་སློབ་པར་འདོད་པས་ ཀྱང་། ཞེས་སོགས་
ཀྱིས་བཤད་པའི་ཕྱིར། གཞུང་དོན་ནི། བསྟན་བཅོས་མངོན་རྟོགས་རྒྱུན་ཆོས་ཅན། ཤེར་ཕྱིན་གྱི་
མདོའི་དོན་ཡང་དག་པར་བཤད་པ་ཡིན་ཏེ། ཁྱོད་ཀྱིས་ཤེར་ཕྱིན་གྱི་མདོ་རྒྱས་འབྲིང་བསྡུས་གསུམ་ལ་
རྗོད་བྱེད་སྐབས་བརྒྱད་དང་བརྗོད་བྱ་ལ་དངོས་པོ་བརྒྱུད་དུ་ཕྱེ་བའི་སྒོ་ནས་ཕྱིན་ཅི་མ་ལོག་པར་བཤད་་་་་་
པའི་ཕྱིར། ཁོ་ན་རེ། རྗེ་བཙུན་བྱམས་པས་ཤེར་ཕྱིན་གྱི་མདོའི་དོན་ཡང་དག་པར་རྟོགས་པར་ཐལ།
སྦྱོར་བ་འཐད་པའི་ཕྱིར། འདོད་ན། དེས་ཡང་དག་པར་གྲུབ་པར་ཐལ། འདོད་པའི་ཕྱིར་ན་མ་ཁྱབ་
སྟེ༑ དུས་གསུམ་ཅིག་ཅར་དུ་གྲུབ་པར་ཐལ། སངས་རྒྱས་འཕགས་པས་ དུས་གསུམ་ཅིག་ཅར་དུ་རྟོགས་
119



--
པའི་ཕྱིར། ཁྱབ་པ་སོང༌། ཁོ་ན་རེ། དུས་གསུམ་ཅིག་ཅར་དུ་སངས་རྒྱས་འཕགས་པས་རྟོགས་པར་
ཐལ། སངས་རྒྱས་འཕགས་པས་ དུས་གསུམ་ཅིག་ཅར་དུ་རྟོགས་པའི་ཕྱིར་ན་མ་ཁྱབ། ཁ་ཅིག སྤྲོས་
བྲལ་མངོན་སུམ་དུ་རྟོགས་པའི་ཡེ་ཤེས་གང་ཞིག མི་གནས་པའི་མྱང་འདས་སུ་ཕྱིན་ཟིན་དང་ཕྱིན་བྱེད་
གང་རུང༌། ཤེར་ཕྱིན་གྱི་མཚན་ཉིད་ཟེར་ན། སློབ་ལམ་ན་ཤེར་ཕྱིན་ཡོད་པར་ཐལ། མཚན་ཉིད་
འཐད་པའི་ཕྱིར། འདོད་ན། ལམ་ཤེར་ཕྱིན་དུ་ཐལ་ལོ། །འདོད་ན། ཤེར་ཕྱིན་ཆོས་ཅན། མི་
གནས་པའི་མྱང་འདས་སུ་ཕྱིན་ཟིན་པར་ཐལ། དེ་དང་དེར་ཕྱིན་བྱེད་གང་རུང་གང་ཞིག གཉིས་པ་མ་
ཡིན་ པའི་ཕྱིར། དང་པོ་དངོས། གཉིས་པ་གྲུབ་སྟེ། རྣམ་མཁྱེན་ཁྱོད་ཡིན་པའི་ཕྱིར། རྩ་ བར་འདོད་
མི་ནུས་ཏེ། ལམ་ཤེར་ཕྱིན་ཁྱོད་ཡིན་ པའི་ ཕྱིར། །
ཁོ་ན་རེ། སློབ་ལམ་ན་ཤེར་ཕྱིན་ཡོད་པར་ཐལ། སློབ་ལམ་ན་བསླབ་པ་གསུམ་ཡོད་པའི་ཕྱིར།
ཁྱབ་སྟེ། མདོ་སྡེའི་རྒྱུན་ལས། བསླབ་གསུམ་དབང་དུ་མཛད་ནས་ནི། །རྒྱལ་ པའི་ཕ་རོལ་ཕྱིན་པ་
དྲུག །ཅེས་གསུངས་པའི་ཕྱིར་ན་མ་ཁྱབ་སྟེ། ཉན་ཐོས་དགྲ་བཅོམ་པའི་རྒྱུད་ལ་ཤེར་ཕྱིན་ཡོད་པར་ཐལ། །
དེ འི་རྒྱུད་ལ་བསླབ་པ་གསུམ་ཡོད་ པའི་ཕྱིར། ཁྱབ་པ་ཁས། ཁོ་ན་རེ། ལམ་ཤེར་ཕྱིན་ཆོས་ཅན། ཤེར་
ཕྱིན་ཡིན་པར་ཐལ། ཤེར་ཕྱིན་ཕལ་བ་ཡིན་ པའི་ཕྱིར། རྟགས་གྲུབ་སྟེ། བརྒྱད་སྟོང་དོན་བསྡུས་ཀྱི་
འགྲེལ་པར། ཤེས་རབ་ཀྱི་ཕ་རོལ་ཏུ་ཕྱིན་པའི་སྒྲ་འདི་ནི་རྣམ་པ་གཉིས་ཏེ། གཙོ་བོ་དང་ཕལ་བའོ། །
གཙོ་བོ་ནི་གཉིས་སུ་མེད་ པའི་ཡེ་ཤེས་སོ། །ཕལ་བ་ནི་གཞུང་དང་ལམ་གྱི་རང་བཞིན་ནོ། །ཞེས་གསུམ་
པའི་ཕྱིར་ན། མ་ཁྱབ་སྟེ། ཤེར་ཕྱིན་ཞེས་པའི་སྒྲ་དེ་འབྲས་བུ་ཤེར་ཕྱིན་ལ་མིང་གཙོ་བོ་དངོས་མིང་དུ་འཇུག་
ལ། གཞུང་ལམ་གཉིས་ལ་མིང་ཕལ་བ་བཏགས་མིང་དུ་འཇུག་པ་དེ་དེའི་དོན་ཡིན་པའི་ཕྱིར། །
གཞན་ཡང་། སློབ་ལམ་ན་ཤེར་ཕྱིན་མེད་པར་ཐལ། ཤེས་རབ་ཀྱི་ཕ་རོལ་ཏུ་ཕྱིན་པ། ཞེས་
པའི་ཕ་རོལ་དེ་སྒྲིབ་གཉིས་སྤངས་པའི་གནས་སྐབས་ལ་བྱེད་རིགས་པའི་ཕྱིར་ཏེ། འཇུག་འགྲེལ་ལས།
དེ་ལ་ཕ་རོལ་ནི་གང་འཁོར་བའི་རྒྱུ་མཚོའི་ཕར་འགྲམ་མམ་ངོགས་ཏེ། ཉོན་མོངས་པ་དང་ཤེས་བྱའི་སྒྲིབ་
པ་མ་ལུས་པ་སྤངས་པའི་རང་བཞིན་མངའ་བའི་སངས་རྒྱས་ཉིད་དོ། །དེར་སོན་པ་ནི་དེར་ཕྱིན་པའོ། །
ཞེས་གསུངས་པའི་ཕྱིར། །
ཁ་ཅིག ལམ་ཤེར་ཕྱིན་གྱི་མ་མཐའི་ས་མཚམས་ཐེག་ཆེན་གྱི་མཐོང་ལམ་ནས་འཇོག་སྟེ། རྒྱུན་
སྣང་ལས། མཐོང་བ་ལ་སོགས་པའི་མཚན་ཉིད་ཅན་གྱི་ལམ། ཞེས་གསུངས་པའི་ཕྱིར་ན་མ་ཁྱབ་སྟེ།
གོ་སྒྲུབ་ཀྱི་ མ་མཐའི་ས་མཚམས་ཐེག་ཆེན་གྱི་མཐོང་ལམ་དང༌། ཚོགས་སྒྲུབ་ཀྱི་ས་མཚམས་ཐེག་ཆེན་གྱི་
120



s
སྒོམ་ལམ་ནས་འཇོག་རིགས་པར་ཐལ། མཐོང་བ་དང་སྒོམ་པ་དང་ཁྱད་པར་གྱི་ལམ་གྱི་ངོ་བོ་ཉིད་སྒྲུབ་
པའི་མཚན་ཉིད་གོ་ཆ་དང་ཚོགས་དང་ངེས་པར་འབྱུང་བ་རྣམས། ཞེས་གསུངས་ པའི་ཕྱིར། ཁྱབ་པ་
ཁས། གཞན་ཡང་། སྡུད་འགྲེལ་ལས། དང་པོ་སྦྱོར་བ་ལ་སོགས་ པའི་མཚན་ཉིད་ཀྱི་ལམ་སྟེ། དོན་དུ་
སྦྱོར་བ་གཉིས་ཉིད་ཀྱི་གཙོ་བོ་མ་ཡིན་པའི་ཤེས་རབ་ཀྱི་ཕ་རོལ་ཏུ་ཕྱིན་པའོ། །ཞེས་གསུངས་པ་མི་འཐད་
པར་ཐལ། ཐེག་ཆེན་གྱི་ཚོགས་སྦྱོར་རྣམས་ལམ་ཤེར་ཕྱིན་མ་ཡིན་ པའི་ཕྱིར། ཁ་ཅིག སངས་རྒྱས་
འཕགས་པའི་མིག་ཤེས་སོགས་ཤེར་ཕྱིན་མ་ཡིན་ཟེར་ན། རྒྱན་སྣང་ལས། དེའི་ཕྱིར་སངས་རྒྱས་ཉིད་ཀྱི་
གནས་སྐབས་ན་ཡང༌། མི་ཤེས་པ་ཀུན་ཤེས་པའི་དབང་པོ་སྤངས་ཏེ་ཡིད་ཀྱི་བློ་དང་འདྲ་བར་དབང་པོའི་
བློས་ཡུལ་ལ་ཡོངས་སུ་སྤྱོད་དེ་དེའི་ཕྱིར་སངས་རྒྱས་ཀྱི་མཁྱེན་པ་ཐམས་ཅད་ཡུལ་ཐམས་ཅད་པར་འདོད་་་་
དོ། །ཞེས་གསུངས་པ་མི་འཐད་པར་ཐལ། དམ་བཅའ་འཐད་པའི་ཕྱིར། ཁོ་ན་རེ། སློབ་ལམ་ན་
ཤེར་ཕྱིན་ཡོད་པར་ཐལ། བྱང་ཆུབ་སེམས་དཔའི་རྒྱུད་ལ་ཤེར་ཕྱིན་ཡོད་པའི་ཕྱིར་ཏེ། དེའི་རྒྱུད་ཀྱི་སྦྱིན་
པའི་ཕར་ཕྱིན་ཡོད་ པའི་ཕྱིར་ཏེ། རྣམ་བཤད་ལས། ཤེར་ཕྱིན་ལ་ཤེས་རབ་ཀྱིས་ཁྱབ་པར་འདོད་པ་ནི་
སྒྲ་བཤད་པ་དང་འཇུག་པའི་ཁྱད་པར་མ་ཕྱེད་པ་ཡིན་ལ། བྱང་ཆུབ་སེམས་དཔའི་སྦྱིན་པའི་ཕར་ཕྱིན་ལ་
ཡང་འདིས་ཕ་རོལ་ཏུ་ཕྱིན་པར་བྱེད་པ་ནི་ཤེར་ཕྱིན་ཞེས་པའི་སྒྲ་བཤད་དུ་ཡོད་ པའི་ཕྱིར། ཞེས་གསུངས་
པའི་ཕྱིར་ན་མ་ཁྱབ་སྟེ། ཤེར་ཕྱིན་ལ་ཤེས་རབ་ཀྱིས་མ་ཁྱབ་སྟེ། ཤེར་རབ་ཀྱི་སྒྲ་བཤད་དུ་ཡོད་ན་ཤེས་
རབ་ཡིན་པས་མ་ཁྱ བ་པའི་ཕྱིར་ཏེ། ཤེར་ཕྱིན་གྱི་སྒྲ་བཤད་དུ་ཡོད་ན་ཤེར་ཕྱིན་ཡིན་ པས་མ་ཁྱབ་པའི་
ཕྱིར་ཏེ། བྱང་ཆུབ་སེམས་དཔའི་རྒྱུད་ཀྱི་སྦྱིན་པའི་ཉམས་ལེན་ལ་ཤེར་ཕྱིན་གྱི་སྒྲ་བཤད་དུ་ཡོད་ ཀྱང་དེ་
ཤེར་ཕྱིན་མ་ཡིན་ པའི་ཕྱིར། དེ་ལ་ཤེར་ཕྱིན་གྱི་སྒྲ་བཤད་དུ་ཡོད་དེ། འདིས་ཕ་རོལ་ཏུ་ཕྱིན་པར་བྱེད་
པས་ན་དེ་ལ་ཤེར་ཕྱིན་གྱི་སྒྲ་བཤད་དུ་ཡོད་པའི་ཕྱིར། ཞེས་པའི་དོན་ནོ། །
དངོས་པོ་བརྒྱད་ཀྱི་མཚན་ཉིད་དབྱེ་བ་ས་མཚམས་
དང་དོན་བདུན་ཅུའི་རྣམ་གྲངས་བསྟན་པ།
རྣམ་ཀུན་མཁྱེན་ཉིད་ལམ་ཤེས་ཉིད།། ཅེས་སོགས་ཀྱི་སྐབས་སུ། མདོར་བསྟན། དངོས་པོ་བརྒྱད་
ཀྱི་ཡང་དག་བ ཤད། །ཅེས་འཆད་ན། ཡུམ་རྒྱས་འབྲིང་བསྡུས་གསུམ་གྱི་བརྗོད་བྱའི་གཙོ་བོ་ལ་དངོས་
OIi
121



པོ་བརྒྱུད་དུ་གྲངས་ངེས་པའི་དོན་དེ་གང་། ཡུམ་རྒྱས་འབྲིང་བསྡུས་གསུམ་གྱི་ཁྱད་པར་ཇི་ལྟ་བུ་ཞེ་ན།
རྒྱས་འབྲིང་བསྡུས་གསུམ་ལ་ཁྱད་པར་ཡོད་དེ། བརྗོད་བྱ་ཕུང་པོ་ལྔར་བསྡུས་ཤིང་། རྗོད་བྱེད་ ཀྱི་ཚིག་
ཀྱང་བསྡུས་པ་ནི་བསྡུས་པ་དང་། དོན་རྒྱས་ལ་ཚིག་ཉུང་ཞིང་བསྡུས་པས་ན་འབྲིང་དང༌། དེ་གཉིས་ཀ་
རྒྱས་པ་ནི་རྒྱས་ པར་འཇོག་པ་ཡིན་པའི་ཕྱིར། རྒྱུས་པ་དེ་ཡང་འགྲེས་རྐང་བརྒྱ་རྩ་བརྒྱད་དུ་ཕྱེ་ནས་སྟོན་པ་
ཡིན་ལ། འགྲེས་རྐང་བརྒྱ་རྩ་བརྒྱུད་ཀྱང་ཡོད་དེ། ཀུན་ནས་ཉོན་མོངས་ཕྱོགས་ཀྱི་འགྲེས་རྐང་ལྔ་བཅུ་རྩ་
གསུམ། རྣམ་བྱང་ཕྱོགས་ཀྱི་འགྲེས་རྐང་ལྔ་བཅུ་རྩ་ལྔ་ཡོད་པའི་ཕྱིར། དང་པོ་གྲུབ་སྟེ། ཕུང་པོ་ལྔ།
དབང་པོ་དྲུག ཡུལ་དྲུག རྣམ་པར་ཤེས་པ་དྲུག རེག་པ་དྲུག ཚོར་བ་དྲུག ཁམས་དྲུག རྟེན་
འབྲེལ་ཡན་ལག་བཅུ་གཉིས་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། སྤྱོད་པའི་ལམ་ཕ་རོལ་ཏུ་ཕྱིན་
པ་དྲུག ལྟ་བའི་ལམ་སྟོང་ཉིད་བཅོ་བརྒྱད་དེ་ཉེར་བཞི། རྣལ་འབྱོར་གྱི་ལམ་བྱང་ཕྱོགས་སོ་བདུན་གྱི་
སྡེ་ཚན་བདུན། ཞི་གནས་ཀྱི་ལམ་འཕགས་པའི་བདེན་པ་བཞི། བསམ་གཏན་བཞི། ཚད་མེད་པ་
བཞི། གཟུགས་མེད་པའི་སྙོམས་པར་འཇུག་པ་བཞི། རྣམ་པར་ཐར་པ་བརྒྱུད། མཐར་གྱིས་གནས་པའི་
སྙོམས་པར་འཇུག་པ་དགུ ལྷག་མཐོང་གི་ལམ་རྣམ་ཐར་སྒོ་གསུམ། ཡོན་ཏན་ཁྱད་པར་ཅན་གྱི་ལམ་
མངོན་པར་ཤེས་པ། ཏིང་ངེ་འཛིན། གཟུངས་ཀྱི་སྒོ། འབྲས་བུའི་ལམ་སྟོབས་བཅུ། མི་འཇིགས་པ་
བཞི། སོ་སོར་ཡང་དག་པར་རིག་པ་བཞི། བྱམས་པ་ཆེན་པོ། སྙིང་རྗེ་ཆེན་པོ། སངས་རྒྱས་ཀྱི་ཆོས་
མ་འདྲེས་པ་བཅོ་བརྒྱད། གང་ཟག་གི་ལམ་རྒྱུན་ཞུགས། ཕྱིར་འོང་། ཕྱིར་མི་འོང་། དགྲ་བཅོམ་པ།
རང་སངས་རྒྱས། ཐམས་ཅད་ཤེས་པ་ཉིད། ལམ་གྱི་རྣམ་པ་ཤེས་པ་ཉིད། རྣམ་པ་ཐམས་ཅད་མཁྱེན་
པ་ཉིད་རྣམས་སུ་ཡོད་པའི་ཕྱིར།
ཡུམ་གྱི་མདོའི་བརྗོད་བྱ་དངོས་པོ་བརྒྱད་དུ་གྲངས་ངེས་པ་ཡིན་ཏེ། ཉམས་སུ་བླང་བྱའི་ཡུལ་ལ་
མཁྱེན་པ་གསུམ་དུ་གྲངས་ངེས། ཉམས་སུ་ལེན་བྱེད་ཀྱི་ལམ་ལ་སྦྱོར་བ་བཞིར་གྲངས་ངེས། ཉམས་སུ་
བླངས་པའི་འབྲས་བུ་ལ་འབྲས་བུ་ཆོས་སྐུར་གྲངས་ངེས་པའི་ཕྱིར། དང་པོ་གྲུབ་སྟེ། རྒྱུན་གྱི་ཆེད་དུ་བྱ་
བའི་གདུལ་བྱས་ལམ་ཉམས་སུ་ལེན་པའི་རིམ་པའི་དབང་དུ་བྱས་ནས་ ཀྱང་དེ་ལ་དེ་གསུམ་དུ་གྲངས་ངེས། །
འཕགས་བཞིའི་ཡུམ་བྱེད་ཚུལ་གྱི་སྒོ་ནས་ཀྱང་དེ་ལ་དེ་གསུམ་དུ་གྲངས་ངེས་པའི་ཕྱིར།
དང་པོ་གྲུབ་སྟེ། དེས་རྣམ་མཁྱེན་རང་རྒྱུད་ལ་བསྐྱེད་པ་ལ་ཐེག་པ་གསུམ་གྱི་ལམ་གསུམ་རྫོགས་པར་
སྒོམ་པའི་ལམ་ཤེས་ཐོབ་པ་སྔོན་དུ་འགྲོ་དགོས། དེ་ལ་ཡང་གཞི་ཤེས་ཀྱི་རྣམ་པ་མི་རྟག་སོགས་བཅུ་དྲུག་
རྟོ གས་ པའི་ཡེ་ཤེས་སྒོམ་པ་སྔོན་དུ་འགྲོ་དགོས་པའི་ཕྱིར། རྩ་རྟགས་གཉིས་པ་གྲུབ་སྟེ། ཉོན་སྒྲིབ་དང་
12



ཤེས་སྒྲིབ་མ་ལུས་པར་སྤོང་བ་ལ་མཁྱེན་གསུམ་གྱི་རྣམ་པ་རྫོགས་པར་སྒོམ་དགོས་པས། དེ་ལ་ཡང་མཁྱེན་
གསུམ་གྱི་རྣམ་པ་ལ་དབང་ཐོབ་དོན་དུ་སྒོམ་པ་རྣམ་རྫོགས་སྦྱོར་བ་དང་། དབང་ཐོབ་ནས་སྒོམ་པ་རྩེ་
སྦྱོར་གཉིས་སུ་ངེས་པས་དེ་གཉིས་བཞག འབྲས་བུ་ཆོས་སྐུ་དངོས་སུ་ཐོབ་པ་ལ་དེའི་སྦྱོར་བའི་གནས་
སྐབས་སུ་མི་རྟག་པ་ལྟ་བུ་གཅིག་ཡིད་ལ་བྱས་པ་ན་གཞན་རྣམས་ལ་རྩོལ་བ་མི་དགོས་པར་བྱ་རྫོགས་ཀྱི་སྐད་
ཅིག་མའི་ཐུང་མཐའ་གཅིག་ལ་ཡིད་ཡུལ་དུ་འཆར་ཐུབ་པ་གཅིག་དགོས་ལ། དེ་ལ་དེའི་སྔ་རོལ་ཏུ་མཁྱེན་
གསུམ་གྱི་རྣམ་པ་ལ་རྩོལ་བས་རིམ་ཅན་དུ་སྒོམ་པའི་མཐར་གྱིས་སྦྱོར་བ་ཐོབ་པ་སྔོན་དུ་འགྲོ་དགོས་པས་་་་་
སྦྱོར་བ་ཕྱི་མ་གཉིས་བཞག་པའི་ཕྱིར།
འོ་ན་མཁྱེན་གསུམ་གྱི་གོ་རིམ་འདི་ལྟར་བཤད་པའི་རྒྱུ་མཚན་ཅི་ཡིན་ཞེ་ན། ཆོས་སྐུའི་མཚམས་སྦྱར་
གྱི་འགྲེལ་ཆེན་ལས། གང་གི་ཚེ་སྒྱུ་དང་གཡོ་ཐམས་ཅད་རྣམ་པར་སྤངས་པ་ལ་སོགས་པའི་ཡིད་ལ་བྱེད་པ་
རྣམས་ཇི་སྐད་དུ་བཤད་པའི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ། སྒྱུ་མ་དང་འདྲ་བ་ཉིད་རྗེས་སུ་རིག་
པར་བྱེད་པ་དང༌། ལམ་གྱི་རྣམ་པར་ཤེས་པ་ཉིད་ཀྱིས་རྣམ་པར་དཔྱོད་པ་དང༌། ཐམས་ཅད་ཤེས་པ་
ཉིད་ཀྱིས་འཇུག་པ་དང་། རྣམ་པ་ཀུན་མངོན་པར་རྫོགས་པར་རྟོགས་པས་རྟོགས་པར་བྱེད་པ་དང་། རྩེ་
མོའི་མངོན་པར་རྟོ གས་པས་སེམས་པ་དང༌། མཐར་གྱིས་པའི་མངོན་པར་རྟོགས་པས་འཇལ་བ་དང༌།
སྐད་ཅིག་མའི་མངོན་པར་རྟོགས་པས་ཉེ་བར་རྟོགས་པར་འགྱུར་བ་དང༌། ཆོས་ཀྱི་སྐུར་མངོན་པར་རྫོགས་
པར་བྱང་ཆུབ་པས་ ཀྱང་བསྒོམ་པར་འགྱུར་བ་དེའི་ཚེ་བྱང་ཆུབ་སེམས་དཔའ་འདི་ལ་ཆོས་ཀྱི་སྐུའི་ཡོན་ཏན་
དང་། ལོངས་སྤྱོད་རྫོགས་ པའི་སྐུའི་མཚན་ཉིད་ཀྱི་སངས་རྒྱས་ཀྱི་ཞིང་དང༌། སྤྲུལ་པའི་སྐུ་རང་གི་ངོ་བོ་
སངས་རྒྱས་ཀྱི་ཆོས་བླ་ན་མེད་པ་འཕྲིན་ལས་དང་བཅས་པ་ཡོངས་སུ་རྫོགས་པ་རྙེད་དཀའ་བར་མི་འགྱུར་་་
བས་ཞེས་བྱ་བ་ནི་ཚིག་དོན་ཡིན་ནོ། །ཞེསགསུངས།
དོན་ནི། རྒྱུ་འབྲས་དོན་གྱི་རིམ་པའི་དབང་དུ་བྱས་ན། དང་པོར་གཞི་ཤེས་བཤད་རིགས་ཏེ།
རྒྱན་གྱི་ཆེད་དུ་བྱ་བའི་གདུལ་བྱས་སེམས་བསྐྱེད་སོགས་ཆོས་བཅུ་མངོན་སུམ་དུ་རྟོ གས་ པའི་རྣམ་མཁྱེན་་་་
རང་རྒྱུད་ལ་སྐྱེད་པ་ལ་ཐེག་པ་གསུམ་གྱི་ལམ་ཤེས་པའི་ལམ་ཤེས་ཐོབ་པ་སྔོན་དུ་འགྲོ་དགོས། དེ་ལ་མི་
རྟག་སོགས་བཅུ་དྲུག་རྟོགས་པའི་སྐྱེས་སུ་འབྲིང་དང་ཐུན་མོང་བའི་བསམ་པ་སྦྱོང་བ་སྔོན་དུ་འགྲོ་དགོས་་་་
པའི་ཕྱིར། འདིར་ནི་བཤད་པའི་རིམ་པའི་དབང་དུ་བྱས་ནས་དང་པོར་རྣམ་མཁྱེན་བཤད་པ་ཡིན། རྒྱུན་
གྱི་ཆེད་དུ་བྱ་བའི་གདུལ་བྱས་འབྲས་བུ་རྣམ་མཁྱེན་གྱི་ཕན་ཡོན་མཐོང་ནས་ལམ་ཉམས་སུ་ལེན་པ་ལ་སྤྲོ་བ་་
བསྐྱེད་པར་བྱ་བའི་ཕྱིར་དུ་དང་པོར་རྣམ་མཁྱེན་བཤད་པ་ཡིན་ པའི་ཕྱིར། དཔེར་ན། ཚོང་པས་ཚོང་གི་
-
རྡོ
13



ཁེ་ཕོག་མཐོང་ནས་ཚོང་ལ་འཇུག་པ་དང༌། ཞིང་པས་ལོ་ཏོག་གི་ཕན་ཡོན་མཐོང་ནས་སོ་ནམ་ལ་འཇུག་
པ་བཞིན་ནོ། །མཁྱེན་གསུམ་དང་སྦྱོར་བཞིའི་རིམ་པ་ཡང་བཤད་པའི་རིམ་པའི་དབང་དུ་བྱས་ཏེ། །
རྒྱུ་འབྲས་དོན་གྱི་རིམ་པ་ལྟར་ན། དང་པོར་སྦྱོར་བཞི་འཆད་དགོས་པའི་ཕྱིར་ཏེ། མཁྱེན་གསུམ་ཐོབ་པ་
ལ་སྦྱོར་བཞི་ཐོབ་པ་སྔོན་དུ་འགྲོ་དགོས་པའི་ཕྱིར།
འོ་ན། དངོས་པོ་བརྒྱད་པོ་དེ་གང་ཞེ་ན།
སེམས་བསྐྱེད་སོགས་ཆོས་བཅུ་མངོན་སུམ་དུ་རྟོགས་པ་མཐར་ཕྱིན་པའི་ཡེ་ཤེས། རྣམ་མཁྱེན་གྱི་
མཚན་ཉིད། དབྱེ་ན། ཤེས་བྱའི་རྣམ་པ་མ་ལུས་པར་མཁྱེན་པའི་ལྡོག་ཆ་ནས་ཕྱེ་བའི་རྣམ་མཁྱེན་དང༌།
རྒྱུ་འབྲས་གཙོ་བོའི་ཆོས་བཅུ་མངོན་སུམ་དུ་རྟོགས་པའི་ལྡོག་ཆ་ནས་ཕྱེ་བའི་རྣམ་མཁྱེན་གཉིས་སུ་ཡོད། ས་
མཚམས་སངས་རྒྱས་ཀྱི་ས་ཁོ་ནར་ཡོད ། །
རང་རྒྱུད་ལྡན་གྱི་གང་ཟག་གི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་་་༌་
ཐེག་ཆེན་འཕགས་པའི་མཁྱེན་པ་དེ། ལམ་ཤེས་ཀྱི་མཚན་ཉིད། དབྱེ་ན། ཉན་ཐོས་ཀྱི་ལམ་ཤེས་པའི་
ལམ་ཤེས། རང་རྒྱལ་གྱི་ལམ་ཤེས་པའི་ལམ་ཤེས། བྱང་སེམས་ཀྱི་ལམ་ཤེས་པའི་ལམ་ཤེས་དང་གསུམ།
ས་མཚམས་ཐེག་ཆེན་གྱི་ མཐོང་ལམ་ནས་སངས་རྒྱས་ཀྱི་སའི་ བར་དུ་ཡོད། །
ཐེག་དམན་གྱི་རྟོགས་རིགས་སུ་གནས་པའི་འཕགས་རྒྱུད་ཀྱི་མཁྱེན་པ། གཞི་ཤེས་ཀྱི་མཚན་ཉིད།
དབྱེ་ན། མི་མཐུན་ཕྱོགས་ ཀྱི་གཞི་ཤེས་དང་། གཉེན་པོ་ཕྱོགས་ ཀྱི་གཞི་ཤེས་གཉིས་སུ་ཡོད། ས་མཚམས་
འཕགས་པ་མཐའ་དག་གི་རྒྱུད་ལ་ཡོད།
མཁྱེན་གསུམ་གྱི་ རྣམ་པ་སྒོམ་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར། རྣམ་རྫོགས་
སྦྱོར་བའི་མཚན་ཉིད། དབྱེ་ན། བརྒྱ་བདུན་ཅུ་རྩ་གསུམ་ཡོད། ས་མཚམས་ཐེག་ཆེན་གྱི་ཚོགས་ལམ་
ནས་རྒྱུན་མཐའི་ བར་དུ་ཡོད།
མཁྱེན་གསུམ་བསྡུས་སྒོམ་ཐེག་ཆེན་གྱི་ཚོགས་ལམ་ལས་རབ་ཏུ་གྱུར་པའི་ཤེས་རབ་ཀྱིས་ཟིན་པའི་་་་་
སེམས་དཔའི་རྣལ་འབྱོར། རྩེ་སྦྱོར་གྱི་མཚན་ཉིད། དབྱེ་ན་བཞི་ཡོད། ས་མཚམས་ཐེག་ཆེན་གྱི་སྦྱོར་
ལམ་དྲོད་ནས་རྒྱུན་མཐའི་ བར་དུ་ཡོད།
མཁྱེན་གསུམ་གྱི་རྣམ་པ་ལ་བརྟན་པ་ཐོབ་དོན་དུ་མཁྱེན་གསུམ་གྱི་རྣམ་པ་རིམ་གྱིས་སྒོམ་པའི་ཤེས་་་་་
རབ་ཀྱིས་ཟིན་པའི་སེམས་དཔའི་རྣལ་འབྱོར་གང་ཞིག རྒྱུན་མཐའི་སྔ་ལོགས་ཚུན་ཆད་ཀྱིས་བསྡུས་པ།
མཐར་གྱིས་སྦྱོར་བའི་མཚན་ཉིད། དབྱེ་ན། བཅུ་གསུམ་ཡོད། ས་མཚམས་ཐེག་ཆེན་གྱི་ཚོགས་ལམ་
124



ནས་རྒྱུན་མཐའི་སྔ་ལོགས་ ཀྱི་ བར་དུ་ཡོད།
བྱ་རྫོགས་ ཀྱི་སྐད་ཅིག་མའི་ཐུང་མཐའ་གཅིག་ལ་མཁྱེན་གསུམ་གྱི་ རྣམ་བ་བརྒྱ་བདུན་ཅུ་རྩ་གསུམ་་་་
དངོས་ཡུལ་དུ་བྱེད་པའི་ནུས་པ་ཐོབ་པའི་སེམས་དཔའི་རྣལ་འབྱོར་མཐར་ཐུག སྐད་ཅིག་སྦྱོར་གྱི་མཚན་
ཉིད། དབྱེ་ན་བཞི་ཡོད། ས་མཚམས་རྒྱུན་མཐའ་ཁོ་ནར་ཡོད།
མཁྱེན་གསུམ་གྱི་རྣམ་པ་སྒོམ་སྟོབས་ཀྱིས་ཐོབ་པའི་འབྲས་བུ་མཐར་ཐུག འབྲས་བུ་ཆོས་སྐུའི་མཚན་
ཉིད༑ དབྱེ་ན་བཞི་ཡོད། ས་མཚམས་སངས་རྒྱས་ཀྱི་ས་ཁོ་ནར་ཡོད །
འོ་ན། དངོས་པོ་བརྒྱད་པོ་དེ་མཚོན་བྱེད་ཀྱི་ཆོས་བདུན་ཅུ་པོ་དེ་གང་ཞེ་ན།
རྣམ་མཁྱེན་མཚོན་བྱེད་ཀྱི་ཆོས་ལ་བཅུ་ཡོད་དེ། སེམས་བསྐྱེད། གདམས་ངག ཐེག་ཆེན་གྱི་
སྦྱོར་ལམ། སྒྲུབ་པའི་རྟེན་རང་བཞིན་གནས་རིགས། སྒྲུབ་པའི་དམིགས་པ། སྒྲུབ་པའི་ཆེད་དུ་བྱ་བ།
གོ་སྒྲུབ། འཇུག་སྒྲུབ། ཚོགས་སྒྲུབ། ངེས་འབྱུང་སྒྲུབ་པ་རྣམས་སུ་ཡོད་ པའི་ ཕྱིར།
ལམ་ཤེས་མཚོན་བྱེད་ཀྱི་ཆོས་ལ་བཅུ་གཅིག་ཡོད་དེ། ལམ་ཤེས་ཀྱི་ཡན་ལག ཉན་ཐོས་ཀྱི་ལམ་
ཤེས་པའི་ལམ་ཤེས། རང་རྒྱལ་གྱི་ལམ་ཤེས་པའི་ལམ་ཤེས། ཐེག་ཆེན་གྱི་མཐོང་ལམ། ཐེག་ཆེན་གྱི་
སྒོམ་ལམ་གྱི་བྱེད་པ། མོས་པ་སྒོམ་ལམ། མོས་པའི་ཕན་ཡོན། བསྔོ་བ་སྒོམ་ལམ། རྗེས་སུ་ཡི་རང་
སྒོམ་ལམ། སྒྲུབ་པ་སྒོམ་ལམ། རྣམ་དག་སྒོམ་ལམ་རྣམས་སུ་ཡོད་པའི་ཕྱིར། །
གཞི་ཤེས་མཚོན་བྱེད་ཀྱི་ཆོས་ལ་དགུ་ཡོད་དེ། ཤེས་པས་སྲིད་ལ་མི་གནས་པའི་ལམ་ཤེས། སྙིང་
རྗེས་ཞི་ལ་མི་གནས་པའི་ལམ་ཤེས། འབྲས་ཡུམ་ལ་རིང་བའི་གཞི་ཤེས། དེ་ལ་ཉེ་བའི་གཞི་ཤེས། མི་
མཐུན་ཕྱོགས་ ཀྱི་གཞི་ཤེས། གཉེན་པོའི་ཕྱོགས་ ཀྱི་ གཞི་ཤེས། གཞི་ཤེས་ཀྱི་སྦྱོར་བ། གཞི་ཤེས་སྦྱོར་བའི་
མཉམ་ཉིད། ཉན་ཐོས་ཀྱི་རྟོགས་རིགས་སུ་གནས་པའི་མཐོང་ལམ་རྣམས་སུ་ཡོད་པའི་ཕྱིར།
རྣམ་ རྫོགས་སྦྱོར་བ་མཚོན་བྱེད་ཀྱི་ཆོས་ལ་བཅུ་གཅིག་ཡོད་དེ། རྣམ་ རྫོགས་སྦྱོར་བའི་བསྒོམ་བྱའི་
རྣམ་པ། སྦྱོར་བ། སྦྱོར་བའི་ཡོན་ཏན། སྦྱོར་བའི་སྐྱོན། སྦྱོར་བའི་མཚན་ཉིད། ཐེག་ཆེན་གྱི་ཐར་
པ་ཆ་མཐུན། ཐེག་ཆེན་གྱི་ངེས་འབྱེད་ཆ་མཐུན། ཕྱིར་མི་ལྡོག་པའི་རྟགས། སྲིད་ཞི་མཉམ་ཉིད་ཀྱི་
སྦྱོར་བ། ཞིང་དག་སྦྱོར་བ། ཐབས་མཁས་སྦྱོར་བ་རྣམས་སུ་ཡོད་ པའི་ཕྱིར།
རྩེ་སྦྱོར་མཚོན་བྱེད་ཀྱི་ཆོས་ལ་བརྒྱུད་དུ་ཡོད་དེ། རྟགས་བཅུ་གཉིས་པོ་དང་ལྡན་པའི་རྩེ་སྦྱོར།
བསོད་ནམས་རྣམ་པར་འཕེལ་བའི་རྩེ་སྦྱོར། བརྟན་པའི་རྩེ་སྦྱོར། སེམས་ཀུན་ཏུ་གནས་པའི་རྩེ་སྦྱོར།
མཐོང་ལམ་རྩེ་སྦྱོར། སྒོམ་ལམ་རྩེ་སྦྱོར། བར་ཆད་མེད་ པའི་ རྩེ་སྦྱོར། བསལ་བྱ་ལོག་སྒྲུབ་དང་བཅས་
125



པ་རྣམས་སུ་ཡོད་པའི་ཕྱིར།
མཐར་གྱིས་སྦྱོར་བ་མཚོན་བྱེད་ཀྱི་ཆོས་ལ་བཅུ་གསུམ་དུ་ཡོད་དེ། དེ་ལ་ཕར་ཕྱིན་དྲུག་གི་མཐར་གྱིས་
སྦྱོར་བ་དྲུག རྗེས་དྲན་དྲུག་གི་དེ་དྲུག དངོས་མེད་ངོ་བོ་ཉིད་ཀྱི་དེ་དང་བཅུ་གསུམ་ཡོད་པའི་ཕྱིར།
སྐད་ཅིག་སྦྱོར་མཚོན་བྱེད་ཀྱི་ཆོས་ལ་བཞི་ཡོད་དེ། དེ་ལ་རྣམ་པར་སྨིན་པ་མ་ཡིན་ པའི་སྐད་ཅིག་
སྦྱོར་དང་། རྣམ་པར་སྨིན་པའི་སྐད་ཅིག་སྦྱོར་དང༌། མཚན་ཉིད་མེད་ པའི་སྐད་ཅིག་སྦྱོར་དང་།
གཉིས་སུ་མེད་པའི་སྐད་ཅིག་སྦྱོར་དང་བཞི་ཡོད་པའི་ཕྱིར། །
འབྲས་བུ་ཆོས་སྐུ་མཚོན་བྱེད་ཀྱི་ཆོས་ལ་བཞི་ཡོད་དེ། དེ་ལ་ངོ་བོ་ཉིད་སྐུ། ལོངས་སྐུ། སྤྲུལ་སྐུ།
ཡེ་ཤེས་ཆོས་སྐུ་མཛད་པ་འཕྲིན་ལས་དང་བཅས་པ་རྣམས་སུ་ཡོད་པའི་ཕྱིར།
འདི་དག་གི་མཚན་ཉིད་དང༌། དབྱེ་བ་སོགས་རྒྱས་པར་འོག་ཏུ་རང་རང་གི་སྐབས་སུ་འཆད་དོ། །
འདི་དག་གིས་ཟློས་པ་སྤོང་བ་ལ་འཕགས་པའི་ལུགས་ དང༌། སློབ་དཔོན་གྱི་ལུགས་གཉིས་ལས། སློབ་
དཔོན་གྱི་བཞེད་པ་ནི་སྐབས་བཞི་པར་འཆད་ལ། འཕགས་པ་ལྟར་ན་སྒྲུབ་པ་དང༌། སྦྱོར་བ་དང༌།
གང་ཟག་དང༌། རྟོ ག་པ་དང༌། སྒོམ་ལམ་དང༌། མཐོང་ལམ་དང༌། སྦྱོར་ལམ་ལ་ཟློས་པ་སྤང་བའོ།།
དང་པོ་ནི། གདམས་ངག་གི་སྐབས་སུ་སྒྲུབ་དང༌། ཞེས་དང༌། སྒྲུབ་པ་བཞི་རྣམས་ཟློས་པར་འགྱུར་ཏེ།
སྒྲུབ་པ་ཁྱད་པར་མེད་པ་ཡང་ཡང་བསྟན་པའི་ཕྱིར་རོ་ཞེ་ན། སྐྱོན་མེད་དེ། དང་པོ་དེ་གདམས་ངག་གི་
བརྗོད་བྱའི་ཆ་ནས་ཡིན་ལ། གཉིས་པ་དེ་སྒྲུབ་པ་རང་གི་ངོ་བོ་དང༌། དབྱེ་བ་བསྟན་པ་ཡིན་པའི་ཕྱིར།
གཉིས་པ་ནི། གཞི་ཤེས་ཀྱི་སྦྱོར་བ་དང་། རྣམ་ཀུན་གྱི་སྦྱོར་བ་གཉིས་ཡང་ཟློས་པར་འགྱུར་རོ་ཞེ་ན།
སྐྱོན་མེད་དེ། དང་པོ་དེ་བཞི་གང་ཟག་བདག་གི་སྐྱེ་མེད་དུ་རྟོགས་ནས་སྒོམ་པ་ཉེ་རིང་གི་སྦྱོར་བ་ཟློག་
ནས་འཕེན་བྱེད་ཡིན་ལ། གཉིས་པ་སྐྱེ་མེད་གསུམ་ག་བསྡུས་ནས་སྒོམ་པ་ཡིན་པའི་ཕྱིར། གསུམ་པ་ནི།
སྐབས་དང་པོར་གང་ཟག་ཉི་ཤུ་བཤད་པ་དང༌། གཉིས་པར། མོག་མོག་པོར་བྱེད་ལ་སོགས་དང་། །
ཞེས་དང༌། རྟེན་གྱི་བསེ་རུ་ལྟ་བུའི་ལམ། །ཞེས་དང་། སྐབས་བཞི་པར། སངས་རྒྱས་རྣམས་ལ་
ལྷག་པར་བྱས། །ཞེས་དང་། སློབ་པ་ཕྱིར་མི་ལྡོག་པའི་ཚོགས། །ཞེས་གསུངས་པ་རྣམས་ཟློས་པར་
འགྱུར་རོ། །ཞེ་ན། སྐྱོན་མེད་དེ། དང་པོ་དེ་དཀོན་མཆོག་གསུམ་བཤད་པའི་སྐབས་ཀྱི་དགེ་བདུན་
དཀོན་མཆོག་ཡིན་ལ། གཉིས་པ་དེ། ལམ་ཤེས་སྐྱེ་བའི་རྟེན་དང༌། གསུམ་པ་དེ། རང་རྒྱལ་གྱི་ལམ་
གྱི་རྟེན་གྱི་གང་ཟག་དང༌། བཞི་པ་དེ། ཡུམ་ཉན་པའི་སྣོད་རུང་གི་གང་ཟག་དང༌། ལྔ་པ་དེ། ཕྱིར་
མི་ལྡོག་པའི་རྟེན་ངོས་གཟུང་ བར་བྱ་བའི་ཆེད་ཡིན་པའི་ཕྱིར།
16



བཞི་པ་ལ། སྐབས་དང་པོར་སྦྱོར་ལམ་གྱི་རྟོག་པ་བཞི་བསྟན་པ་དང༌། སྐབས་ལྔ་པར་ མཐོང་སྤང་
རྟོག་པ་དང༌། སྒོམ་སྤང་རྟོ ག་པ་བཞི་ཚན་གཉིས་བཤད་པ་ལ་ཟློས་སྐྱོན་ཡོད་དོ། ། ཞེ་ན། སྐྱོན་མེད་
དེ༑ དང་པོ་དེ། ཐེག་ཆེན་གྱི་སྦྱོར་ལམ་གྱི་ཁྱད་ཆོས་སུ་བསྟན། གཉིས་པ་དེ། ཐེག་ཆེན་གྱི་མཐོང་
ལམ་གྱི་སྤང་བྱར་བསྟན། གསུམ་པ་དེ། ཐེག་ཆེན་གྱི་སྒོམ་ལམ་གྱི་སྤང་བྱར་བསྟན་པ་ཡིན་པའི་ཕྱིར། །
དེ་བཞིན་དུ་གཉེན་པོའི་ཚོགས་སྒྲུབ་ཀྱི་སྐབས་སུ། རྟོག་པ་བརྒྱུད་བསྟན་པ་དང་ཡང་མི་ཟློས་ཏེ། དེ་ནི་
གཉེན་པོའི་ཚོགས་ཀྱི་དབྱེ་བ་བསྟན་པའི་ཕྱིར་དུ་བསྟན་པ་ཡིན་པའི་ཕྱིར།
ལྔ་པ་ལ། སྐབས་རྣམས་སུ་སྒོམ་ལམ་ཡང་ཡང་བསྟན་པས་ཟློས་སྐྱོན་ཡོད་དོ་ཞེ་ན། ལམ་ཤེས་སུ་
བཤད་པའི་སྒོམ་ལམ་ནི། ལམ་ཐམས་ཅད་བསྐྱེད་པར་བྱ་ཞིང་། ཡང་དག་པའི་མཐའ་མངོན་དུ་མི་བྱ་
ཞེས་འབྱུང་བས་མཐའ་གཉིས་ལ་མི་གནས་པའི་ཆ་ནས་བསྟན། སྐབས་བཞི་པར། སྒོམ་པའི་ལམ་ནི་
ཟབ་པ་སྟེ། །ཞེས་པ་ནི་ཕྱིར་མི་ལྡོག་པའི་རྟགས་ཀྱི་སྒོ་ནས་བསྟན། སྐབས་ལྔ་པར། སྒོམ་ལམ་བཤད་
པ་ནི་སྒོམ་སྤང་རྟོག་པའི་གཉེན་པོའི་ཆ་ནས་བསྟན། གདམས་ངག་གི་སྐབས་སུ། སྒོམ་ཞེས་བྱ་ལ།
ཞེས་གསུངས་པ་ནི། གདམས་ངག་གི་བརྗོད་བྱའི་ཆ་ནས་བསྟན། གཉེན་པོའི་ཚོགས་སྒྲུབ་ཏུ་སྒོམ་པའི་
ལམ་ཞེས་གསུངས་པ་ནི། གཉེན་པོའི་ཚོགས་ཀྱི་དབྱེ་བ་ཤེས་པའི་ཕྱིར་དུ་བསྟན་པ་ཡིན། །
དྲུག་པ་ལ། སྐབས་རྣམས་སུ་མཐོང་ལམ་ཡང་ཡང་བསྟན་པ་ལ་ཟློས་སྐྱོན་ཡོད་དོ། །ཞེ་ན། སྐྱོན་
མེད་དེ། གདམས་ངག་གི་སྐབས་སུ་མཐོང་ལམ་དང་། ཞེས་གསུངས་པ་ནི། གདམས་ངག་གི་བརྗོད་
བྱའི་ཆ་ནས་བསྟན། ཚོགས་སྒྲུབ་ཀྱི་སྐབས་སུ། མཐོང་ལམ་དང་། ཞེས་བཤད་པ་ནི་གཉེན་པོའི་ཚོགས་
ཀྱི་དབྱེ་བ་ཤེས་པའི་ཕྱིར་དུ་བསྟན། སྐབས་གཉིས་པར་ནི་མཐའ་གཉིས་ལ་མི་བརྟེན་པའི་མཐོང་ལམ་
བསྟན། སྐབས་གསུམ་པར་ཐེག་དམན་གྱི་ས་ལས་འདའ་ བར་བྱ་བའི་མཐོང་ལམ་བསྟན། སྐབས་བཞི་
པར། མཐོང་བའི་ལམ་ལ་བཟོད་པ་དང༌། །ཞེས་གསུངས་པ་ནི། ཕྱིར་མི་ལྡོག་པའི་རྟགས་ ཀྱི་སྒོ་ནས་
བསྟན། སྐད་ཅིག་མ་ནི་བཅུ་དྲུག་གིས། །ཞེས་པས་ནི་ཉན་རང་ལས་ཁྱད་པར་དུ་འཕགས་པར་
བསྟན། སྐབས་ལྔ་པར་མཐོང་ལམ་བསྟན་པ་ནི་མཐོང་སྤང་རྟོག་པའི་གཉེན་པོའི་ཆ་ནས་བསྟན་པ་ཡིན་
པའི་ཕྱིར།
བདུན་པ་ནི། སྐབས་རྣམས་སུ་སྦྱོར་ལམ་ཡང་ཡང་བསྟན་པས་ ཀྱང་ཟློས་སྐྱོན་ཡོད་དོ། །ཞེ་ན།
སྐྱོན་མེད་དེ། སྐབས་དང་པོར་ཐེག་ཆེན་གྱི་སྦྱོར་ལམ་བསྟན་པ་ནི། དམིགས་རྣམ་རྒྱུ་གསུམ་ལྡན་ཆོས་
རྟོ ག་པ་ཡོངས་འཛིན་ཆེ་འབྲིང་ཆུང་གསུམ་གྱི་དབྱེ་བ་སྟེ་ཁྱད་ཆོས་དྲུག་གི་སྒོ་ནས་ཉན་རང་གི་སྦྱོར་ལམ་་་་་
1



ལས་ཁྱད་པར་དུ་འཕགས་པར་བསྟན། སྐབས་གཉིས་པར་ངེས་འབྱེད་བཞི་ཚན་གཉིས་བསྟན་པ་ནི།
ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་སྐ བས་སུ་དམིགས་པ་གཟུགས་སོགས་ལ་དམིགས་ནས་རྣམ་པ་སྟོང་་
ཉིད་དབྱེར་མེད་ པ་ལ་སོགས་པའི་རྣམ་པར་བསྟན། རང་རྒྱལ་གྱི་ལམ་ཤེས་པའི་ལམ་ཤེས་ཀྱི་སྐབས་སུ།
དམི གས་པ་ཆོས་ཐམས་ཅད་བཏགས་པ་ཙམ་ལ་དམིགས་ནས་རྣམ་པ་བཏགས་པ་དང་མི་འགལ་ བར་ཆོས་་་
ཉིད་སྟོན་པའི་རྣམ་ པ་ ཅན་ ལ་སོགས་པར་བསྟན་པ་ཡིན་ པས། དེ་གསུམ་ལ་སྔ་མ་སྔ་མ་ལས་ཕྱི་མ་ཕྱི་མ་
དམིགས་རྣམ་མི་འདྲ་བའི་ཕྱིར། སྐབས་བཞི་པར། དྲོ་བ་རྣམས་ཀྱི་དམིགས་པ་འདིར། །ཞེས་སོགས་
སུ་བསྟན་པ་ནི་ད མིགས་པ་སེམས་ཅན་དང༌། རྣམ་པ་སེམས་མཉམ་པ་ལ་སོགས་པའི་སྒོ་ནས་དམིགས་ པས་
མི་ཟློས་ལ། སྐབས་ལྔ་པར། སྦྱོར་ལམ་བསྟན་པ་ནི་རྩེ་སྦྱོར་གྱི་བསྟན་པ་ཡིན་ པས་མི་ཟློས་པའི་ཕྱིར།
འདི་དག་ནི་འཕགས་པའི་བཞེད་པ་གསེར་ཕྲེང་དུ་བཀོད་པའོ། ། །
གཉིས་པ་ཡན་ལག་གི་སྒོ་ནས་རྒྱས་པར་བཤད་པ་ལ། ཚིག་ལེའུར་བྱས་པ་ དང་འབྲེལ་བའི་དོན་
གཞན་བཤད་པ་ དང༌། ཚིག་ལེའུར་བྱས་པ་ཉིད་ཀྱི་དོན་བཤད་པའོ། ། དང་པོ་ལ། མདོ་དང་ཇི་ལྟར་སྦྱར་
བ་དང་། སྦྱོར་ཚུལ་ལ་རྩོད་པ་སྤང་བའོ། །དང་པོ་ནི། གལ་ཏེ་བསྟན་བཅོས་མངོན་རྟོ གས་རྒྱུན་འདིས་
མདོའི་དོན་ཀུན་ བསྡུས་པ་ཡིན་ན། ཅིའི་ཕྱིར་འདིར་གླེང་གཞི་དང༌། རྗེ་བཙུན་གྱིས་ཞུས་པ། རྟག་
ངུས་ཀྱི་ལེའུ། ཆོས་འཕགས་ཀྱི་ལེའུ། ཤེར་ཕྱིན་ཡོངས་སུ་གཏད་པའི་ལེའུ་རྣམས་མ་བསྡུས་ཤེ་ན། གླེང་
གཞི་མ་བསྡུས་པའི་རྒྱུ་མཚན་ཡོད་དེ། དེ་ནི་ཡུམ་འདི་གསུངས་པའི་ཚེ་འཁོར་འདུས་ཚུལ་ལ་སོགས་པ་
སྟོན་པས་གོ་སླ་ལ། དེ་ལྟར་དུ་གདུལ་བྱ་རྣམས་ཀྱིས་རང་གིས་རྟོ གས་ནུས་བཞིན་དུ་ཡང་དེ་སྟོན་པ་ལ་
དགོས་པ་མེད་ པའི་ ཕྱིར། རྗེ་བཙུན་ཉིད་ཀྱིས་ཞུས་པ་འདིར་མ་བསྡུས་པའི་རྒྱུ་མཚན་ཡོད་དེ། དེ་ནི་ཐེག་
པ་གཅིག་དང་རི གས་གཅི ག་ཏུ་སྟོན་པ་ཡིན་ལ། དེ་ཡང་འཇམ་དཔལ་གྱི་མན་ངག་ལ་སོགས་པའི་མདོ་སྡེ་
དུ་མ་དང༌། དབུ་མའི་རྩ་བ་ལ་སོ གས་པར་གསལ་བར་མཛད་པས་འདིར་བསྟན་མི་དགོས་པའི་ཕྱིར།
ཞེས་ཆོས་བཤེས་བཞེད། རྟོ ག་དུས་དང་ཆོས་འཕ གས་ཀྱི་ལེའུ་གཉིས་མ་བསྡུས་པའི་རྒྱུ་མཚན་ཡོད་དེ།
དེ་གཉིས་སློབ་མ་དང་དགེ་བའི་ བཤེས་གཉེན་གྱི་རྣམ་ཐར་བསྟན་པ་ཡིན་པས། དེ་ཡང་མ་འོངས་པ་
རྣམས་ལ་དེ་ལྟ་་སློབ་པའི་ཆེད་དུ་སྔོན་བྱུང་བ་བསྟན་པ་ཡིན་ པས་གོ་སླ་བ་ལ་དགོངས་པ་ཡིན་པའི་ཕྱིར།
ཡོངས་གཏད་ཀྱི་ལེའུ་བསྡུས་མི་དགོས་ཏེ། དེ་ནི་ཤེར་ཕྱིན་ལ་གཅེས་སྤྲས་བྱ་བའི་ཕྱིར་དུ་གཞུང་ཡོངས་སུ་
གཏད་པ་ཙམ་ཡིན་པའི་ཕྱིར། །
གཞན་ཡང༌། བར་ བར་དུ་གང་ཟག་ལུང་བསྟན་པ་དང་སྔོན་རབས་ལ་སོགས པ་འགའ་ཞིག་མ་
，
128



བསྡུས་པའི་རྒྱུ་མཚན་ཡོད་དེ། དེ་རྣམས་གོ་སླ་བ་ལ་དགོངས་ནས་མ་བསྡུས་པའི་ཕྱིར། དེ་ལ་ལེའུ་ཕྱི་མ་
གསུམ་པོ་དེ་གོ་སླ་བ་ལ་དགོངས་ནས་མ་བསྡུས་པར་རྒྱུན་སྣང་དང༌། གནད་ཀྱི་ཟླ་འོད་གཉིས་ལས་གསལ་
བར་བཤད་དོ། །བྱམས་པས་ཞུས་པ་བསླབ་པ་རབ་ཏུ་དབྱེ་བའི་ལེའུས་ནི་ལེའུ་བརྒྱད་མ་དང་དག་ལྡན་
སྙིང་པོ་མཆོག་ཟླ་འོད་རྣམས་སུ་ཕྱིན་ཅི་ལོག་སྤོང་བ་ལ་འགོད་པའི་འཕྲིན་ལས་དང་སྦྱར་བས། བྱམས་
ཞུས་རྒྱུན་གྱིས་མ་བསྡུས་པས་ལེའུ་བཞི་པོ་དེ་རྒྱུན་གྱིས་མ་བསྡུས་སོ། །
འོ་ན་གླེང་གཞི་རྒྱུན་གྱིས་མ་བསྡུས་ན། འཕགས་པས་འདི་སྐད་ཅེས་བྱ་བ་ལ་སོགས་པ་སྐབས་འབྱེད་
པ་ནས། བརྩམས་ཏེ་ཡོངས་སུ་རྫོགས་པའི་བར་གྱི་དངོས་པོ་རྣམས་གཅིག་ཏུ་བསྡུས་ན། རྣམ་པ་ཐམས་
ཅད་མཁྱེན་པ་ཉིད་ལ་སོ གས་པ་ཆོས་ཀྱི་སྐུ་མཛད་པ་དང་བཅས་པའི་མཐར་ཐུག་པ་དངོས་པོ་བརྒྱད་དུ་་་་་
འགྱུར་རོ། །ཞེས་གསུངས་ པ་ དང་འགལ་ལོ། །ཞེ་ན། སྐྱོན་མེད་དེ། དེ་ནི་རྟོ གས་དཀའ་བའི་དབུ་
ཞབས་ཀྱི་དོན་ཙམ་བསྡུས་པ་ལ་དགོངས་པ་ཡིན་ པའི་ ཕྱིར། འཕ གས་པས། གླེང་གཞིར་ཕྱོགས་བཅུའི་
དེ་བཞིན་གཤེགས་པས་པདྨའི་སྐྱེས་བསྐུར་བ་དང༌། བྱང་སེམས་གཞལ་དུ་མེད་པ་འདུས་པར་གསུངས་པ་
ནི་སེམས་བསྐྱེད་ལ་སོ གས་པའི་ཤེར་ཕྱིན་བཤད་པ་རྫོགས་པའི་བར་གྱི་འཇིག་རྟེན་ཐམས་ཅད་བྱིན་གྱིས་་་་་
བརླབས་པ། སེམས་ཅན་དུ་མ་ལ་དམི གས་ནས་སེམས་བསྐྱེད་པ་དང༌། སངས་རྒྱས་མང་པོར་བསྟན་པ་
ལ་སོ གས་པའི་ཆེད་དུ་ཡིན་ནོ། །ཞེས་གསུངས་པའི་ཕྱིར། དེས་ན་མཆོད་བརྗོད་དང་གླེང་གཞི་སྦྱོར་བ་
མ་ཡིན་ཏེ། མཆོད་བརྗོད་དང་དགོས་འབྲེལ་གཉིས་རྒྱུན་གྱིས་མདོ་བཤད་པའི་སྡོན་འགྲོ་ཡིན་གྱི་མདོའི་
བཤད་པ་དངོས་མ་ཡིན་ པའི་ཕྱིར། དཔེར་ན་འགྲེལ་པ་འདིའི། ཤེས་རབ་ཕ་རོལ་ཕྱིན་པ་ལ། ཞེས་
སོགས་རྒྱུན་གྱི་འགྲེལ་པ་མ་ཡིན་པ་བཞིན་ནོ། །ཁོ་ན་རེ། སྐྱོན་མེད་དེ། རྒྱུན་འདིའི་རྩ་བའི་མདོ་ཇི་
ལྟར་འབྱུང་ཚུལ་སྟོན་པས་སྦྱོར་རིགས་པའི་ ཕྱིར་ན། ལེའུ་ཕྱི་མ་གསུམ་ལ་ཡང་སྦྱོར་རིགས་པར་ཐལ། དེ་
གསུམ་གྱིས་ཤེར་ཕྱིན་སྔོན་ཇི་ལྟར་བཙལ་ཚུལ་དང༌། དེ་ཇི་ལྟར་གཏོད་ཚུལ་སྟོན་པའི་ཕྱིར། ཁ་ཅིག །
ཡོངས་གཏོད། དེ་ཡི་རྒྱུ་ནི་ཡོངས་གཏོད་དང་། །ཞེས་པས་བསྡུས། གླེང་གཞི་ནི། སངས་རྒྱ ས་ཞིང་
ནི་དག་པ་ཉིད། །ཅེས་པས་བསྡུས། རྟག་ཆོས་གཉིས་ཡོངས་འཛིན་གྱིས་བསྡུས། ཞེས་ཟེར་བ་མི་
འཐད་དེ། ཡོངས་གཏད་གཉིས་ཡོད་ པའི་ དང་ པོ་དེ་ནི་ཡོངས་གཏོད་དང༌། ཞེས་པས་བསྡུས་ལ། ཐ་
མ་ནི་རྟག་ངུས་ཀྱིས་དཀའ་བས་བཙལ་བ་དེའི་ཕྱིར་ཡང་ཟུངས་ཤིག ཅེས་གསུངས་པའི་ཕྱིར།
གཞན་ཡང་། སྣོད་ཁྱད་པར་ཅན་ན་བཞུགས་ནས་ཐེག་ཆེན་གསུངས་ པའི་གླེང་གཞི་ཐམས་ཅད་
དང༌། ནོར་བཟང་གིས་བླ་མ་བསྟེན་པའི་ཚུལ་ལ་སོགས་པ་ཐམས་ཅད་ཀྱང་རྒྱུན་གྱིས་བསྡུས་པར་ཐལ།
129
སྟེ



གླེང་གཞིར་ཞིང་དག་པར་བཤད་པ་ཙམ་དང་ཆོས་འཕགས་སློབ་དཔོན་དང༌། རྟག་ཏུ་ངུ་སློབ་མ་ཡིན་པ་
ཙམ་གྱིས་དེ་དག་གིས་ བསྡུས་པའི་ཕྱིར། རྟ གས་ཁས། གཉིས་པ་སྦྱོར་ཚུལ་ལ་རྩོད་པ་སྤོང་བ་ལ། ཁོ་ན་
རེ། རྒྱན་དང་མདོ་སྦྱར་ནས་འཆད་མི་རིགས་ཏེ། མདོ་ཁ་ཅིག་སྒྲ་ཇི་བཞིན་ཡིན་པས་སྦྱར་རུང༌། ཁ་
ཅིག་སྒྲ་ཇི་བཞིན་མིན་ཡང་རྒྱུ་མཚན་སྣང་བས་སྦྱར་རུང་ཡང་། བྱང་ཆུབ་རྒྱུས་བཤད་ཀྱིས་སེམས་བསྐྱེད་
གཉིས་པ་བསྟན་པར་འདོད་པ་ལྟ་བུ་མདོ་དེས་དོན་དེ་སྟོན་པ་ལ་ངེས་བྱེད་མེད་པ་དང༌། དྲོད་ཀྱི་སྐབས་
སུ་བུད་མེད་དུ་མི་སྐྱེ་བར་བརྗོད་པ་ལྟ་བུ་དང༌། རྒྱུན་དུ་དོན་ཡོད་པ་གླེགས་བམ་ཁ་ཅིག་ཏུ་མདོ་མི་སྣང་
བའི་ཕྱིར། ཞེས་ཟེར་ན། མདོ་སྦྱར་བའི་རྒྱུ་མཚན་མེད་པ་ལྟར་སྣང་བ་རྣམས་ནི་དེ་དག་ཏུ་སྦྱར་བའི་རྒྱུ་
མཚན་གཉིས་ཡོད་པས་སྦྱར་རུང་སྟེ། རིམ་པ་བཞིན་སྦྱར་རིགས་པ་རྣམས་སྦྱར་བ་ན་ལྷག་མ་རྣམས་དེ་
དང་སྦྱོར་བར་ཤུགས་ལ་གོ་བར་འགྱུར་བའི་ཕྱིར་དང༌། དེ་བཞིན་གཤེགས་པས་རྗེ་བཙུན་ལ་དེ་ལྟར་སྦྱར་
བའི་ལུང་མངའ་བའི་ཕྱིར། དེ་ཡང་ཡིན་ཏེ། རྗེ་བཙུན་ རྒྱལ་ཚབ་ཏུ་དབང་བསྐུར་བས་དམ་པའི་ཆོས་
མཛོད་གཞན་གྱིས་ལྟ་བའི་གནས་མ་ཡིན་པ་ལ་ཕའི་ལུང་གིས་དབང་བསྒྱུར་བ་ཡིན་པའི་ཕྱིར་དང་། དྲོད་
དང་བུད་མེད་དུ་མི་སྐྱེ་བར་ བསྟན་པ་ལྟ་བུའི་རྒྱན་གྱི་སྒྲས་མ་ཟིན་པ་རྣམས་ནི་ཟླས་བསྡུས་ཏེ་བསྟན་པའི་་་་
ཕྱིར།
གཞན་ཡང་། ཁ་ཅིག གཙོ་བོ་བསྡུས་པས་འཁོར་ཞར་ལ་བསྡུས་པ་ཡིན་ཏེ། དཔེར་ན་ རྒྱལ་པོ་
འཁོར་བཅས་གཤེགས་པ་ལ་རྒྱལ་པོ་གཤེགས་ཞེས་བརྗོད་པ་ལྟ་བུ་ཡིན་པའི་ཕྱིར། མདོ་ཁ་ཅིག སྐབས་
བརྒྱད་ཀྱི་ཁོངས་སུ་བསྟན་ཡང་གོ་སླ་བའི་ཆ་མ་བསྡུས་པ་ཡིན་ཏེ། དཔེར་ན། སྲིང་མོ་གང་གཱའི་ལྷ་མོ་
བསྐལ་པ་སྐར་མ་ལྟ་བུ་ལ་དེ་བཞིན་གཤེགས་པ་གསེར་གྱི་མེ་ཏོག་ཏུ་འཚང་རྒྱ་བར་ལུང་བསྟན་པ་དང༌།
དགེ་སློང་བརྒྱ་ཕྲག་དྲུག་ཅུ་བསྐལ་པ་སྐར་མ་ལྟ་བུ་ལ་མེ་ཏོག་བཀྲམ་པ་ཞེས་བྱ་བའི་དེ་བཞིན་གཤེགས་པ་ཚེ་
བསྐལ་པ་སྟོང་ཕྲག་ཉི་ཤུ་ཉི་ཤུ་ཐུབ་པ་ཤ་སྟག་ཏུ་འཚང་རྒྱ་བར་ལུང་བསྟན་པ་ལྟ་བུ་ཡིན་པའི་ཕྱིར། མངོན་
རྟོགས་རྒྱུན་དུ་དོན་ཡོད་པ་མདོའི་གླེགས་བམ་ཁ་ཅིག་ཏུ་མི་སྣང་བ་ནི། གཞུང་རབ་ཏུ་རྒྱས་པ་འདི་སྒྲུབ་
པར་དཀའ་བ་དང་། ལྔ་བརྒྱའི་ཐ་མ་ལ་འགྲོ་བ་རྣམས་ཀྱི་བློའི་སྟོབས་བྲི་བས་ལུང་ཚིག་ཉམས་པར་ཟད་
ཀྱི་འདི་ལ་ལོག་པར་བསྟན་པའི་དྲི་མ་མེད་དེ། རྗེ་བཙུན་གྱིས་ཡུམ་དེ་ལྟར་གཏན་ལ་ཕབ་པའི་ཕྱིར།
ཞེས་སློབ་དཔོན་ཆོས་བཤེས་འཆད་པ་ལྟར་ལེགས་སོ། །འདི་དག་ནི་བདག་ཉིད་ཆེན་ པོ་མ་ཏི་བྷ་དྲ་ཀིརྟིའི་
ལེགས་བཤད་དོ། །
གཉིས་པ་ཚིག་ལེའུར་བྱས་པ་ཉིད་ཀྱི་དོན་འཆད་པ་ལ། ཤེས་བྱ་མཁྱེན་གསུམ་གྱི་ཡན་ལག་རྒྱུས་
13



པར་བཤད་པ་དང༌། ཉམས་ལེན་སྦྱོར་བཞིའི་ཡན་ལག་རྒྱས་པར་བཤད་པ་དང༌། འབྲས་བུ་ཆོས་སྐུའི་
ཡན་ལག་རྒྱས་པར་བཤད་པ་དང་གསུམ་ལས། དང་པོ་ལ། ཐོབ་བྱ་རྣམ་མཁྱེན་གྱི་ཡན་ལག་རྒྱས་པར་
བཤད་པ་དང༌། ཐོབ་བྱེད་ལམ་ཤེས་རྒྱས་པར་བཤད་པ། ལམ་ཤེས་རྣམ་པར་དག་བྱེད་གཞི་ཤེས་ཀྱི་
ཡན་ལག་རྒྱས་པར་བཤད་པའོ། །དང་པོ་ལ། འབྲེལ་བཀོད་པས་མཚམས་སྦྱར། མཚོན་བྱེད་ཀྱི་ཆོས་
རྒྱས་པར་བཤད་པ། སྐབས་བསྡུ་བའོ། །དང་པོ་ནི། སྐབས་བརྒྱད་ཀྱི་དང་པོར་དངོས་པོ་བརྒྱད་ཀྱི་
ནང་ནས་རྣམ་མཁྱེན་བཤད་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། རྣམ་མཁྱེན་དེ་བྱང་
སེམས་ཀྱི་ཐོབ་བྱ་མཐར་ཐུག་ཡིན་པས་གདུལ་བྱས་འབྲས་དུ་རྣམ་མཁྱེན་གྱི་ཕན་ཡོན་མཐོང་ནས་ལམ་་་་་་
ཉམས་སུ་ལེན་པ་ལ་སྤྲོ་བ་བསྐྱེད་པར་བྱ་བའི་ཆེད་ཡིན་ པའི་ཕྱིར། ཞེས་མཚམས་སྦྱོར་བ་ལ། དེ་ལྟར་
བསྡུས་པའི་དོན་ཀུན་བསྟན་ནས་བྱང་ཆུབ་སེམས་དཔའ་བྱང་ཆུབ་རྗེས་སུ་ཐོབ་པར་འདོད་པས་འབྲས་བུ་་་
ཡིན་པའི་ཕྱིར། རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱ་དགོས་པས་དང་པོར་རྣམ་པ་ཐམས་ཅད་
མཁྱེན་པ་ཉིད་དེ་སྡུད་པའི་ཚིག་ལེའུར་བྱས་པ་རྣམ་པར་བཤད་པའི་སྒོ་ནས་བཤད་པར་བཞེད་དེ། ཞེས་
གསུངས། རྒྱན་སྣང་ལས་ ཀྱང་། དེ་ལ་འབྲས་བུ་སྟན་པས་བྱང་ཆུབ་དོན་དུ་གཉེར་བའི་བྱང་ཆུབ་སེམས་
དཔའ་སེམས་བསྐྱེད་པ་ལ་སོགས་པ་རྣམ་པ་ཐམས་ཅད་ཡོངས་སུ་ཤེས་པར་བྱེད་པའི་ཕྱིར་ན། དང་པོར་
རྣམ་པ་ཐམས་ཅད་མཁྱེན་པ་ཉིད་བརྗོད་དོ། །ཞེས་གསུངས། སྤྱིར་མཚམས་སྦྱར་ལ་བཤད་པ་ཡོངས་སུ་
རྫོགས་པའི་མཚམས་སྦྱར་དང༌། བཤད་པ་ལ་འཇུག་པའི་མཚམས་སྦྱར་དང༌། དྲི་བས་ལན་འདྲེན་པའི་
མཚམས་སྦྱར་གསུམ་ལས། འདིས་དང་པོ་གཉིས་ཀ་བསྟན།
131



སྐབས་དང་པོ།
རྣམ་མཁྱེན་མཚོན་བྱེད་ཀྱི་ཆོས་བཅུ།
དང་པོ།
སེམས་བསྐྱེད་རྒྱས་པར་བཤད་པ།
གཉིས་པ་མཚོན་བྱེད་ཀྱི་ཆོས་རྒྱས་པར་བཤད་པ་ལ། ལམ་གྱི་རང་ བཞིན་སེམས་བསྐྱེད་བཤད་པ་
དང༌། སེམས་བསྐྱེད་དེ་དག་བྱེད་ཀྱི་གདམས་ངག་ནོད་པ་དང༌། གདམས་ངག་གི་འབྲས་བུ་ངེས་འབྱེད་
ཡན་ལག་བཤད་པ་དང༌། གདམས་དོན་ཕྱིན་ཅི་མ་ལོག་པར་སྒྲུབ་པའི་སྒྲུབ་པ་བཤད་པའོ། །དང་པོ་
ལ་གཉིས། མཚན་ཉིད་དང་། རབ་དབྱེའོ། །དང་པོ་ལ་གཉིས། མཚན་ཉིད་དངོས་དང༌། དེ་མདོ་
དང་སྦྱར་བའོ། །དང་པོ་ལ། མཚམས་སྦྱར། རྩ་བ། འགྲེལ་པ་གསུམ་ལས། དང་པོ་ནི། རྣམ་
མཁྱེན་མཚོན་བྱེད་ཀྱི་ཆོས་བཅུའི་ཐོག་མར་སེམས་བསྐྱེད་འཆད་པའི་རྒྱུ་མཚན་ཡོད་དེ། རྒྱུན་གྱི་ཆེད་དུ་
བྱ་བའི་གདུལ་བྱས་རྣམ་མཁྱེན་ཐོབ་པ་ལ་བསམ་པའི་ཁྱད་པར་འདི་ལྟ་བུ་གཅིག་དགོས་སོ་ཞེས་ཤེས་པར་་་་
བྱ་བའི་ཆེད་ཡིན་པའི་ཕྱིར། ཞེས་མཚམས་སྦྱོར་བ་ལ། སེམས་བསྐྱེད་པ་རང་གི་ངོ་བོ་དམིགས་པ་དང་
བཅས་པ། ཞེས་གསུངས། ཡང་ན། རྣམ་མཁྱེན་འཆད་པའི་ཐོག་མར་སེམས་བསྐྱེད་ནས་འཆད་པའི་
རྒྱུ་མཚན་ཡོད་དེ། སེམས་བསྐྱེད་སོགས་ཆོས་བཅུས་རྣམ་མཁྱེན་མཚོན་པ་བསྟན་པར་བྱ་བའི་ཆེད་ཡིན་
པའི་ཕྱིར། མཚོན་ཚུལ་ཡང་། རྣམ་བཤད་ལས། རྒྱུས་འབྲས་བུ་མཚོན་ཚུལ་ལ་ཅུང་ཟད་བཤད་དུ་
ཡོད་ ཀྱང་། འགྲེལ་ཆེན་དུ་ཡུལ་གྱིས་ཡུལ་ཅན་མཚོན་པར་ཤིན་ཏུ་གསལ་ཏེ། ཞེས་གསུངས། དོན་ནི།
སེམས་བསྐྱེད་སོགས་ཆོས་བཅུས་རྣམ་མཁྱེན་མཚོན་ཚུལ་ཡོད་དེ། རྒྱུས་འབྲས་བུ་མཚོན་པའི་ཚུས་གྱིས་
མཚོན་པ་ཡིན་པའི་ཕྱིར་ཏེ། དང་པོར་ཐེག་ཆེན་དུ་རིགས་སད་པ་སྔོན་དུ་བཏང་ནས་བྱང་ཆུབ་མཆོག་ཏུ་
སེམས་བསྐྱེད་དེ། གདམས་པ་དང་རྗེས་སུ་གདམས་པ་ཉན་པའི་དོན་སྒོམ་པས་སྟོང་ཉིད་ལ་དམི གས་
པའི་སྒོམ་བྱུང་གི་སྒྲུབ་པ་ཁྱད་པར་ཅན་ཐོབ་ཅིང༌། དེ་ཡང་དམིགས་པ་ཆོས་ཐམས་ཅད་ལ་དམིགས་
ནས་ཆེད་དུ་བྱ་བ་ཆེན་པོ་གསུམ་གྱི་ཆེད་དུ་སྒྲུབ་པ་བཞི་ཉམས་སུ་བླངས་པས་མཐར་རྣམ་མཁྱེན་ཐོབ་པར་་་
མས་
132



འགྱུར་ཞེས་མཚོན་པ་ཡིན་ པའི་ཕྱིར། ཞེས་གསུངས། དེ་ལྟར་ཅུང་ཟད་བཤད་དུ་ཡོད་ཀྱང་། སྐབས་
འདིར་ཆོས་བཅུས་ཡུལ་གྱིས་ཡུལ་ཅན་མཚོན་ པའི་ཚུལ་གྱིས་མཚོན་པ་ཡིན་ཏེ། རྒྱན་སྣང་ལས། དེ་བཞིན་
གཤེགས་པ་དང་འབྲེལ་བ་རྗེས་སུ་སྒྲུབ་པར་འདོད་པ་ཉིད་ཀྱི་སྤྱོད་པར་འགྱུར་བའི་རྣམ་པ་ཐམས་ཅད་་་་་་་
མཁྱེན་པ་ཉིད་ཁོ་ན་སེམས་བསྐྱེད་པ་ལ་སོགས་པའི་རང་བཞིན་རྒྱུ་དང་འབྲས་བུའི་བདག་ཉིད་ཀྱི་སྒོ་ནས་་་
འདིར་ཡང་དང་ཡང་དུ་བཟླས་པའི་ཕྱིར་ན་གཞུང་འདིའི་ལེའུ་ཡིན་ནོ། །ཞེས་དང༌། རྒྱུ་དང་འབྲས་བུ་
མ་ལུས་པ་ཐུགས་སུ་ཆུད་པ་ལ་ལྟོས་ནས་དེ་བཞིན་གཤེགས་པ་རྣམས་ཀྱི་རྣམ་པ་ཐམས་ཅད་མཁྱེན་པ་ཉིད་
ཅེས་བརྗོད་པ་ཡིན་ནོ། །ཞེས་གསུངས་པའི་ཕྱིར།
དེ་ལྟར་མཚོན་ཚུལ་ཡང་ཡོད་དེ། དང་པོར་བྱང་ཆུབ་མཆོག་ཏུ་སེམས་བསྐྱེད་དེ། སྒྲུབ་པའི་
གདམས་ངག་ཉན། གདམས་ངག་གི་དོན་ཚུལ་བཞིན་དུ་ཉམས་སུ་བླངས་པས་རིགས་ཀྱི་ཉེས་དམིགས་
བཞི་ཕལ་ཆེར་དང་བྲལ་ནས་རི གས་སད། རིགས་ལ་དམི གས་པའི་ བསྒོམས་བྱུང་གི་མྱོང་བ་སྐྱེས་ཏེ། དེ་
ཡང་དམིགས་པ་བཅུ་གཅིག་ལ་དམིགས་ནས་སྒྲུབ་པ་བཞི་ཉམས་སུ་བླངས་པས་མཐར་ཆེན་པོ་གསུམ་་་་་་་
མངོན་སུམ་དུ་རྟོ གས་པའི་ཡེ་ཤེས་དེ་རྣམ་མཁྱེན་ཡིན་ནོ། །ཞེས་མཚོན་པ་ཡིན་པའི་ཕྱིར། གཉིས་པ་ལ།
ཁོ་ན་རེ། ཆོས་བཅུའི་ཐོག་མར་སེམས་བསྐྱེད་དེ་འཆད་ན། འཆད་ཚུལ་གང་ཞེ་ན། འདི་ལ་མདོ་ལས་
གསུངས་ཚུལ། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། ཡུམ་བར་མའི་མདོ་ལས།
གླེང་གཞིའི་ལེའུ་རྫོགས་མ་ཐག་ཏུ། དེ་ནས་ བཅོ མ་ལྡན་འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་བཀའ་
སྩལ་པ། ཤཱ་རིའི་བུ་བྱང་ཆེན་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་
འཚལ་བས་ཤེར་ཕྱིན་ལ་བརྩོན་པར་བྱའོ། ། ཞེས་སོགས་གསུངས།
གཉིས་པ་ནི། མདོ་དེའི་དོན་བཤད་པའི་སྒོ་ནས་ཐེག་ཆེན་སེམས་བསྐྱེད་དེ་མཚན་ཉིད་ཀྱི་སྒོ་ནས་
མདོར་བསྟན་གྱི་ཚུལ་གྱིས་འཆད་པ་ལ། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་
བྱང་ཆུབ་འདོད། །ཅེས་གསུངས། དེ་ཡང་སེམས་བསྐྱེད་པ་ནི། ཞེས་པས་མཚོན་བྱ་དང་། གཞན་
དོན་ཕྱིར། ཡང་དག་རྫོགས་པའི་བྱང་ཆུབ་འདོད། །ཅེས་པས་མཚན་ཉིད་དེ་བསྟན། གསུམ་པ་ལ།
མཚན་ཉིད་དངོས་དང༌། རྩོད་པ་སྤོང་བའོ། །དང་པོ་ལ། ངོ་བོ། དབྱེ་བ། སེམས་བསྐྱེད་ཚུལ་
གསུམ་ལས། དང་པོ་ནི། གཞན་དོན་ཕྱིར། ཡང་དག་རྫོགས་པའི་བྱང་ཆུབ་འདོད། །ཅེས་པའི་
དོན་འཆད་པ་ལ། གཞན་གྱི་དོན་དུ་ཡང་དག་པར་རྫོགས་པར་བྱང་ཆུབ་འདོད་པའི་མཚན་ཉིད། ཅེས་
གསུངས། གཉིས་པ་དེ་སྟོན་པ་ལ། སྨོན་པ་དང་འཇུག་པའི་ངོ་བོ་ཉིད་རྣམ་པ་གཉིས་སོ། །ཞེས་གསུངས།
133



གསུམ་པ་ནི། སེམས་བསྐྱེད་པ་ནི་ཞེས་པའི་དོན་འཆད་པ་ལ། སངས་རྒྱས་སུ་གྲུབ་ནས་གཞན་གྱི་
དོན་གྱི་ཕྱིར་སྐལ་བ་ཇི་ལྟ་བ་བཞིན་དུ་འབད་པར་བྱའོ། །ཞེས་སེམས་བསྐྱེད་པ། ཞེས་གསུངས།
གཉིས་པ་ལ་རྩོད་པ་དང༌། ལན་གཉིས་ལས། དང་པོ་ནི། ཁོ་ན་རེ། གཞན་དོན་དུ་ཡང་དག་པར་
རྫོགས་པའི་བྱང་ཆུབ་དོན་གཉེར་གྱི་འདུན་པ་ཆོས་ཅན། སེམས་བསྐྱེད་མ་ཡིན་པར་ཐལ། སེམས་བྱུང་
ཡིན་ པའི་ཕྱིར། འདོད་ན། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་
འདོད། །ཅེས་གསུངས་པ་དང་འགལ་ལོ། །ཞེས་པའི་རྒོལ་བ་དེ་སྟོན་པ་ལ། ཡང་དག་པར་རྫོགས་
པའི་བྱང་ཆུབ་འདོད་པ་ཉིད་ནི་དེ་དོན་དུ་གཉེར་བ་དགེ་བའི་ཆོས་ལ་འདུན་པ་སེམས་ལས་བྱུང་བ་ཡིན་་་་་
ལ། སེམས་བསྐྱེད་པ་ནི་སེམས་ཡུལ་ཁྱད་པར་དུ་འཕ གས་པ་སྣང་བ་ཅན་འབྱུང་བ་མ་ཡིན་ནམ། ཇི་ལྟར་
ན་དེ་སེམས་བསྐྱེད་པ་ཡིན་ པར་འགྱུར་ཞེ་ན། ཞེས་གསུངས།
གཉིས་པ་ལ། རྒྱུའི་མིང་གིས་འབྲས་བུ་ལ་བཏགས་པ་དང༌། གྲོགས་ཀྱི་མིང་གིས་གྲོ གས་ཅན་ལ་
བཏ གས་པ་གཉིས་ལས། དང་པོ་ནི། རྩོད་པ་དེའི་སྐྱོན་མེད་དེ། ཐེག་ཆེན་སེམས་བསྐྱེད་དེ་རང་གི་
རྒྱུར་གྱུར་པའི་གཞན་དོན་དོན་དུ་གཉེར་བའི་འདོད་པ་ལས་བྱུང་བས་ན་དེ་ལ་འདོད་པའི་མིང་གིས་་་་་་་
བཏགས་པ་ཡིན་པའི་ཕྱིར། ཞེས་འཆད་པ་ལ། བདེན་མོད་ཀྱི་འོན་ཀྱང་འདིར་དགེ་བའི་ཆོས་ལ་འདུན་
པའི་མཚན་ཉིད་དོན་དུ་གཉེར་བ་ཡོད་ན་བྱང་ཆུབ་ཀྱི་སེམས་བསྐྱེད་པས་རྒྱུས་འབྲས་བུ་བསྟན་པ་ཡིན་ཏེ།
ཞེས་གསུངས། དེ་ལྟར་བཏགས་པ་ལ་དགོས་པ་ཡོད་དེ། གཞན་དོན་དོན་དུ་གཉེར་བའི་བྱང་ཆུབ་སེམས་
དཔའི་རྒྱུད་ལ་དགེ་བའི་ཆོས་མཐའ་དག་འཕེལ་བར་འགྱུར་རོ། །ཞེས་ཤེས་པར་བྱ་བའི་ཆེད་ཡིན་པའི་
ཕྱིར། ཞེས་འཆད་པ་ལ། དེ་ལྟར་དོན་དུ་གཉེར་བའི་བྱང་ཆུབ་སེམས་དཔའི་དགེ་བའི་ཆོས་ཐམས་ཅད་
འཕེལ་བར་འགྱུར་རོ། །ཞེས་ཤེས་པར་བྱ་བའི་ཕྱིར་ཉེ་བར་ བཏགས་པ་ལ་བརྟེན་པ་ཡིན་ པས་ཉེས་པ་མེད་
དོ། །ཞེས་གསུངས། དངོས་ལ་གནོད་བྱེད་ནི། བདེན་མོད་ཀྱི་ཞེས་པ་ཉིད་ཀྱིས་སྟོན་ནོ། །
གཉིས་པ་ནི། ལན་གྱི་རྣམ་པ་གཅིག་ཏུ་ན་ཐེག་ཆེན་སེམས་བསྐྱེད་ལ་བྱང་ཆུབ་འདོད་པའི་མིང་གིས་
འདོགས་པའི་རྒྱུ་མཚན་ཡོད་དེ། དེ་རང་གི་གྲོགས་སུ་གྱུར་པའི་བྱང་ཆུབ་དོན་གཉེར་གྱི་འདོད་པ་དེ་དང་
མཚུངས་ལྡན་ཡིན་ པས་དེ་ལྟར་བཏགས་པ་ཡིན་པའི་ཕྱིར། ཞེས་འཆད་པ་ལ། རྣམ་པ་གཅིག་ཏུ་ན་
སྨོན་ལམ་ནི་དོན་དུ་གཉེར་བ་སྟེ། ཡང་དག་པར་རྫོགས་པའི་བྱང་ཆུབ་འདོད་པ་ཉིད་ཡིན་ལ། དེ་དང་
ལྷན་ཅིག་སྤྱོད་པའི་སེམས་བསྐྱེད་པ་དེའི་སྒྲར་བསྟན་པ་ནི། ཞེས་གསུངས། བཏགས་པ་ལ་དགོས་པ་
ཡོད་དེ། བྱང་ཆུབ་སེམས་དཔའི་རྒྱུད་ལ་བྱང་ཆུབ་དོན་གཉེར་གྱི་འདོད་པ་དང་མཚུངས་ལྡན་གྱི་སེམས་དེ་
134



མང
བ
སྐྱེའོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། ཞེས་འཆད་པ་ལ། དེ་ལྟར་ན་བྱང་ཆུབ་སེམས་
དཔའ་རྣམས་ལ་སྨོན་ལམ་དང་ལྡན་པའི་སེམས་དེ་སྐྱེའོ། །ཞེས་བྱ་བར་ཤེས་པར་བྱ་བའི་ཕྱིར་ཡིན་ནོ། །
ཞེས་གསུངས། དངོས་ལ་གནོད་བྱེད་སྔར་བཞིན་ནོ། །
གཉིས་པ་མདོ་དང་སྦྱར་བ་ལ་དྲི་བས་མཚམས་སྦྱར། མདོ་ཡིས་ལན་བསྟན། དྲིས་ལན་དེས་གྲུབ་
པའི་དོན། མདོ་གཞན་མ་བཀོད་པའི་རྒྱུ་མཚན་དང་བཞི་ལས། དང་པོ་ནི། གཞན་དོན་ཕྱིར། །
ཡང་དག་རྫོགས་པའི་བྱང་ཆུབ་འདོད། །ཅེས་འཆད་ན། ཡང་གང་འདོད་པའི་བདག་ཉིད་བྱང་ཆུབ་དེ་
ནི་གང་ཡིན། དེ་ཐེག་ཆེན་སེམས་བསྐྱེད་ཀྱི་ཐོབ་བྱའི་ཡུལ་དུ་འཇོག་པར་གང་ལས་ཤེས་ཞེས་དང༌། གང་
གི་དོན་དུ་སེམས་བསྐྱེད་པ་གཞན་གྱི་དོན་ནི་གང་། དེ་ཐེག་ཆེན་སེམས་བསྐྱེད་ཀྱི་ཆེད་དུ་བྱ་བའི་དམིགས་
ཡུལ་དུ་འཇོག་པར་གང་ལས་ཤེས། ཞེས་པའི་དྲི་བ་དེ་སྟོན་པ་ལ། ཡང་གང་འདོད་པའི་བདག་ཉིད་དང་
གང་གི་དོན་དུ་སེམས་བསྐྱེད་པ་ཡང་དག་པར་རྫོགས་པའི་བྱང་ཆུབ་དེ་ནི་གང་ཡིན་གཞན་གྱི་དོན་ནི་གང་་་་
ཡིན། ཞེ་ན། ཞེས་གསུངས། གཉིས་པ་ནི། བྱང་ཆུབ་ཐོབ་བྱའི་ཡུལ་དང་གཞན་དོན་ཆེད་དུ་བྱ་
བའི་ཡུལ་ཡིན་པར་མདོ་ལས་བསྟན་པ་དང༌། བྱང་ཆུབ་དང་གཞན་དོན་ལ་དམིགས་པ་མདོ་ནས་བསྟན་
ཚུལ་གཉིས་ལས། དང་པོ་ནི། བྱང་ཆུབ་ཐོབ་བྱའི་ཡུལ་དང་གཞན་དོན་ཆེད་དུ་བྱ་བའི་ཡུལ་དུ་ཡུམ་
རྒྱུས་འབྲིང་བསྡུས་གསུམ་ག་ལས་བསྟན་པ་ཡིན་ཏེ། དེ་ཡུམ་བར་མ་ལས་དེ་ལྟར་བསྟན་པ་བཞིན་དུ་རྒྱས་
བསྡུས་གཉིས་ལས་ ཀྱང་དེ་བཞིན་དུ་བསྟན་པ་ཡིན་པའི་ཕྱིར། ཞེས་འཆད་པ་ལ། དེ་དང་དེ་ནི་མདོ་
བཞིན་དུ། །བསྡུས་དང་རྒྱས་པའི་སྒོ་ནས་བརྗོད། །ཅེས་གསུངས། གཉིས་པ་ལ། བྱང་ཆུབ་
དང་། གཞན་དོན་ཐེག་ཆེན་སེམས་བསྐྱེད་ཀྱི་དམིགས་ཡུལ་དུ་མདོ་ནས་བསྟན་ཚུལ་གཉིས་ལས། དང་
པོ་ནི། ཐེག་ཆེན་སེམས་བསྐྱེད་ཀྱི་དམིགས་ཡུལ་བྱང་ཆུབ་མདོ་ལས་ བསྟན་པ་ཡིན་ཏེ། མདོ་ལས་དེ་
རྒྱས་བསྡུས་གཉིས་ཀྱི་སྒོ་ནས་ བསྟན་པ་ཡིན་པའི་ཕྱིར་ཏེ། ཤཱ་རིའི་བུ་འདི་ལ་བྱང་ཆེན་ཆོས་ཐམས་ཅད་
རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་འདོད་པས་ཤེར་ཕྱིན་ལ་བསླབ་པར་བྱའོ། །
ཞེས་པར་བྱང་ཆུབ་དེ་ཐབས་ཀྱི་སྒོ་ནས་མདོར་བསྟན་ནས། དེ་རྒྱས་པར་འཆད་པ་ལ། དེ་ནས་ཚེ་དང་
ལྡན་པ་ཤཱ་རིའི་བུས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་ཆོས་
ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་འཚང་རྒྱ་བར་འདོད་པས་ཇི་ལྟར་ཤེར་ཕྱིན་་་་་
བརྩོན་པར་བགྱི། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་འདི་ལ་བྱང་ཆེན་གནས་མེད་ པའི་
ཚུལ་གྱིས་ཤེར་ཕྱིན་ལ་གནས་ཏེ། སྦྱིན་པ་དང༌། གཏོང་བ་དང༌། ཡོངས་སུ་ལེན་པ་མི་དམིགས་པའི་
135



+
ཕྱིར་ཡོངས་སུ་གཏོང་བ་མེད་ པའི་ཚུལ་གྱིས་སྦྱིན་པའི་ཕ་རོལ་ཏུ་ཕྱིན་པ་དང༌། ལྟུང་བ་དང་མི་ལྟུང་བ་
མི་དམི གས་པའི་ ཕྱིར་ཚུལ་ཁྲི མས་དང༌། འཁྲུགས་པ་མེད་ པའི་ཕྱིར་བཟོད་པ་དང༌། ལུས་དང་སེམས་
ཀྱི་བརྩོན་འགྲུས་ཉམས་པ་མེད་ པའི་ཕྱིར་བརྩོན་འགྲུས་དང༌། རོ་མྱང་བ་མེད་ པའི་ ཕྱིར་བསམ་གཏན་
དང༌། ཤེས་རབ་དང་ཤེས་རབ་འཆལ་བ་མི་དམི གས་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་
རྫོགས་པར་བྱའོ། །ཞེས་གསུངས། དེའི་དོན་འཆད་པ་ལ། རྒྱལ་བའི་ཡུམ་རྣམ་པ་གསུམ་ཆར་ལས་
ཀྱང་ཤེར་ཕྱིན་དང༌། སྦྱིན་པ་ལ་སོགས་པ་ཐམས་ཅད་སྦྱིན་པར་བྱ་བ་དང༌། སྦྱིན་པ་དང༌། ལེན་པ་པོ་
ལ་སོགས་པ་མི་དམི གས་པ་ བསྒྲུབ་པར་བྱའོ། །ཞེས་ཤེས་པར་ བྱེད་པའི་དོན་ཅན་དང༌། ཞེས་གསུངས།
གཉིས་པ་ནི། ཐེག་ཆེན་སེམས་བསྐྱེད་ཀྱི་དམིགས་ཡུལ་གཞན་དོན་དེ་མདོ་ལས་ བསྟན་ཏེ། དེ་མདོ་
ལས་རྒྱས་བསྡུས་གཉིས་ཀྱི་སྒོ་ནས་ བསྟན་པ་ཡིན་ པའི་ ཕྱིར་ཏེ། མདོ་ལས། ཤཱ་རིའི་བུ་གཞན་ཡང་བྱང་
ཆེན་ ཕྱོགས་བཅུ་རེ་རེ་ཞིང་གང་གཱའི་ཀླུང་གི་བྱེ་མ་སྙེད་ཀྱི་འཇིག་རྟེན་གྱི་ཁམས་ཀྱི་སེམས་ཅན་ཇི་སྙེད་པ་དེ་
དག་ཐམས་ཅད་སྐལ་བ་ཇི་ལྟ་བ་བཞིན་དུ་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་་་་་
ཡོངས་སུ་མྱ་ངན་ལས་འདའ་བར་འདོད་པས་ཤེར་ཕྱིན་འདི་ཉིད་སྒྲུབ་ཅིང་བསླབ་པར་བྱའོ། །ཞེས་པས་
དེའི་དམིགས་ཡུལ་གཞན་དོན་དེ་མདོར་བསྟན་ནས། དེ་ཉིད་རྒྱས་པར་འཆད་པ་ལ། དེ་བཞིན་དུ་སེམས་
ཅན་སེར་སྣ་ཅན་རྣམས་སྦྱིན་པ་ལ་འགོད་པར་འདོད་པ། ཚུལ་ཁྲི མས་འཆལ་བ་རྣམས་ཚུལ་ཁྲི མས་ལ། །
གནོད་སེམས་མང་བ་རྣམས་བཟོད་བ་ལ། ལེ་ལོ་ཅན་རྣམས་བརྩོན་འགྲུས་ལ། སེམས་རྣམ་པར་གཡེང་
བ་རྣམས་བསམ་གཏན་ལ། ཤེས་རབ་འཆལ་བ་རྣམས་ཤེས་རབ་ཕུན་སུམ་ཚོགས་པ་ལ་འགོད་བར་འདོད་
པས་ཤེར་ཕྱིན་ལ་བསླབ་པར་བྱའོ། །ཞེས་གསུངས་པའི་ཕྱིར། །ཞེས་འཆད་པ་ལ། སེམས་ཅན་ཐམས་
ཅད་སྐལ་བ་ཇི་ལྟ་བ་བཞིན་དུ་མྱ་ངན་ལས་འདས་པ་དང༌། སེར་སྣ་ཅན་ལ་སོགས་པ་རྣམས་སྦྱིན་པ་ལ་
སོགས་པ་ལ་འགོད་པར་འདོད་པས་ཤེར་ཕྱིན་འདི་ཉིད་ལ་བསྒྲུབ་པར་བྱའོ། །ཞེས་བྱ་བ་ལ་སོགས་པ་
རབ་ཏུ་སྟོན་པ་ལྷུར་བྱེད་པའི་ངག་གིས་མདོའི་དོན་དང་མི་འགལ་བར་ བསྡུས་པ་དང་རྒྱས་པའི་སྒོ་ནས་་་་་
ཡང་དག་པར་རྫོགས་པའི་བྱང་ཆུབ་དང་གཞན་གྱི་དོན་བསྟན་ཏེ། ཞེས་གསུངས།
གསུམ་པ་དྲིས་ལན་དེས་གྲུབ་པའི་དོན་བཤད་པ་ནི། ཐེག་ཆེན་སེམས་བསྐྱེད་ཆོས་ཅན། ཁྱོད་
ཀྱིས་གཞན་དོན་དང་བྱང་ཆུབ་ལ་དམིགས་པ་ཡིན་ཏེ། དེ་གོང་དུ་མདོ་བཞི་ལས་སྒྲུབ་པ་དེའི་ཕྱིར། ཞེས་
འཆད་པ་ལ། དེ་ལྟར་ན་སེམས་བསྐྱེད་པ་ནི་གཞན་གྱི་དོན་གྱི་ ཕྱིར་ཡང་དག་པར་རྫོགས་པའི་བྱང་ཆུབ་
འདོད་པའི་བདག་ཉིད་ཡིན་པར་ཤེས་པར་བྱའོ། །ཞེས་གསུངས།
136
-



བཞི་པ་མདོ་གཞན་མ་བཀོད་པའི་རྒྱུ་མཚན་ནི། སློབ་དཔོན་སེང་གེ་བཟང་པོ་ཆོས་ཅན། ཁྱོད་ཀྱིས་
གཞན་དོན་དང་བྱང་ཆུབ་ག ཉིས་ཐེག་ཆེན་སེམས་བསྐྱེད་ཀྱི་ད མི གས་ཡུལ་དུ་སྟོན་པའི་ཡུམ་གྱི་མདོ་ལས་་་་་
གཞན་བློ་གྲོས་མི་ཟད་པའི་མདོ་ དང༌། སྡོང་པོ་བཀོད་པའི་མདོ་སོགས་ཐེན་ཆེན་སེམས་བསྐྱེད་སྟོན་པའི་
མདོ་རྣམས་ཁུངས་སུ་མི་འདྲེན་པའི་རྒྱུ་མཚན་ཡོད་དེ། ཚིག་མང་དུ་དོགས་ནས་དེ་ལྟར་མ་དྲངས་པ་ཡིན་
པའི་ཕྱིར། ཞེས་འཆད་པ་ལ། གཙུག་ལག་གི་གཞུང་སྐབས་ཀྱི་དོན་སྟོན་པ་ལྷུར་ལེན་པ་ནི་ཐམས་ཅད་
ལས་ ཀྱང་གསུངས་མོད་ཀྱི་ཚིག་མང་དུ་དོ གས་ནས་ཁུངས་ཉིད་དུ་མ་བྲིས་སོ། །ཞེས་གསུངས།
ག ཉིས་པ་སེམས་བསྐྱེད་ཀྱི་རབ་དབྱེ་ སྟོན་པ་ལ། མཚམས་སྦྱར་བ། རྩ་བ། འགྲེལ་པ་དང་གསུམ་
ལས། དང་པོ་ནི། དེ་ལྟར་སེམས་བསྐྱེད་ཀྱི་ངོ་བོ་དེ་བཤད་ནས། ད་ནི་བར་སྐབས་ ཀྱི་ཚིགས་བཅད་
གཉིས་གསུངས་པ་ཆོས་ཅན། དགོས་པ་ཡོད་དེ། སེམས་བསྐྱེད་དེའི་རབ་དབྱེ་འཆད་པར་བྱེད་པ་ཡིན་
ནོ། །ཞེས་མཚམས་སྦྱོར་བ་ལ། དེ་ལྟར་སེམས་བསྐྱེད་པ་དམིགས་པ་དང་ རང་གི་ངོ་བོ་དང་བཅས་པ་
བརྗོད་ནས། ད་ནི་དེའི་རབ་ཏུ་དབྱེ་བ་རྣམ་པ་ཉི་ཤུ་རྩ་ གཉིས་ བར་སྐབས་ཀྱི་ཚིགས་སུ་བཅད་པ། ཞེས་
གསུངས། གཉིས་པ་ལ། འོ་ན། ཐེག་ཆེན་སེམས་བསྐྱེད་ཀྱི་དབྱེ་བ་ཉི་ཤུ་རྩ་ག ཉིས་པོ་དེ་ཇི་ལྟ་བུ་ཞེ་
ན། དེ་སྟོན་པ་ལ། དེ་ཡང་ས་གསེར་ཟླ་བ་མེ། །ཞེས་སོགས་ཤློ་ཀ་གཉིས་གསུངས། གསུམ་པ་
ལ་ཡང་། ངོ་བོ་བཤད་པ་དང༌། དོན་བསྡུ་བ་དང༌། ས་མཚམས་དང་གསུམ། དང་པོ་ལ། འོ་
ན་ཐེག་ཆེན་སེམས་བསྐྱེད་ཀྱི་དམི གས་ཡུལ་གཉིས་མདོ་ལས་གསུངས་པ་ཡིན་ན། དབྱེ་བ་མདོ་ལས་གསུངས་
སམ་ཞེ་ན། དེ་གསུངས་པ་ཡིན་ཏེ།
དང་ པོ་འདུན་པ་དང་མཚུངས་ལྡན་གྱི་ས་ལྟ་བུའི་སེམས་བསྐྱེད་དེ་གོང་དུ་དྲངས་བའི་ བྱང་ཆུབ་་་་་་
མདོར་བསྟན་གྱི་མདོ་ལས་ བསྟན་ནས། དེའི་དོན་བཤད་པ་ལ། དེ་ཡང་ས། ཞེས་གསུངས། དེ་
ཉིད་ཚིག་དོན་གྱི་ སྒོ་ནས་བཤད་པ་ལ། འདུན་པ་དང༌། ཞེས་དང༌། གོ་རིམ་བཞིན་དུ་ས་དང༌།
ཆོས་དཀར་པོ་ཐམས་ཅད་ཀྱི་གཞིའི་དངོས་པོ་དང༌། ཞེས་གསུངས།
བྱང་ཆུབ་རྒྱས་བཤད་ཀྱི་མདོ་དེས། བས མ་པ་ དང་མཚུངས་ལྡན་གྱི་གསེར་ལྟ་བུའི་སེམས་བསྐྱེད་
དེ་བསྟན་ནས། དེའི་དོན་བཤད་པ་ལ། གསེར། ཞེས་དང༌། བསམ་པ་དང༌། ཞེས་དང༌། གསེར་
བཟང་བོ་དང༌། ཞེས་དང༌། བྱང་ཆུབ་ཀྱི་ བར་དུ་མི་འགྱུར་བ་དང༌། ཞེས་གསུངས། མདོ་དེ་
ག ཉིས་ཀྱིས་སེ མས་བསྐྱེད་དེ་གཉིས་ཇི་ལྟར་བསྟན་ཞེ་ན། དེ་བསྟན་པ་ཡིན་ཏེ། མདོ་སྔ་མས་ཐེག་ཆེན་
སེམས་བསྐྱེད་དེ་སྤྱིར་སངས་རྒྱས་དང་དེའི་རྒྱུའི་ཆོས་དཀར་པོ་ཅན་གྱི་རྒྱུར་བསྟན་པས་ས་ལྟ་བུ་དང༌། ཕྱི་
137



མས་ནི་ཕྱིན་དྲུག་གི་ཐབས་དང་ལྡན་པོར་བསྟན་པས་ཕྱིན་དྲུག་གི་སྒོ་ནས་ཚེ་འདི་ལ་བདེ་བ་དང་ཕྱི་མ་ལ་་་
ཕན་པས་བསམ་པ་ནི་གསེར་ལྟ་བུ་ཡིན་པའི་ཕྱིར་རོ། ། ལྷག་པའི་བསམ་པ་དང་མཚུངས་ལྡན་གྱི་ཟླ་བ་
ཚེས་པ་ལྟ་བུའི་སེམས་བསྐྱེད་དེ་བསྟན་པ་ལ། དེ་བཞིན་དུ་ཤཱ་རིའི་བུ་བྱང་ཆེན་ཤེར་ཕྱིན་ལ་གནས་ཏེ་
དྲན་པ་ཉེ་བར་བཞག་པ་བཞི་ཡོངས་སུ་རྫོགས་པར་བྱའོ། །ཞེས་པ་ནས། བཏང་སྙོམས་ཆེན་པོ་བསྒོམ་
པར་བྱའོ། །ཞེས་པའི་ བར་གསུངས། དེའི་དོན་བཤད་པ་ལ། ཟླ་བ། ཞེས་དང༌། དེ་ཉིད་ཚིག་
དོན་གྱི་སྒོ་ནས་བཤད་པ་ལ། ལྷག་པའི་བསམ་པ་དང༌། ཞེས་དང༌། ཟླ་བ་ཚེས་པ་དང༌། ཞེས་
དང་། དགེ་བའི་ཆོས་མཐའ་དག་རྣམ་པར་འཕེལ་བར་འགྱུར་བ་དང༌། ཞེས་གསུངས།
སྦྱོར་བ་དང་མཚུངས་ལྡན་གྱི་མེ་ལྟ་བུའི་སེམས་བསྐྱེད་དེ་སྟོན་པ་ལ། ཐམས་ཅད་ཤེས་པ་ཉིད་ལ་
ཤེས་པ་དང་མཐོང་བས་རྣམ་པར་བལྟས་ནས་འདའ་ བར་འདོད་པའི་བྱང་ཆེན་ཤེར་ཕྱིན་བསྒོམ་པར་བྱའོ།།
ཞེས་པ་ནས། ཏིང་ངེ་འཛིན་གྱི་སྒོམ་པ་ཐོབ་པར་འདོད་པའི་བྱང་ཆེན་ཤེར་ཕྱིན་བསྒོམ་པར་བྱའོ། །
ཞེས་པའི་ བར་གསུངས། དེའི་དོན་འགྲེལ་བ་ལ། མེ། ཞེས་གསུངས། དེ་ཉིད་ཚིག་དོན་གྱི་སྒོ་ནས་
བཤད་པ་ལ། སྦྱོར་བ་དང༌། ཞེས་དང༌། མེ་དང༌། ཞེས་དང་། ཐམས་ཅད་མཁྱེན་པ་ཉིད་གསུམ་
གྱི་སྒྲིབ་པའི་བུད་ཤིང་སྲེག་པ་དང་། ཞེས་གསུངས།
སྦྱིན་པའི་ཕར་ཕྱིན་དང་མཚུངས་ལྡན་གྱི་གཏེར་ཆེན་པོ་ལྟ་བུའི་སེམས་བསྐྱེད་སྟོན་པ་ལ། སེམས་
ཅན་སེར་སྣ་ཅན་སྦྱིན་པ་ལ་འགོད་པར་འདོད་པ་དང༌། ཉན་ཐོས་ཀྱི་ས་དང་། རང་སངས་རྒྱས་ཀྱི་
ཐེག་པའི་རིགས་ཀྱི་བུ་དང་རིགས་ཀྱི་བུ་མོ་སྦྱིན་པ་གཏོང་བ་ཐམས་ཅད་ཀྱི་དགེ་བའི་རྩ་བ་དེ་ཐམས་ཅད་་་་
རྗེས་སུ་ཡི་རང་བ་དང་ལྡན་པའི་སེམས་བསྐྱེད་པ་གཅིག་གིས་ཟིལ་གྱིས་གནོན་པར་འདོད་པའི་བྱང་ཆེན་་་་
ཤེར་ཕྱིན་ལ་བསླབ་པར་བྱའོ། །ཞེས་གསུངས། དེའི་དོན་བཤད་པ་ལ། གཏེར་དང༌། ཞེས་གསུངས།
དེ་ཉིད་ཚིག་དོན་གྱི་སྒོ་ནས་བཤད་པ་ལ། སྦྱིན་པ་དང༌། ཞེས་དང༌། གཏེར་ཆེན་པོ་དང༌། ཞེས་
དང་། སེམས་ཅན་ཐམས་ཅད་ཚིམ་པར་བྱེད་པ་དང༌། ཞེས་གསུངས།
ཚུལ་ཁྲི མས་ཀྱི་ཕར་ཕྱིན་དང་མཚུངས་ལྡན་གྱི་རིན་པོ་ཆེའི་འབྱུང་ཁུངས་ཀྱི་གནས་ལྟ་བུའི་སེམས་་་་་་
བསྐྱེད་སྟོན་པ་ལ། ཚུལ་ཁྲིམས་འཆལ་བ་རྣམས་ཚུལ་ཁྲི མས་ལ་འགོད་པར་འདོད་པ་དང༌། ཉན་ཐོས་
དང་རང་སངས་རྒྱས་ཀྱི་ཐེག་པའི་ཞེས་སོགས་གསུངས། དེའི་དོན་བཤད་པ་ལ། རིན་ཆེན་འབྱུང་
གནས། ཞེས་གསུངས། དེ་ཉིད་ཚིག་དོན་གྱི་སྒོ་ནས་བཤད་པ་ལ། ཚུལ་ཁྲི མས་དང༌། རིན་པོ་
ཆེའི་འབྱུང་ཁུངས་གྱི་གནས་དང༌། ཡོན་ཏན་རིན་པོ་ཆེའི་རྟེན་གྱི་དངོས་པོ་དང༌། ཞེས་གསུངས།
138



བཟོད་པའི་ཕར་ཕྱིན་དང་མཚུངས་ལྡན་གྱི་རྒྱུ་མཚོ་ཆེན་པོ་ལྟ་བུའི་སེམས་བསྐྱེད་སྟོན་པ་ལ། གནོད་
སེམས་ཅན་རྣམས་བཟོད་པ་ལ། ཞེས་སོགས་གསུངས། དེའི་དོན་འཆད་པ་ལ། མཚོ། ཞེས་
གསུངས། དེ་ཉིད་ཚིག་དོན་གྱི་སྒོ་ནས་བཤད་པ་ལ། བཟོད་པ་དང༌། རྒྱ་མཚོ་ཆེན་པོ་དང༌། མི་
འདོད་པ་ཐམས་ཅད་ཐོག་ཏུ་བབ་པས་མི་འཁྲུག་པ་དང༌། ཞེས་གསུངས། །
བརྩོན་འགྲུས་ཀྱི་ཕར་ཕྱིན་དང་མཚུངས་ལྡན་གྱི་རྡོ་རྗེ་ལྟ་བུའི་སེམས་བསྐྱེད་སྟོན་པ་ལ། ལེ་ལོ་ཅན་
རྣམས་བརྩོན་འགྲུས་ལ། ཞེས་སོགས་གསུངས། དེའི་དོན་འཆད་པ་ལ། རྡོ་རྗེ། ཞེས་གསུངས།
དེ་ཉིད་ཚིག་དོན་གྱི་སྒོ་ནས་བཤད་པ་ལ། བརྩོན་འགྲུས་དང༌། རྡོ་རྗེ་དང་། ཡིད་ཆོས་པ་བརྟན་པས་
མི་ཕྱེད་པ་ དང༌། ཞེས་གསུངས།
བས མ་གཏན་གྱི་ཕར་ཕྱིན་དང་མཚུངས་ལྡན་གྱི་རི་བོ་ལྟ་བུའི་སེམས་བསྐྱེད་སྟོན་པ་ལ། སེམས་
རྣམ་པར་གཡེང་བ་རྣམས་བསམ་གཏན་ལ། ཞེས་སོགས་གསུངས། དེའི་དོན་འཆད་པ་ལ། རི། ཞེས་
གསུངས། དེ་ཉིད་ཚིག་དོན་གྱི་སྒོ་ནས་བཤད་པ་ལ། བསམ་གཏན་དང༌། རིའི་རྒྱལ་ པོ་དང་། དམིགས་
པའི་རྣམ་པར་གཡེང་བས་མི་བསྐྱོད་པ་དང༌། ཞེས་གསུངས།
ཤེས་རབ་ཀྱི་ཕར་ཕྱིན་དང་མཚུངས་ལྡན་གྱི་སྨན་ལྟ་བུའི་སེམས་བསྐྱེད་སྟོན་པ་ལ། ཤེས་རབ་འཆལ་
བ་རྣམས་ཤེས་རབ་ལ། ཞེས་སོགས་གསུངས། དེའི་དོན་འཆད་པ་ལ། སྨན། ཞེས་གསུངས། དེ་
ཉིད་ཚིག་དོན་གྱི་སྒོ་ནས་བཤད་པ་ལ། ཤེས་རབ་དང༌། སྨན་དང༌། ཉོན་མོངས་པ་དང་ཤེས་བྱའི་
སྒྲིབ་པའི་ནད་རབ་ཏུ་ཞི་བ་དང༌། ཞེས་གསུངས།
ཐབས་ཀྱི་ཕར་ཕྱིན་དང་མཚུངས་ལྡན་གྱི་དགེ་བའི་བཤེས་གཉེན་ལྟ་བུའི་སེམས་བསྐྱེད་སྟོན་པ་ལ།
དགེ་བའི་སེམས་བསྐྱེད་པ་གཅིག་ཙམ་ཡང་ཐབས་མཁས་པས་ཐམས་ཅད་མཁྱེན་པ་ཉིད་དུ་བསྔོས་པས་་་་་
གཞལ་དུ་མེད་ཅིང་གྲངས་མེད་པར་བྱ་ བར་འདོད་པས་བྱང་ཆེན་ཤེར་ཕྱིན་ལ་བསླབ་པར་བྱའོ། །ཞེས་
པ་ནས། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་སྒྲུབ་པར་འདོད་པས་བྱང་ཆེན་ཤེར་ཕྱིན་ལ་བསླབ་
པར་བྱའོ། །ཞེས་པའི་ བར་གསུངས། །
དེའི་དོན་འཆད་པ་ལ། བཤེས་གཉེན་དང༌། ཞེས་གསུངས། དེ་ཉིད་ཚིག་དོན་གྱི་སྒོ་ནས་
བཤད་པ་ལ། ཐབས་མཁས་པ་དང༌། དགེ་བའི་ བཤེས་གཉེན་དང༌། གནས་སྐབས་ཐམས་ཅད་དུ་
སེམས་ཅན་གྱི་དོན་ཡོངས་སུ་མི་གཏོང་བ་དང༌། ཞེས་གསུངས།
སྨོན་ལམ་གྱི་ ཕར་ཕྱིན་དང་མཚུངས་ལྡན་གྱི་ཡིད་བཞིན་གྱི་ནོར་བུ་ལྟ་བུའི་སེམས་བསྐྱེད་སྟོན་པ་ལ།
139



ཤཱ་རིའི་བུ་གཞན་ཡང་བྱང་ཆེན་སངས་རྒྱས་ཀྱི་སྐུ་སྒྲུབ་པར་འདོད་པས་ཤེར་ཕྱིན་ལ་བསླབ་པར་བྱའོ། །
ཞེས་པ་ནས། དགེ་བའི་རྩ་བ་གང་གིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རྣམས་ལ་བཀུར་སྟིར་བྱ་བ་དང༌། བླ་མར་བྱ་བ་དང་རིམ་གྲོར་བྱ་ བར་འདོད་པས་བདག་གི་
དགེ་བའི་རྩ་བས་དེ་དང་དེར་ཡང་དག་པར་འགྲུབ་པར་ གྱུར་ཅིག་སྙམ་པས་ཤེར་ཕྱིན་ལ་བསླབ་པར་་་་་་་་
བྱའོ། །ཞེས་པའི་ བར་གསུངས། དེའི་དོན་འཆད་པ་ལ། ཡིད་བཞིན་ནོར་བུ། ཞེས་གསུངས། དེ་ཉིད་
ཚིག་དོན་གྱི་ སྒོ་ནས་བཤད་པ་ལ། སྨོན་ལམ་དང༌། ཡིད་བཞིན་གྱི་ནོར་བུ་དང༌། ཇི་ལྟར་སྨོན་པའི་
འབྲས་བུ་འགྲུབ་པ་དང༌། ཞེས་གསུངས།
སྟོབས་ཀྱི་ཕར་ཕྱིན་དང་མཚུངས་ལྡན་གྱི་ཉི་མ་ལྟ་བུའི་སེམས་བསྐྱེད་སྟོན་པ་ལ། ཤཱ་རིའི་བུ་གཞན་
ཡང་བྱང་ཆེན་ཟས་དང༌། སྐོམ་དང༌། དྲི་དང་། ཕྲེང་བ་དང༌། མེ་ཏོག་དང༌། བདུག་སྤོས་
དང་། བྱེ་མ་དང༌། བྱུག་པ་དང༌། མལ་ཆ་དང༌། སྟན་དང༌། ཁྱིམ་དང༌། ནོར་དང༌། འབྲུ་
དང་། རྒྱན་དང༌། རིན་པོ་ཆེ་དང༌། ནོར་བུ་དང༌། མུ་ཏིག་དང༌། བཻ་ཌཱུརྨ་དང༌། མན་ཤེལ་
དང་། བྱུ་རུ་དང༌། ས་ལེ་སྦྲམ་དང༌། དངུལ་དང༌། བསྐྱེད་མོས་ཚལ་དང༌། རྒྱལ་སྲིད་ལ་སོགས་པ་
ཡོ་བྱད་རྣམས་ཀྱིས་ཡིད་ལ་བསམ་པ་ཡོངས་སུ་རྫོགས་པར་འདོད་པས་ཤེར་ཕྱིན་ལ་བསླབ་པར་བྱའོ། །
ཞེས་པ་ནས། བྱང་ཆེན་ཕྱོགས་བཅུའི་སངས་རྒྱས་བཅོམ་ལྡན་འདས་གང་དག་ཡིན་པ་དང་དེ་དག་གིས་
བདག་གི་བསྔགས་པ་བརྗོད་པར་འདོད་པས་ཤེར་ཕྱིན་ལ་བསླབ་པར་བྱའོ། །ཞེས་པའི་ བར་ གསུངས།
དེའི་དོན་འཆད་པ་ལ། ཉི་མ། ཞེས་གསུངས། དེ་ཉིད་ཚིག་དོན་གྱི་སྒོ་ནས་བཤད་པ་ལ།
སྟོབས་དང༌། ཉི་མ་དང༌། གདུལ་བྱ་ཡོངས་སུ་སྨིན་པར་ བྱེད་པ་དང༌། ཞེས་གསུངས།
ཡེ་ཤེས་ཀྱི་ཕར་ཕྱིན་དང་མཚུངས་ལྡན་གྱི་སྒྲ་དབྱངས་སྙན་པ་ལྟ་བུའི་སེམས་བསྐྱེད་སྟོན་པ་ལ། ཤཱ་
རིའི་བུ་ག ཞན་ཡང་བྱང་ཆེན་ནང་སྟོང་པ་ཉིད་ལ་སློབ་པར་འདོད་པས་ཤེར་ཕྱིན་ལ་བསླབ་པར་བྱའོ། །
ཞེས་པ་ནས། དེ་བཞིན་དུ་བསམ་གཏན་གྱི་ ཕ་རོལ་ཏུ་ ཕྱིན་པར་ཡང་ཕུན་སུམ་ཚོགས་པ་དྲུག་པོ་ཐམས་
ཅད་ཡོངས་སུ་རྫོ གས་པར་འགྱུར་རོ། །ཞེས་པའི་བར་གསུངས། དེའི་དོན་འཆད་པ་ལ། གླུ། ཞེས་
གསུངས། དེ་ཉིད་ཚིག་དོན་གྱི་སྒོ་ནས་བཤད་པ་ལ། ཡེ་ཤེས་ཀྱི་ཕ་རོལ་ཏུ་ཕྱིན་པ་དང༌། ཆོས་ཀྱི་སྒྲ་
དབྱངས་སྙན་པ་དང༌། གདུལ་བྱ་འདུན་པར་ བྱེད་པའི་ཆོས་སྟོན་པ་དང༌། ཞེས་གསུངས།
མངོན་ཤེས་དང་མཚུངས་ལྡན་གྱི་ རྒྱལ་པོ་ལྟ་བུའི་སེམས་བསྐྱེད་སྟོན་པ་ལ། ཤཱ་རིའི་བུ་གཞན་ཡང་
བྱང་ཆེན་སེམས་བསྐྱེད་པ་གཅིག་གི་ཤར་ཕྱོ གས་ཀྱི་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་་་་་
140



འདའ་བར་འདོད་པ་དང༌། དེ་བཞིན་དུ་ལྷོ་དང༌། ཞེས་པ་ནས་ཟག་པ་ཟད་པའི་མངོན་ཤེས་མངོན་དུ་
བྱ་བར་འདོད་ཅིང་ཡང་དག་པའི་མཐའ་མངོན་དུ་ཡང་མི་བྱེད་པར་འདོད་པས་ ཀྱང་ཤེར་ཕྱིན་ལ་བསླབ་་་་
པར་བྱའོ། །ཞེས་པའི་ བར་གསུངས། དེའི་དོན་འཆད་པ་ལ། རྒྱལ་པོ། ཞེས་གསུངས། དེ་ཉིད་
ཚིག་དོན་གྱི་སྒོ་ནས་བཤད་པ་ལ། མངོན་པར་ཤེས་པ་དང༌། རྒྱལ་པོ་ཆེན་པོ་དང༌། མཐུ་ཐོགས་པ་
མེད་པས་གཞན་གྱི་དོན་སྒྲུབ་པ་དང༌། ཞེས་གསུངས། །
བསོད་ནམས་དང་ཡེ་ཤེས་དང་མཚུངས་ལྡན་གྱི་བང་མཛོད་ལྟ་བུའི་སེམས་བསྐྱེད་སྟོན་པ་ལ། ཤཱ་
རིའི་བུ་གཞན་ཡང་བྱང་ཆེན་ཕྱོགས་བཅུ་རེ་རེ་ཞིང་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་ཀྱི་་་་་
འཇིག་རྟེན་གྱི་ཁམས་ན་སངས་རྒྱས་བཅོམ་ལྡན་འདས་ཉན་ཐོས་དང༌། བྱང་ཆུབ་སེམས་དཔའི་དགེ་
འདུན་དང་བཅས་པ་ཇི་སྙེད་ཅིག་བཞུ གས་པ་དེ་དག་ཐམས་ཅད་བསོད་སྙོམས་གཅིག་ཁྱབ་པར་བྱ་བར་་་་་
འདོད་པར་ཤེར་ཕྱིན་ལ་བསླབ་པར་བྱའོ། །ཞེས་པ་ནས། ཕུང་པོ་མ་ལུས་པའི་མྱ་ངན་ ལས་འདས་པའི་
དབྱིངས་ཀྱི་བར་ལ་འདའ་བར་འདོད་པས་ཤེར་ཕྱིན་ལ་བསླབ་པར་བྱའོ། །ཞེས་པའི་བར་གསུངས།
དེའི་དོན་འཆད་པ་ལ། མཛོད་དང་། ཞེས་གསུངས་། དེ་ཉིད་ཚིག་དོན་གྱི་སྒོ་ནས་བཤད་པ་ལ།
བསོད་ནམས་དང་ཡེ་ཤེས་དང༌། བང་མཛོད་དང༌། བསོད་ནམས་དང་ཡེ་ཤེས་ཀྱི་ཚོགས་མང་པོའི་
མཛོད་ལྟ་བུ་དང༌། ཞེས་གསུངས། །
བྱང་ཆུབ་ཀྱི་ཕྱོགས་དང་མཚུངས་ལྡན་གྱི་ལམ་པོ་ཆེ་ལྟ་བུའི་སེམས་བསྐྱེད་སྟོན་པ་ལ། ཤཱ་རིའི་བུ་
གཞན་ཡང་བྱང་ཆེན་སངས་རྒྱས་བཅོམ་ལྡན་འདས་འདས་པ་དང༌། མ་བྱོན་པ་དང་། ད་ལྟར་བྱུང་བ་
རྣམས་ཀྱི་སངས་རྒྱས་ཀྱི་ཡོན་ཏན་ཐམས་ཅད་རྗེས་སུ་ཐོབ་པར་འདོད་པས། ཞེས་པ་ནས། ཆོས་རྣམས་
ཀྱི་སྐྱེ་བ་མེད་པ་རྗེས་སུ་ཐོབ་པར་འདོད་པས་ ཀྱང་ཤེར་ཕྱིན་ལ་བསླབ་པར་བྱའོ། །ཞེས་པའི་ བར་ གསུངས།
དེའི་དོན་འཆད་པ་ལ། ལམ་པོ་ཆེ། ཞེས་གསུངས། དེ་ཉིད་ཚིག་དོན་གྱི་ སྒོ་ནས་ བཤད་པ་
ལ༑ བྱང་ཆུབ་ཀྱི་ཕྱོགས་དང་མཐུན་པའི་ཆོས་དང༌། ལམ་པོ་ཆེ་དང༌། འཕགས་པ་ཐམས་ཅད་གཤེགས་
ཤིང་རྗེས་སུ་གཤེགས་པ་དང༌། ཞེས་གསུངས།
སྙིང་རྗེ་དང་ལྷག་མཐོང་དང་མཚུངས་ལྡན་གྱི་ བཞོན་ པ་ལྟ་བུའི་སེམས་བསྐྱེད་སྟོན་པ་ལ། ཤཱ་རིའི་བུ་
གཞན་ཡང་བྱང་ཆེན་ ཉན་ཐོས་དང་ རང་སངས་རྒྱས་ཐམས་ཅད་ཀྱི་སྔོན་དུ་འགྲོ་བར་འདོད་པས། ཞེས་
པ་ནས། གང་དག་དེ་ཡང་ཕྱོགས་བཅུའི་འཇིག་རྟེན་གྱི་ཁམས་ཀུན་ནས་སངས་རྒྱས་བཅོམ་ལྡན་འདས་
བཞུགས་ཤིང་འཚོ་སྐྱོང་བའི་སངས་རྒྱས་བཅོམ་ལྡན་འདས་རྣམས་ཀྱི་སངས་རྒྱས་ཀྱི་ཞིང་་མཐོང་བར་འདོད་
141



-，
-
པས་ ཀྱང་ཤེར་ཕྱིན་ལ་བསླབ་པར་བྱའོ། །ཞེས་པའི་བར་གསུངས།
དེའི་དོན་འཆད་པ་ལ། བཞོན་པ། ཞེས་གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ།
སྙིང་རྗེ་དང༌། ལྷག་མཐོང་དང༌། བཞོན་པ་དང༌། འཁོར་བ་དང་མྱ་ངན་ལས་འདས་པ་གང་དུ་ཡང་
མི་ལྷུང་བར་ བདེ་བླག་ཏུ་འགྲོ་བ་དང༌། ཞེས་གསུངས།
གཟུངས་དང་སྤོབས་པ་དང་མཚུངས་ལྡན་གྱི་ བཀོད་མའི་ཆུ་ལྟ་བུའི་སེམས་བསྐྱེད་སྟོན་པ་ལ། ཤཱ་
རིའི་བུ་གཞན་ཡང་བྱང་ཆེན་ཕྱོགས་བཅུ་རྣམས་སུ་སངས་རྒྱས་བཅོམ་ལྡན་འདས་ཀྱིས་ བཤད་པར་ གྱུར་པ་་་
དང་། འཆད་པ་དང༌། འཆད་པར་འགྱུར་བ་གང་ཇི་སྙེད་པ་འདི་ལྟ་སྟེ། མདོ་དང་། དབྱངས་ཀྱིས་
བསྙད་པ་དང༌། ལུང་བསྟན་པ་དང༌། ཚིགས་སུ་བཅད་པ་དང༌། ཆེད་དུ་བརྗོད་པ་དང༌། གླེང་གཞི་
དང་། རྟོགས་པ་བརྗོད་པ་དང༌། དེ་ལྟར་བྱུང་བ་དང༌། སྐྱེས་པའི་རབས་དང༌། ཤིན་ཏུ་རྒྱས་པ་
དང་། ཆེས་རྨད་དུ་བྱུང་བ་དང༌། གཏན་ལ་ཕ བ་པར་ བསྟན་པ་དང༌། ཉན་ཐོས་ དང་ རང་སངས་
རྒྱས་ཀྱིས་ཐོས་པ་གང་ཡིན་པ་དེ་དག་ཐམས་ཅད་གཟུང་བར་འདོད་པ་དང་། བཅང་བར་འདོད་པ་དང་།
ཀླ གས་པར་འདོད་པ་དང༌། ཀུན་ཆུབ་པར་འདོད་པ་དང་། དེ་བཞིན་དུ་སྒྲུབ་པར་འདོད་པ་དང་། །
གཞན་དག་ལ་རྒྱ་ཆེར་ཡང་དག་པར་སྟོན་པར་འདོད་པས་ཤེར་ཕྱིན་ལ་བསླབ་པར་བྱའོ། །ཞེས་པ་ནས།
སྟེང་གི་ཕྱོགས་ཀྱི་འཇིག་རྟེན་གྱི་ཁམས་སུ་སངས་རྒྱས་བཅོམ་ལྡན་འདས་རྣམས་ཀྱིས་གང་ཅུང་ཟད་བཤད་
པར་ གྱུར་པ་ དང༌། འཆད་པ་དང༌། འཆད་པར་འགྱུར་བ་དེ་ཐམས་ཅད་གཟུང་བར་འདོད་པ་དང༌།
བཅང་བར་འདོད་པ་དང༌། ཀླ གས་པར་འདོད་པ་དང༌། དེ་བཞིན་དུ་སྒྲུབ་པར་འདོད་པ་དང༌། གཞན་
དག་ལ་རྒྱ་ཆེར་ཡང་དག་པར་སྟོན་པར་འདོད་པས་ཤེར་ཕྱིན་ལ་བསླབ་པར་བྱའོ། །ཞེས་པའི་བར་
གསུངས། དེའི་དོན་འཆད་པ་ལ། བཀོད་མའི་ཆུ་དང་ནི། ཞེས་གསུངས། དེ་ཉིད་ཚིག་དོན་གྱི་ སྒོ་
ནས་འཆད་པ་ལ། གཟུངས་དང་སྤོབས་པ་དང༌། ཞེས་དང༌། བཀོད་མའི་ཆུ་དང༌། ཞེས་དང༌།
ཐོས་པ་ དང་མ་ཐོས་པའི་ཆོས་འཛིན་པས་མི་ཟད་པ་དང༌། ཞེས་གསུངས། །
འོ་ན་བཀོད་མའི་ཆུ་དང་ཆུ་མིག་ལ་ཁྱད་པར་གང་ཡོད་ཅེ་ན། དེ་ཡོད་དེ། སའི་དངོས་གཞི་ལས།
ཆུ་མིག་ནི་གློ་ནས་ཆུ་འབྱུང་བ་གང་ཡིན་པའོ། །བཀོད་མའི་ཆུ་ནི་ཆུ་གྱེན་དུ་འབྱུང་བ་གང་ཡིན་པ་སྟེ། །
ཞེས་གསུངས་པའི་ཕྱིར། ཆོས་ཀྱི་དགའ་སྟོན་དང་མཚུངས་ལྡན་གྱི་སྒྲ་སྙན་པ་ལྟ་བུའི་སེམས་བསྐྱེད་སྟོན་
པ་ལ། ཤཱ་རིའི་བུ་གཞན་ཡང་བྱང་ཆེན་ ཤར་ཕྱོགས་ ཀྱི་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་
དག་ན་མུན་པ་མུན་ནག་སྨག་ཏུ་གྱུར་པ་གང་དུ་ཉི་མ་དང་ཟླ་བ་དག་གིས་འོད་ཀྱི་གནས་མེད་པ་གང་ཡིན་་་་
142



པ་དེ་དག་སྣང་བར་བྱེད་པར་འདོད་པས་ཤེར་ཕྱིན་ལ་བསླབ་པར་བྱའོ། །ཞེས་པ་ནས། སྟེང་གི་ཕྱོགས་
ཀྱི་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་རྣམས་སུ་སེམས་ཅན་གང་དག་སངས་རྒྱས་ཀྱི་ཞིང་སྣ་་་
ཚོགས་སུ་སྐྱེ་བར་འགྱུར་བ་དེ་དག་ཐམས་ཅད་ལ་སངས་རྒྱས་ཀྱི་སྒྲ་དང་ཆོས་ཀྱི་སྒྲ་དང་དགེ་འདུན་གྱི་སྒྲ་་་་
སྒྲོག་པར་འདོད་པ་དང་སེམས་ཅན་དེ་དག་ཡང་དག་པའི་ལྟ་བ་ལ་འགོད་པར་འདོད་པས་ཤེར་ཕྱིན་ལ་་་་་་
བསླབ་པར་བྱའོ། །ཞེས་པའི་ བར་གསུངས། དེའི་དོན་འཆད་པ་ལ། སྒྲ་སྙན། ཞེས་གསུངས། དེ་ཉིད་
ཚིག་དོན་གྱི་སྒོ་ནས་འཆད་པ་ལ། ཆོས་ཀྱི་དགའ་སྟོན་དང༌། སྒྲ་སྙན་པ་དང༌། ཐར་པ་འདོད་པའི་
གདུལ་བྱ་ལ་སྙན་པར་སྒྲོག་པ་དང་། ཞེས་གསུངས། །
བགྲོད་པ་གཅིག་པའི་ལམ་དང་མཚུངས་ལྡན་གྱི་ཆུ་བོ་ལྟ་བུའི་སེམས་བསྐྱེད་སྟོན་པ་ལ། ཤཱ་རིའི་བུ་
གཞན་ཡང་བྱང་ཆེན་ཤར་ཕྱོགས་ཀྱི་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་ཀྱི་སངས་རྒྱས་ཀྱི་་་་་
ཞིང་ཐམས་ཅད་ན་མུན་པའི་མཐུས་ལྷང་ངེར་གྱུར་པའི་སེམས་ཅན་གང་དག་ཡིན་པ་དེ་དག་མིག་གིས་་་་་་་
གཟུགས་མཐོང་བར་བྱའོ། །ཞེས་པ་ནས། བླ་ན་མེད་པ་ཡང་དག་པར་རྫོགས་པའི་སངས་རྒྱས་ལ་
འགོད་པར་འདོད་པས་ཤེར་ཕྱིན་ལ་བསླབ་པར་བྱའོ། །ཞེས་པའི་བར་གསུངས། དེའི་དོན་འཆད་པ་ལ།
ཆུ་བོ། ཞེས་གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ། བགྲོད་པ་གཅིག་པའི་ལམ་དང༌།
ཆུ་བོའི་རྒྱུན་དང༌། གཞན་གྱི་དོན་བྱ་བ་ཐ་མི་དད་པ་དང༌། ཞེས་གསུངས། །
ཆོས་སྐུ་དང་མཚུངས་ལྡན་གྱི་སྤྲིན་ལྟ་བུའི་སེམས་བསྐྱེད་སྟོན་པ་ལ། ཤཱ་རིའི་བུ་གཞན་ཡང་བྱང་ཆེན་
དེ་བཞིན་གཤེགས་པའི་སྤྱོད་ལམ་སྟོན་པར་འདོད་པ་དང༌། དེ་བཞིན་གཤེགས་པའི་སྤྱོད་པ་དང་ཚུལ་
ཁྲིམས་རྣམ་པར་དག་པ་དང་། དེ་བཞིན་གཤེགས་པའི་ཆོས་སྐུའི་འཕྲིན་ལས་ དང༌། གསུང་གི་འཕྲིན་
ལས་ དང༌། ཐུགས་ཀྱི་འཕྲིན་ལས་ཐམས་ཅད་ཡེ་ཤེས་ཀྱིས་སྔོན་དུ་འགྲོ་བས་ཡོངས་སུ་དག་པ་དང༌། གླང་
པོ་ཆེའི་ལྟ་སྟངས་ཀྱིས་ལྟ་བར་འདོད་པས་ཤེར་ཕྱིན་ལ་བསླབ་པར་བྱའོ། །ཞེས་པ་ནས། ཤཱ་རིའི་བུ་དེ་
ལྟར་བྱང་ཆེན་སེམས་ཅན་རྣམས་ཡོངས་སུ་སྨིན་པའི་རྒྱུར། འདོད་པའི་ཡོན་ཏན་ལྔ་པོ་རྣམས་ཉེ་བར་
ལེན་པ་རྣམས་ཡིན་ནོ། ། ཞེས་པའི་ བར་གསུངས། དེའི་དོན་འཆད་པ་ལ། སྤྲིན་རྣམས་ཀྱི། ཞེས་
གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ། ཆོས་ཀྱི་སྐུ་དང་ལྡན་པ་ནི། ཞེས་དང༌། སྤྲིན་
ལྟ་བུ་སྟེ། ཞེས་དང༌། དགའ་ལྡན་གྱི་གནས་ན་བཞུགས་པ་ལ་སོ གས་པ་ཀུན་ཏུ་སྟོན་པར་རུང་བ་ཉིད་ཀྱི་
གྲངས་བཞིན་ནོ། །ཞེས་གསུངས།
འོ་ན། གླང་པོ་ཆེའི་ལྟ་སྟངས་ཀྱིས་ལྟ་བར་འདོད་པས། ཞེས་པའི་དོན་གང་ཞེ་ན། དེའི་དོན་ཡོད་
ས་བ
143



དེ། སྟེང་ན་འདུག་པ་ལ་བསྐྱེད་དེ་མི་ལྟ། འོག་ན་འདུག་པ་ལ་བཏུད་དེ་མི་ལྟ། གཡས་གཡོན་ན་
འདུག་པ་ལ་མིག་བཟུར་ཏེ་མི་ལྟ། རྒྱབ་ཏུ་འདུག་པ་ལ་འཇིངས་པ་བསྒྱུར་ཏེ་མི་ལྟ། ཐག་རིང་པོ་ན་
འདུག་པ་ལ་བསྒྲིམས་ཏེ་མི་ལྟ། ཐག་ཉེ་བ་ན་འདུག་པ་ལ་བསྒྲིམས་པ་མེད་པར་ཡང་མི་ལྟ་བར་ཇི་ལྟར་
འདུག་པའི་སྤྱོད་ལམ་དང༌། ཇི་ལྟར་ལྟ་བའི་མིག་གིས་འཇིག་རྟེན་གྱི་ཁམས་ཐམས་ཅད་དུ་སེམས་ཅན་དང་
ཆོས་ཐམས་ཅད་ལ་ལྟ་བ་ནི་གླང་པོ་ཆེའི་ལྟ་སྟངས་ཀྱིས་ལྟ་བའི་དོན་ཡིན་པའི་ཕྱིར་ཏེ། དེ་ལྟར་ཡུམ་གསུམ་
གནོད་འཇོམས་ལས་གསུངས་པའི་ཕྱིར། གཉིས་པ་དོན་བསྡུ་བ་ལ། དེ་ལྟར་ན་དེ་ཡང་ས་གསེར་ཟླ་བ་
མེ་ཞེས་བྱ་བ་ལ་སོགས་པས་སེམས་བསྐྱེད་པ་ཉི་ཤུ་རྩ་གཉིས་བཤད་པ་ཡིན་ནོ། །ཞེས་གསུངས།
གསུམ་པ་ས་མཚམས་སྟོན་པ་ལ། དེ་ལ་དང་པོ་གསུམ་ནི་ཆུང་ངུ་དང་འབྲིང་དང་ཆེན་པོ་ཉིད་ཀྱིས་
ལས་དང་པོ་པའི་སས་བསྡུས་སོ། །དེའི་འོག་ཏུ་གཅིག་ནི་ས་དང་པོ་ལ་འཇུག་པའི་ལམ་གྱིས་བསྡུས་སོ། །
དེའི་འོག་ཏུ་བཅུ་ནི་རབ་ཏུ་དགའ་བ་ལ་སོ གས་པ་ས་བཅུས་བསྡུས་ཏེ། མཐོང་བ་དང་སྒོམ་པའི་ལམ་གྱི་
སྤྱོད་ཡུལ་ཅན་ཡིན་ནོ། །དེའི་འོག་ཏུ་ལྔ་ནི་ཁྱད་པར་གྱི་ལམ་གྱིས་བསྡུས་སོ། །དེའི་འོག་ཏུ་སེམས་
བསྐྱེད་པ་གསུམ་ནི་སྦྱོར་བ་དང་དངོས་དང་མཇུག་གི་སྒོ་ནས་སངས་རྒྱས་ཀྱི་སས་བསྡུས་ཏེ། དེ་ལྟར་ན་
སེམས་བསྐྱེད་པའི་རབ་ཏུ་དབྱེ་བ་ནི་ལས་དང་པོ་པའི་ས་ནས་བཟུང་སྟེ་སངས་རྒྱས་ཀྱི་སའི་བར་གྱིས་བསྡུས་
པ་ཡིན་ནོ། །ཞེས་གསུངས།
འོ་ན། འདིའི་ཁྱད་པར་གྱི་ལམ་དེ་གང་ལ་བྱེད་ཅེ་ན། ཁ་ཅིག ས་བཅུ་གའི་ཁྱད་པར་གྱི་ལམ་
ལ་བྱེད་པ་མི་འཐད་དེ། རྒྱུན་སྣང་ལས། འདི་དག་གི་རིམ་པ་རྣམས་དོན་གྱི་རིམ་པར་བཤད་པའི་ཕྱིར།
དེས་ན་ས་བཅུ་པའི་ཁྱད་པར་གྱི་ལམ་ལ་བཞག་གོ །འོ་ན། ཐ་མ་གསུམ་སྦྱོར་བ་དང་དངོས་དང་མཇུག་
གསུམ་པོ་དེ་གང་ལ་བྱེད་ཅེ་ན། དེའི་སྦྱོར་བ་རྒྱུན་མཐའ་ལ་བྱེད་ཅིང་། དངོས་གཞི་སངས་རྒྱས་ཀྱི་སའི་
མཉམ་གཞག་དང་། རྗེས་སངས་རྒྱས་ཀྱི་སའི་རྗེས་ཐོབ་ལ་བྱེད་དོ། །དེ་ཡང་དངོས་བསྟན་གྱི་དབང་དུ་
བྱས་ཀྱི། སྤྲིན་ལྟ་བུའི་སེམས་བསྐྱེད་རྒྱུད་ལྡན་གྱི་བྱང་སེམས་མེད་པ་མ་ཡིན་ཏེ། མདོ་སྡེའི་རྒྱུན་ལས།
རྒྱལ་སྲས་རྣམས་ཀྱི་སེམས་བསྐྱེད་ནི། སྤྲིན་དང་འདྲ་བ་ཉིད་དུ་བསྟན། །ཞེས་གསུངས་པའི་ཕྱིར། །
སྐབས་འདིར་མཐའ་དཔྱད་པ་ལ། ཐེག་ཆེན་སེམས་བསྐྱེད་ཀྱི་རྟེན་བཤད་པ་དང༌། བརྟེན་པ་ཐེག་
ཆེན་སེམས་བསྐྱེད་ཀྱི་རང་བཞིན་བཤད་པ་གཉིས་ལས། དང་པོ་ལ། ལུས་རྟེན་བཤད་པ་དང༌། སེམས་
རྟེན་བཤད་པ་གཉིས་ལས། དང་པོ་ནི། ཐེག་ཆེན་སེམས་བསྐྱེད་དེ་ཐེག་པ་ཆེན་ པོ་ལ་མོས་ཤིང་།
སངས་རྒྱས་ཐོབ་པར་འདོད་པའི་འགྲོ་བ་རིགས་དྲུག་གའི་རྟེན་ལ་དངོས་སུ་གསར་དུ་སྐྱེ་བ་ཡོད་དེ། མདོ་
144



ལས། དེ་ཚེ་ལྷ་མི་སྟོང་ཕྲག་བརྒྱས། །བྱང་ཆུབ་ཏུ་ནི་སེམས་བསྐྱེད་དོ། ། ཞེས་གསུངས་པ་དང༌།
ལམ་ཤེས་ཀྱི་མདོ་ལས། ལྷའི་བུ་གང་དག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་
མ་བསྐྱེད་པ་དེ་དག་གིས་ ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་་་་་་་
བྱའོ། །ཞེས་དང༌། ཀླུའི་རྒྱལ་པོ་རྒྱ་མཚོས་ཞུས་པའི་མདོ་ལས། ཀླུ་ཉི་ཁྲི་ཆིག་སྟོང་གིས་བྱང་ཆུབ་
མཆོག་ཏུ་སེམས་བསྐྱེད་པར་གསུངས་པ་དང༌། ཟ་མ་ཏོག་བཀོད་པའི་མདོ་ལས། འཕགས་པ་འཇིག་
རྟེན་དབང་ཕྱུག་གིས་ཡི་དྭགས་མང་པོ་བདེན་པ་མཐོང་བ་ལ་བཀོད་པར་གསུངས་པའི་དོན་བདེན་པ་་་་་་
མཐོང་བའི་རྒྱུ་ཐེག་ཆེན་སེམས་བསྐྱེད་ལ་བཀོད་པ་ལ་འཆད་རིགས་ཤིང་། བདག་ཅག་གི་སྟོན་པས་སྔོན་
དམྱལ་བའི་རྟེན་ལ་སེམས་བསྐྱེད་པར་དྲིན་ལན་བསབ་པའི་མདོ་ལས་གསུངས་པའི་ ཕྱིར་དང༌། བྱང་
སེམས་སོ་སྐྱེ་འགའ་ཞིག་ལས་དབང་གིས་ངན་སོང་དུ་སྐྱེ་བ་ལེན་པ་ཡོད་པའི་ཕྱིར་ཏེ། མདོ་སྡེའི་རྒྱན་ལས།
བློ་ ལྡན་རྣམས་ཀྱི་ལས་དང་ནི། །གཞན་ཡང་སྨོན་ལམ་དག་དང་ནི། །ཏིང་ངེ་འཛིན་དང་ད བང་
འབྱོར་བའི། །དབང་གིས་སྐྱེ་བར་འདོད་པ་ཡིན། །ཞེས་གསུངས་པའི་ཕྱིར།
འོ་ན། མཛོད་འགྲེལ་ལས། གསུམ་ནི་མི་རྣམས་ཀྱི་ནང་ཁོ་ན་དང་གླིང་གསུམ་དག་ན་འཕེན་པར་
བྱེད་ཀྱི་གཞན་ལ་ནི་མ་ཡིན་ཏེ། ཅི་རིགས་པར་ཤེས་རབ་དང་སྐྱོ་བ་མེད་པའི་ཕྱིར། ཞེས་གསུངས་པ་
དང་འགལ་ལོ་ཞེ་ན་མི་འཐད་དེ། དེ་ནི་གཙོ་ཆེ་བའི་དབང་དུ་བྱས་པའི་ཕྱིར། དེ་རྣམས་ཀྱི་རྟེན་ལ་འཇུག་
སྡོམ་གསར་དུ་སྐྱེ་བ་ཡོད་དེ། དེའི་རྟེན་ལ་སྨོན་སེམས་གསར་དུ་སྐྱེ་བ་ཡོད་པ་གང་ཞིག མཚུངས་པའི་
ཕྱིར། དེ་ལྟར་ཡང་ལམ་རིམ་ལས། ལྷ་ཀླུ་ལ་སོགས་ལུས་དང་བསམ་པའི་སྒོ་ནས་སྨོན་སེམས་སྐྱེ་རུང་བ་
ཐམས་ཅད་འདིའི་རྟེན་དུ་རུང་ཡང་། ཞེས་གསུངས་པའི་ཕྱིར། འཇུག་སྡོམ་རྒྱུད་ལ་སྐྱེ་བ་ལ་ཐེག་ཆེན་
སེམས་བསྐྱེད་རྒྱུད་ལ་སྐྱེ་དགོས་སམ་ཞེ་ན། ཐེག་ཆེན་སེམས་བསྐྱེད་མཚན་ཉིད་ཚང་བ་གཅིག་མ་སྐྱེས་ཀྱང་
འཇུག་སྡོམ་ཐོབ་པ་ཡོད་དེ། ཐེག་ཆེན་སེམས་བསྐྱེད་ལ་རྩོལ་བཅས་ཀྱི་མྱོང་བ་ཙམ་སྐྱེས་པའི་གང་ཟག་དེ།
འཇུག་སྡོམ་ལེན་པའི་རྟེན་དུ་རུང་བ་གང་ཞིག དེ་མཚན་ཉིད་ཚང་བ་རྒྱུད་ལ་སྐྱེ་བ་ལ་དེ་ལ་རྩོལ་མེད་ཀྱི་
མྱོང་བ་ཐོན་དགོས་པའི་ཕྱིར། དང་པོ་གྲུབ་སྟེ། དེ་འདྲ་བ་དེ་སྨོན་སེམས་ཆོ་གས་ལེན་པའི་རྟེན་དུ་རུང་
བའི་ཕྱིར་ཏེ། ལམ་རིམ་ལས། ལེན་པའི་རྟེན་ནི་སྔར་བཤད་པ་ལྟར་གྱི་ལམ་གྱི་རིམ་པ་ལ་བློ་སྦྱངས་པས་
བྱང་ཆུབ་ཀྱི་སེམས་ལ་ཡིད་འ གྱུར་གྱི་མྱོང་བ་ཅུང་ཟད་གཅིག་རྙེད་པ་ལ་བཤད་པ་ཡིན་ནོ། །ཞེས་གསུངས་
པའི་ཕྱིར་དང༌། སྤྱིར་སྔར་བཤད་པ་ ལྟར་མྱོང་བ་མ་སྐྱེས་ཀྱང་ཐེག་པ་ཆེན་པོའི་བསླབ་བྱའི་བྱ་བ་རྣམས་
ཤེས་ཤིང་ཐེག་ཆེན་ལ་མོས་པ་བརྟན་ནས་སྔོན་དུ་སེམས་བསྐྱེད་པ་དང་སྡོམ་པ་ཆོ་གས་ བཟུང་ནས། དེ་
145



ནས་བྱང་ཆུབ་ཀྱི་སེམས་སྦྱོང་བ་ཡང་ཡོད་དོ། །སྤྱོད་འཇུག་ལས་སྔོན་དུ་སྡོམ་པ་བཟུང་ནས་དེའི་བསླབ་
བྱ་ཕྱིན་དྲུག་ཉམས་ལེན་གྱི་སྐ བས་སུ་བྱང་ཆུབ་ཀྱི་སེམས་སྦྱོང་ལུགས་རྣམས་རྒྱས་པར་གསུངས་པ་ལྟ་་་་་་་་
བུའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། དེ་ཉིད་ལས། དེ་ལྟར་སྙིང་རྗེ་ཆེན་པོ་བསྒོམས་
པའི་སྟོབས་ཀྱིས་འགྲོ་བ་མ་ལུས་པར་དྲངས་པར་དམ་བཅས་ནས་བླ་ན་མེད་པ་ཡང་དག་པར་རྫོགས་པའི་་་་
བྱང་ཆུབ་ཀྱི་སེམས་བསྒྲིམས་མི་དགོས་པར་སྐྱེ་སྟེ། ཞེས་གསུངས་པའི་ཕྱིར། འདིས་བྱང་ཆུབ་ཀྱི་སེམས་
བསྐྱེད་པའི་ཚད་ཀྱང་ཤེས་པར་བྱའོ། །ཞེས་སྒོམ་རིམ་གྱི་ཤེས་བྱེད་དང་བཅས་ཏེ་བྱང་ཆུབ་ཀྱི་སེམས་
སྐྱེས་པའི་ཚད་བཤད་པའི་ཕྱིར་ཏེ། ལམ་སྒྲོན་ལས། སོ་སོ་ཐར་པ་རིགས་བདུན་གྱི། །རྟག་ཏུ་སྡོམ་
གཞན་ལྡན་པ་ལ། །བྱང་ཆུབ་སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་མིན། ། ཞེས་
གསུངས་པ་འདིས་འཇུག་སྡོམ་སྐྱེ་བའི་རྟེན་ལ་སོ་ཐར་གྱི་སྡོམ་ལྡན་དགོས་པར་བསྟན་པ་མ་ཡིན་ཏེ། དེ་ནི་
འཇུག་སྡོམ་ལེན་པའི་རྟེན་ཁྱད་པར་བ་ལ་དགོངས་པའི་ཕྱིར། དེའི་འགྲེལ་པར། ལེན་ པའི་རྟེན་ཁྱད་
པར་ཅན་གྱི་དབང་དུ་བྱས་ན། ཞེས་གསུངས་པའི་ཕྱིར། ཁོ་ན་རེ། ངན་འགྲོའི་རྟེན་ལ་སྙིང་རྗེ་ཚད་
མེད་གསར་དུ་སྐྱེ་བ་ཡོད་པར་ཐལ། དེའི་རྟེན་ལ་སྙིང་རྗེ་ཆེན་པོ་གསར་དུ་སྐྱེ་བ་ཡོད་པའི་ཕྱིར་ན་མ་ཁྱ བ།
གཉིས་པ་ནི། ཐེག་ཆེན་སེམས་བསྐྱེད་ཀྱི་སེམས་རྟེན་དུ་གྱུར་པའི་འདོད་སེམས། བསམ་གཏན་གྱི་
ཉེར་བསྡོགས། བསམ་གཏན་གྱི་དངོས་གཞི་སོགས་ཅི་རིགས་པར་ཡོད་དེ། ཐེག་ཆེན་སེམས་བསྐྱེད་ཐོབ་
ན་བསམ་གཏན་གྱི་ཉེར་བསྡོགས་ཐོབ་པས་ཁྱབ་པའི་ཕྱིར་ཏེ། དེ་ཐོབ་ན་ཞི་ལྷག་ཟུང་འབྲེལ་ཐོབ་པས་
ཁྱབ་པའི་ཕྱིར་ཏེ། རྣམ་བཤད་ལས། སྦྱོར་བ་ཞེས་པ་ནི་ཞི་ལྷག་ཟུང་དུ་འབྲེལ་བའི་དོན་ བསྟན་ པའོ། །
ཞེས་གསུངས་པས། རྣམ་རྫོགས་སྦྱོར་བ་ཐོབ་ན་ཞི་ལྷག་ཟུང་འབྲེལ་ཐོབ་པས་ཁྱབ་པར་བསྟན་པ་མི་འཐད་
དེ། དེ་ནི་གཙོ་ཆེ་བ་ལ་དགོངས་པའི་ཕྱིར།
གཉིས་པ། བརྟེན་སེམས་བསྐྱེད་ཀྱི་རང་བཞིན་བཤད་པ་ལ། རྒྱུ། ངོ་བོ། དབྱེ་བ། ཕན་
ཡོན༑ སེམས་བསྐྱེད་ཚུལ་དང་ལྔ་ལས། དང་པོ་ནི། བསླབ་བཏུས་སུ། སངས་རྒྱས་ཀྱི་སྐུ་མཐོང་ནས་
འདི་ལྟ་བུ་ཐོབ་ན་སྙམ་དུ་སེམས་བསྐྱེད་པ་དང༌། སངས་རྒྱས་བྱང་སེམས་ཀྱི་མཐུ་བསམ་གྱིས་མི་ཁྱབ་པ་
མཐོང་ཞིང་ཐོས་པ་དང་། ཐེག་ཆེན་གྱི་བསྟན་པ་ནུབ་པ་ལ་མ་བཟོད་པ་དང༌། སེམས་ཅན་སྡུག་བསྔལ་
གྱིས་མནར་བ་མཐོང་ནས་མ་བཟོད་པར་སེམས་བསྐྱེད་པའི་ཚུལ་བཞི་ གསུངས་ལ། བྱང་སར། རིགས་
ཕུན་སུམ་ཚོགས་པ་དང༌། དགེ་བའི་ བཤེས་གཉེན་གྱིས་ཟིན་པ། སྙིང་རྗེ་ཆེ་བ། འཁོར་བའི་སྡུག་
བསྔལ་གྱིས་འཇིགས་པ་སྟེ་རྒྱུ་བཞི་དང༌། དེ་བཞིན་གཤེགས་པ་དང་བྱང་ཆུབ་སེམས་དཔའི་ཆོ་འཕྲུལ་
146



མཐོང་ཞིང་ཐོས་པ་དང་། ཐེག་ཆེན་གྱི་སྡེ་སྣོད་ཐོས་པ། ཐེག་ཆེན་གྱི་ཆོས་ནུབ་ཏུ་ཉེ་བ་མཐོང་བ།
སྐབས་འདིར་སེམས་ཅན་ཉོན་མོངས་པར་མཐོང་བ་སྟེ་རྐྱེན་བཞི་དང༌། རང་སྟོབས། གཞན་སྟོབས།
རྒྱུའི་སྟོབས། སྦྱོར་བའི་སྟོབས་ཏེ་སྟོབས་བཞི་ལས་སྐྱེས་པར་བཤད་ལ། དཀོན་མཆོག་སྒྲོན་མེའི་མདོ་
ལས༑ རྒྱལ་ དང་རྒྱལ་བའི་ཆོས་ལ་དད་གྱུར་ཅིང་། །རྒྱལ་སྲས་རྣམས་ཀྱི་སྤྱོད་ལ་དད་བྱེད་པ། །བྱང་
ཆུབ་བླ་ན་མེད་ལ་དད་བྱེད་ནས། །སྐྱེས་བུ་ཆེན་པོ་རྣམས་ཀྱི་སེམས་སྐྱེ་འོ། །ཞེས་རྒྱལ་བ་ལ་དམིགས་
པའི་དད་པ། རྒྱལ་སྲས་ཀྱི་སྤྱོད་པ། རྫོགས་བྱང་གི་ཕན་ཡོན་མཐོང་ནས་དད་པ་དང་གསུམ་ལས་སྐྱེ་བར་
བཤད་པ་ནི་རྒྱུ་མཚན་མཐའ་དཔྱད་པའི་ཡན་ལག་ཡིན་ལ། སྐབས་འདིར་བསྟན་གྱི་ཐེག་ཆེན་སེམས་
བསྐྱེད་ལ་རང་གི་ཉེར་ལེན་དུ་གྱུར་པའི་སྙིང་རྗེ་ཆེན་པོ་ལས་བྱུང་བ་གཅིག་དགོས་ཏེ། མདོ་སྡེའི་རྒྱན་
ལས། དེ་ཡི་རྩ་བ་སྙིང་རྗེར་འདོད། །ཅེས་གསུངས་པའི་ཕྱིར། །
གཉིས་པ་ནི། རང་གི་གྲོགས་སུ་གྱུར་པའི་གཞན་དོན་དུ་རྫོགས་པའི་བྱང་ཆུབ་དོན་གཉེར་གྱི་འདུན་
པ་ དང་མཚུངས་ལྡན་དུ་བྱུང་ཞིང༌། ཐེག་ཆེན་ལམ་གྱི་འཇུག་སྒོར་གྱུར་པའི་ལམ་གྱི་རིགས་སུ་གནས་པའི་
ཐེག་ཆེན་གཙོ་བོ་ཡིད་ཀྱི་རྣམ་རིག་ཁྱད་པར་ཅན་དེ། ཐེག་ཆེན་སེམས་བསྐྱེད་ཀྱི་ངོ་བོ་ཡིན་ཏེ། རྣམ་
བཤད་ལས། གཞན་དོན་དུ་ཡང་དག་པར་རྫོགས་པའི་བྱང་ཆུབ་དོན་གཉེར་གྱི་འདུན་པ་དང་མཚུངས་
ལྡན་དུ་བྱུང་བའི་སེམས་ཁྱད་པར་ཅན། ཞེས་དང་། དྲིས་ལན་ རྒྱལ་སྲས་འཇུག་ངོགས་ལས། ཐེག་
ཆེན་སེམས་བསྐྱེད་ཀྱི་མཚན་ཉིད་ནི་གཞན་དོན་དུ་ཡང་དག་པར་རྫོགས་པའི་བྱང་ཆུབ་དོན་གཉེར་གྱི་་་་་་་
འདུན་པ་དང་མཚུངས་ལྡན་གྱི་སེམས་སོ། །ཞེས་གསུངས་པའི་ཕྱིར། མཚན་ཉིད་ཀྱི་ཟུར་དུ་ཐེག་ཆེན་
གྱི་གཙོ་བོ་ཡིད་ཀྱི་ཞེས་ཐེག་ཆེན་སྨོས་པའི་དགོས་པ་ཡོད་དེ། ལམ་མ་ཞུགས་ཀྱི་གང་ཟག་གི་རྒྱུད་ཀྱི་གཞན་
དོན་དུ་རྫོགས་བྱང་དོན་གཉེར་གྱི་འདུན་པ་དང་མཚུངས་ལྡན་གྱི་སེམས་ཁྱད་པར་ཅན། ཐེག་ཆེན་སེམས་
བསྐྱེད་ཡིན་པ་གཅད་པར་བྱ་བའི་ཆེད་ཡིན་པའི་ཕྱིར། དེར་གཙོ་བོ་ཡིད་ཀྱི་རྣམ་རིག་སྨོས་པ་ལ་དགོས་
པ་ཡོད་དེ། སངས་རྒྱས་འཕགས་པའི་ཐུགས་རྒྱུད་ཀྱི་མིག་གི་རྣམ་པར་ཤེས་པ་དེ་རང་གི་གྲོགས་སུ་གྱུར་
པའི་གཞན་དོན་དུ་རྫོགས་བྱང་དོན་གཉེར་གྱི་འདུན་པ་དང་མཚུངས་ལྡན་དུ་བྱུང་བའི་ཐེག་ཆེན་གྱི་གཙོ་བོ་
རྣམ་རིག་ཡིན། དེ་ཐེག་ཆེན་སེམས་བསྐྱེད་མ་ཡིན་པས་ཐེག་ཆེན་སེམས་བསྐྱེད་ཡིན་པ་གཅད་པར་བྱ་
བའི་ཆེད་ཡིན་ པའི་ ཕྱིར། དང་པོ་དེ་ཡིན་ཏེ། དེའི་གྲོགས་ སུ་ གྱུར་ པའི་དེ་ཡོད་ པའི་ཕྱིར་ཏེ། དེའི་
འཁོར་དུ་བྱུང་བའི་ དེ་ཡོད་ པའི་ཕྱིར་ཏེ། དེའི་འཁོར་དུ་བྱུང་བའི་འདུན་པ་ཡོད་ པའི་ ཕྱིར་ཏེ། དེའི་
འཁོར་དུ་བྱུང་བའི་ཡུལ་ངེས་ལྔ་ཀ་ཡོད་ པའི་ ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་འཁོར་དུ་བྱུང་
147



བའི་དེ་ཡོད་པར་ཐལ། ཁྱོད་སངས་རྒྱས་ཀྱི་སའི་གཙོ་བོ་སེམས་ཡིན་ པའི་ ཕྱིར། ཡང་དེའི་ཟུར་དུ་ཐེག་
ཆེན་ལམ་གྱི་འཇུག་སྒོ་ཞེས་སྨོས་པ་ལ་དགོས་པ་ཡོད་དེ། སངས་རྒྱས་འཕགས་པའི་རྒྱུད་ཀྱི་གང་ཟག་གི་
བདག་མེད་མངོན་སུམ་དུ་རྟོགས་པའི་ཡིད་ཀྱི་རྣམ་པར་ཤེས་པ་དེ་དེ་འདྲ་བའི་ཐེག་ཆེན་གྱི་གཙོ་བོ་ཡིད་ཀྱི་་
རྣམ་རིག་ཡིན་ ཀྱང་། ཐེག་ཆེན་སེམས་བསྐྱེད་ཡིན་ པ་གཅད་པར་བྱ་བའི་ཆེད་ཡིན་ པའི་ ཕྱིར། དེར་
རིགས་གནས་སྨོ ས་པ་ལ་དགོས་པ་ཡོད་དེ། ཐེག་ཆེན་གྱི་ཚོགས་ལམ་འབྲིང་ཡན་ཆད་ཀྱི་སེམས་བསྐྱེད་
རྣམས་ཐེག་ཆེན་ལམ་གྱི་འཇུག་སྒོ་མ་ཡིན་པས་དེ་རྣམས་ཐེག་ཆེན་སེམས་བསྐྱེད་དུ་བསྡུ་བར་བྱ་བའི་ཆེད་་་་
ཡིན་ པའི་ཕྱིར། དེ་རྣམས་ཐེག་ཆེན་ལམ་གྱི་འཇུག་སྒོ་མ་ཡིན་ཏེ། དེ་ཐོབ་པ་དང་དུས་མཉམ་དུ་ཐེག་
ཆེན་གྱི་ལམ་དུ་ཞུགས་པའི་གང་ཟག་མེད་ པའི་ཕྱིར། །
དེས་ན་ཐེག་ཆེན་སེམས་བསྐྱེད་དེ་ཁྱད་ཆོས་བཞི་དང་ལྡན་ཏེ། གཞན་དོན་གྱི་བྱ་དཀའ་ལ་སྤྲོ་བ་ཆེ་
བ༑ སྦྱོར་བའི་ བརྩོན་འགྲུས་ཀྱི་སྒོ་ནས་རྩོམ་པ་ཆེ་བ། རང་གཞན་ལ་ཕན་བདེ་སྒྲུབ་པས་དོན་ཆེ་བ། །
བྱང་ཆུབ་ཆེན་པོ་ཡང་དག་པར་བསྒྲུབས་པས་འབྱུང་བ་ཆེ་བའི་ཁྱད་ཆོས་བཞི་དང་ལྡན་ཏེ། མདོ་སྡེའི་
རྒྱུན་ལས། སྤྲོ་བ་ཆེ་དང་རྩོམ་པ་ཆེ། །དོན་ཆེ་བ་དང་འབྱུང་བ་ཆེ། །བྱང་ཆུབ་སེམས་དཔའ་སེམས་
དཔའ་ཆེ། །དོན་གཉིས་ལྡན་པའི་སེམས་འབྱུང་བ། །ཞེས་གསུངས་པའི་ཕྱིར།།
ཁ་ཅིག རང་གི་གྲོགས་སུ་གྱུར་པའི་ གཞན་དོན་དུ་རྫོགས་བྱང་ལ་དམིགས་པའི་འདུན་པ་དང་
མཚུངས་ལྡན་དུ་བྱུང་བའི་ཐབས་ཁྱད་པར་ཅན་གྱི་རྟོགས་རིགས་སུ་གནས་པའི་ཐེག་ཆེན་གྱི་གཙོ་བོ་ཡིད་ཀྱི་
རྣམ་རིག་ཐེག་ཆེན་སེམས་བསྐྱེད་ཀྱི་མཚན་ཉིད་ཟེར་བ་མི་འཐད་དེ། སངས་རྒྱས་འཕགས་པའི་རྒྱུད་ཀྱི་
སྙིང་རྗེ་ཆེན་པོ་དང་མཚུངས་ལྡན་དུ་བྱུང་བའི་ གཙོ་བོ་སེམས་དེ་མཚན་ཉིད་དེ་ཡིན་ ཀྱང་དེ་ཐེག་ཆེན་་་་་་་་
སེམས་བསྐྱེད་མ་ཡིན་ པའི་ ཕྱིར། རྟ གས་སླའོ། །ཁ་ཅིག སངས་རྒྱས་ཐོབ་འདོད་ཀྱི་བསམ་པའི་རིགས་
མཚན་ཉིད་པར་ གྱུར་ པའི་ཐེག་ཆེན་གཙོ་བོ་ཡིད་ཀྱི་རྣམ་རིག ཐེག་ཆེན་སེམས་བསྐྱེད་ཀྱི་མཚན་ཉིད།
གཞན་དོན་དུ་རྫོགས་བྱང་ལ་དམིགས་ཤིང་གྲོགས་འདོད་པ་དང་ མཚུངས་ལྡན་དུ་བྱུང་བའི་ཐེག་ཆེན་གྱི་་་་
གཙོ་བོ་ཡིད་ཀྱི་རྣམ་རིག་དེ་སྤྱོད་པའི་རྟེན་གྱི་དབང་དུ་བྱས་པའི་ཐེག་ཆེན་སེམས་བསྐྱེད་ཀྱི་མཚན་ཉིད།
རང་གི་དམིགས་ཡུལ་དུ་གྱུར་པའི་ཀུན་རྫོབ་ དང་སངས་རྒྱས་ཀྱི་ གཞི་མཐུན་ཡོད་པར་ གྱུར་ པའི་ཐེག་ཆེན་་་་
སེམས་བསྐྱེད་དེ། ཐེག་ཆེན་ཀུན་རྫོབ་སེམས་བསྐྱེད་ཀྱི་མཚན་ཉིད། བྱང་སེམས་ཚོགས་ལམ་པའི་རྒྱུད་
ཀྱི་ རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ལ་དམིགས་ནས་ཐོབ་པར་འདོད་པའི་འདོད་པ་་་་་
དང་མཚུངས་ལྡན་དུ་བྱུང་བའི་ཐེག་ཆེན་སེམས་བསྐྱེད་དེ། ཀུན་རྫོབ་སེམས་བསྐྱེད་མ་ཡིན་ཟེར་ན།
，
，
E
，
148



ཐེག་ཆེན་སེམས་བསྐྱེད་ཡིན་ན་སངས་རྒྱས་ཐོབ་འདོད་ཀྱི་བསམ་པའི་རིགས་འདྲ་ཕྱི་མ་ཡིན་དགོས་པར་་་་་
ཐལ། དེ་ཡིན་ན་མཚན་ཉིད་དེ་ཡིན་དགོས། དེ་སྔ་མ་མ་ཡིན་པའི་ཕྱིར་རོ། །
འོ་ན། དེའི་རྒྱུར་གྱུར་པའི་ཐེག་ཆེན་སེམས་བསྐྱེད་ཆོས་ཅན། དེར་ཐལ། དེའི་ཕྱིར། གཞན་
ཡང་། སངས་རྒྱས་འཕགས་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོ གས་ པའི་ཡིད་ཀྱི་རྣམ་
པར་ཤེས་པ་ཆོས་ཅན། མཚོན་བྱ་གཉིས་པ་དེར་ཐལ། མཚན་ཉིད་དེའི་ཕྱིར། གཞན་དོན་དུ་རྫོགས་
བྱང་ལ་དམིགས་པ་གང་ཞིག གཉིས་པ་དེའི་ཕྱིར། དང་པོ་གྲུབ་སྟེ། རྣམ་མཁྱེན་ཡིན་པའི་ཕྱིར།
གཉིས་པ་གྲུབ་སྟེ། སངས་རྒྱས་འཕགས་ པའི་རྒྱུད་ཀྱི་གཙོ་བོ་སེམས་ཡིན་པའི་ཕྱིར།
གཞན་ཡང་། བྱང་སེམས་ཚོགས་ལམ་པའི་རྒྱུད་ཀྱི་དེ་འདྲའི་སེམས་བསྐྱེད་ཆོས་ཅན། ཀུན་རྫོབ་
སེམས་བསྐྱེད་ཡིན་པར་ཐལ། མཚན་ཉིད་དེའི་ཕྱིར། རང་གི་དམིགས་ཡུལ་དུ་གྱུར་པའི་ཀུན་རྫོབ་དང་
སངས་རྒྱས་ཀྱི་གཞི་མཐུན་ཡོད་པ་གང་ཞིག གཉིས་པ་དེའི་ཕྱིར། དང་པོ་གྲུབ་སྟེ། རྫོགས་བྱང་དེ་དེ་
འདྲའི་གཞི་མཐུན་ཡིན་པའི་ཕྱིར་ཏེ། དེ་ཁྱོད་ཀྱི་དམིགས་ཡུལ་གང་ཞིག དེ་ཀུན་རྫོབ་དང་སངས་རྒྱ ས་
ཀྱི་གཞི་མཐུན་ཡིན་པའི་ཕྱིར། དང་པོ་གྲུབ་སྟེ། ཁྱོད་ཀྱི་གཞན་དོན་དུ་རྫོགས་བྱང་ལ་དམིགས་པའི་
ཕྱིར་ཏེ། ཁྱོད་སྤྱོད་པའི་རྟེན་གྱི་དབང་དུ་བྱས་པའི་སེམས་བསྐྱེད་ཡིན་པའི་ཕྱིར། ཁྱབ་པ་ཁས། དེ་དེར་
ཐལ། དེ་ཡོད་པའི་ཕྱིར། །
གསུམ་པ་དབྱེ་བ་ལ། དཔེའི་སྒོ་ནས། ས་མཚམས་ཀྱི་སྒོ་ནས། བསྐྱེད་ཚུལ་གྱི་སྒོ་ནས། ཕྲ་
རགས་ཀྱི་སྒོ་ནས། ངོ་བོའི་སྒོ་ནས། སྒྲས་བརྗོད་ཀྱི་སྒོ་ནས་དབྱེ་བ་དང་དྲུག
དང་པོ་ལ། དཔེའི་སྒོ་ནས་ས་ལྟ་བུ་ནས། སྤྲིན་ལྟ་བུའི་བར་ཉེར་གཉིས་ཡོད་དེ། དེ་ཡང་ས་
གསེར་ཟླ་བ་མེ། །ཞེས་སོགས་དང༌། མདོ་སྡེའི་རྒྱན་ལས། སྐྱེད་པ་ས་དང་མཚུངས་པ་སྟེ། །གཞན་ནི་
བཟང་པོའི་གསེར་དང་འདྲ། །ཟླ་བ་ཡར་གྱི་ཚེས་པ་བཞིན། །གཞན་ནི་མེ་ དང་འདྲ་ཤེས་བྱ། །
ཞེས་སོགས་གསུངས་པའི་ཕྱིར།
གཉིས་པ་ལ། མོས་སྤྱོད་ཀྱི་སྐབས་སུ་མོས་པས་སྤྱོད་པའི་སེམས་བསྐྱེད། མ་དག་ས་བདུན་དུ་ལྷག་
བསམ་དག་པའི་སེམས་བསྐྱེད། དག་པ་ས་གསུམ་དུ་རྣམ་པར་སྨིན་པའི་སེམས་བསྐྱེད། སངས་རྒྱས་
ཀྱི་སར་སྒྲིབ་པ་སྤངས་པའི་སེམས་བསྐྱེད་དང་བཞི་ཡོད་དེ། མདོ་སྡེའི་རྒྱུན་ལས། སེམས་བསྐྱེད་དེ་ནི་
ས་རྣམས་ལ། །མོས་དང་ལྷག་བསམ་དག་པ་དང་། །རྣམ་པར་སྨིན་པ་གཞན་དུ་འདོད། །དེ་བཞིན་
སྒྲིབ་པ་སྤངས་པ་འོ། །ཞེས་གསུངས་པའི་ཕྱིར། །
སྒྲི
149



，
གསུམ་པ་ལ། དང་པོར་རང་ཉིད་སངས་རྒྱས་ནས་དེ་རྗེས་སེམས་ཅན་ཐམས་ཅད་སངས་རྒྱས་ཀྱི་སར་
འགོད་པར་འདོད་པ་ རྒྱལ་པོ་ལྟ་བུའི་སེམས་བསྐྱེད། དང་པོ ར་སེམས་ཅན་ཐམས་ཅད་སངས་རྒྱས་ཀྱི་སར་
བཀོད་ནས་དེ་རྗེས་རང་ཉིད་སངས་རྒྱས་པར་འདོད་པ་ཕྱུགས་རྫི་ལྟ་བུའི་སེམས་བསྐྱེད། རང་ཉིད་སེམས་
ཅན་ཐམས་ཅད་དང་མཉམ་དུ་འཚང་རྒྱ་བར་འདོད་པ་མཉན་པ་ལྟ་བུའི་སེམས་བསྐྱེད་དང་གསུམ་དུ་ཡོད།
བཞི་པ་ལ། ཕྲ་རགས་ཀྱི་སྒོ་ནས་རགས་པ་བརྡ་ལས་བྱུང་བ་དང༌། ཕྲ་བ་ཆོས་ཉིད་ཀྱི་སྟོབས་
ཀྱིས་ཐོབ་པའི་སེམས་བསྐྱེད་གཉིས་ལས། དང་པོ་ནི། མདོ་སྡེའི་རྒྱུན་ལས། གྲོགས་ སྟོབས་རྒྱུ་སྟོབས་རྩ་
བའི་སྟོབས། །ཐོས་སྟོབས་དགེ་བ་གོམས་པ་ལས། །མི་བརྟན་པ་དང་བརྟན་འབྱུང་བ། །གཞན་གྱི་
བསྟན་པའི་སེམས་བསྐྱེད་བཤད། །ཅེས་གསུངས་པ་ལྟར། གྲོགས་དགེ་བའི་ བཤེས་གཉེན་གྱི་སྟོབས་
ལས་བྱུང་བ་མི་བརྟན་པ་དང༌། – རྒྱུ་རིགས་ཀྱི་སྟོབས་ལས་བྱུང་བ་བརྟན་པ་དང༌། སྔོན་དགེ་བ་གོམས་
པའི་སྟོབས་བརྟན་པ་དང་། མང་དུ་ཐོས་པའི་སྟོབས་བརྟན་པ་དང་། ཚེ་འདི ར་དགེ་བ་གོམས་པའི་
སྟོབས་ལས་བྱུང་བའི་སེམས་བསྐྱེད་རྣམས་སུ་ཡོད་དོ། །གཉིས་པ་ནི། དོན་དམ་སེམས་བསྐྱེད་ལྟ་བུའོ། །
ལྔ་པ་ལ། སྨོན་པ་སེམས་བསྐྱེད། འཇུག་པ་སེམས་བསྐྱེད་གཉིས་ལས།
དེ་གཉིས་ཀྱི་ཁྱད་པར་ཡང་ས་ཐོབ་མ་ཐོབ་ཀྱི་སྒོ་ནས་མི་འཇོག་སྟེ། ས་མ་ཐོབ་པའི་རྒྱུད་ལ་འཇུག་
སེམས་ཡོད་པའི་ཕྱིར། དེའི་རྒྱུད་ལ་འཇུག་སྡོམ་ཡོད་པ་གང་ཞིག མཚུངས་པའི་ཕྱིར། དང་པོ་གྲུབ་
སྟེ། བསླབ་བཏུས་སུ། ཅི་སར་མ་ཆུད་པ་རྣམས་ལ་བྱང་ཆུབ་སེམས་དཔའི་སྡོམ་པའི་དབང་དུ་བྱས་
པ་ཡོད་དམ་ཞེ་ན་ཡོད་པ་ཉིད་དུ་རིག་པར་བྱ་སྟེ། དཔེར་ན་ཀ་ལ་པིང་ཀའི་ཕྲུ་གུ་སྒོ་ངའི་ནང་ན་སྐད་
འདོན་པ་བཞིན་ནོ། །ཞེས་གསུངས་པའི་ཕྱིར། དེ་གཉིས་ཀྱི་ཁྱད་པར་འཇུག་སྡོམ་ཐོབ་མ་ཐོབ་ཀྱི་སྒོ་
ནས་ ཀྱང་མི་འཇོག་སྟེ། འཇུག་སྡོམ་ཐོབ་ལ་ཉམས་པའི་བྱང་སེམས་ཀྱི་རྒྱུད་ཀྱི་སེམས་བསྐྱེད་དེ་འཇུག་
སྡོ མ་ཐོབ་པའི་སེམས་བསྐྱེད་ཡིན་ ཀྱང་སྨོན་སེམས་ཡིན་པའི་ཕྱིར། སྤྱོད་པ་ཉམས་ལེན་གྱི་བྱ་བས་ཟིན་མ་
ཟིན་གྱི་སྒོ་ནས་མི་འཇོག་སྟེ། བྱང་འཕགས་ ཀྱི་རྒྱུད་ཀྱི་སྨོན་སེམས་རྣམས་སྤྱོད་པ་ཉམས་ལེན་གྱི་བྱ་བས་
ཟིན་པའི་ཕྱིར་ཏེ། རྣམ་བཤད་ལས། ས་ཐོབ་ནས་སེམས་བསྐྱེད་སྤྱོད་པ་དང་བྲལ་བ་མི་སྲིད་ཅིང་།
ཞེས་གསུངས་པའི་ཕྱིར། འཇུག་སྡོམ་རྒྱུད་ལ་ལྡན་མི་ལྡན་གྱི་སྒོ་ནས་མི་འཇོག་སྟེ། ཐེག་ཆེན་མཐོང་
ལམ་བར་ཆད་མེད་ལམ་པའི་རྒྱུད་ཀྱི་སེམས་བསྐྱེད་དེ་འཇུག་སྡོམ་རྒྱུད་ལྡན་གྱི་གང་ཟག་གི་རྒྱུད་ཀྱི་སེམས་་་
བསྐྱེད་ཡིན་ཞིང༌། སྨོན་སེམས་ཡིན་ པའི་ཕྱིར། དེ་དེར་ཐལ། དེ་ཡོད་ པའི་ ཕྱིར། དེའི་རྒྱུད་ལ་གཞན་
དོན་དུ་རྫོགས་བྱང་ཐོབ་འདོད་ཀྱི་བློ་ཡོད་པའི་ཕྱིར་ཏེ། དེ་གཞན་དོན་དུ་རྫོགས་བྱང་ཐོབ་ཕྱིར་དུ་སྟོང་
བ
སྟོ
150



-
ཉིད་ལ་རྩེ་གཅིག་ཏུ་མཉམ་པར་བཞག་པའི་གང་ཟག་ཡིན་པའི་ཕྱིར།
སྤྱོད་པ་ཉམས་ལེན་གྱི་བྱ་བ་མངོན་གྱུར་པས་ཟིན་མ་ཟིན་གྱི་སྒོ་ནས་ཀྱང་འཇོག་པ་མི་འཐད་དེ།
ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་ཀྱི་སེམས་བསྐྱེད་དེ་སྤྱོད་པ་ཉམས་ལེན་གྱི་བྱ་བ་མངོན་་་་
གྱུར་པས་ཟིན་པའི་ཕྱིར་ཏེ། དེའི་རྒྱུད་ལ་དེ་མངོན་གྱུར་པ་ཡོད་པའི་ཕྱིར་ཏེ། དེའི་རྒྱུད་ལ་ཤེར་ཕྱིན་
ཉམས་ལེན་གྱི་བྱ་བ་མངོན་གྱུར་པ་ཡོད་པའི་ཕྱིར། ཁོ་ན་རེ། དེའི་རྒྱུད་ལ་ཀུན་རྫོབ་སེམས་བསྐྱེད་
མངོན་གྱུར་དུ་ཡོད་པར་ཐལ། དེའི་རྒྱུད་ཀྱི་དེ་བློ་མངོན་ གྱུར་ པ་ཡིན་ པའི་ཕྱིར་ཏེ། དེ་དམི གས་ རྣམ་
འཛིན་ པའི་ཤེས་པ་ཡིན་པའི་ཕྱིར་ན་མ་ཁྱབ། །
ཁ་ཅིག ཚིག་གསལ་ལས། སྨོན་པ་ཞེས་བྱ་བ་ནི་སྨོན་ལམ་ཙམ་དུ་ཟད་དེ་ཚོགས་བསགས་པ་ལས་
སེམས་དེ་བསྐྱེད་པའི་ཆོ་ག་ཡང་དག་པར་བླངས་པར་ཡང་མ་བྱས་པའོ། །འཇུག་པ་ཞེས་བྱ་བ་ནི་དགེ་
བའི་བཤེས་གཉེན་མཉེས་པར་བྱས་ཏེ་ཡང་དག་པར་བླངས་པ་ལས་བྱུང་བའི་སེམས་བསྐྱེད་པ་ནས་་་་་་་་་་
བརྩམས་ཏེ། ཞེས་གསུངས་པའི་དོན་དུ་བས མས་ནས། དེ་གཉིས་ཀྱི་ཁྱད་པར་ཆོ་གས་ ཐོབ་མ་ཐོབ་ལ་བྱེད་
པ་མི་འཐད་དེ། སྨོན་སེམས་ལེན་པའི་ཆོ་ག་ཡོད་པའི་ཕྱིར་ཏེ། སངས་རྒྱས་ཆོས་དང་ཚོགས་ཀྱི་ མཆོག་
རྣམས་ལ། ཞེས་སོགས་དེ་ཡིན་པའི་ཕྱིར།
ཁ་ཅིག ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་ལ་ཀུན་རྫོམ་སེམས་བསྐྱེད་མེད་པར་
འདོད་པ་མི་འཐད་དེ། རྒྱུན་མཐའི་ བར་ཆད་མེད་ལམ་པའི་རྒྱུད་ལ་དེ་ཡོད་ པའི་ཕྱིར་ཏེ། དེའི་རྒྱུད་ལ་
སྙིང་རྗེ་ཆེན་པོ་ཡོད་པའི་ཕྱིར་ཏེ། རྣམ་མཁྱེན་སྐད་ཅིག་ དང་པོ་ལ་གནས་པའི་སངས་རྒྱ ས་འཕ གས་ པའི་
རྒྱུད་ཀྱི་ཐེག་ཆེན་སེམས་བསྐྱེད་དེ་རང་གི་དངོས་ཀྱི་ཉེར་ལེན་དུ་གྱུར་པའི་སྙིང་རྗེ་ཆེན་ པོ་ལས་བྱུང་ བའི་་་་
ཕྱིར། མ་གྲུབ་ན། དེ་ཆོས་ཅན། དེ་དེར་ཐལ། ཐེག་ཆེན་སེམས་བསྐྱེད་ཡིན་ པའི་ཕྱིར། ཁྱབ་སྟེ།
མདོ་སྡེའི་རྒྱན་ལས། དེ་ཡི་རྩ་བ་སྙིང་རྗེར་འདོད། །ཅེས་གསུངས་པའི་ཕྱིར། གཞན་ཡང་། དེའི་
རྒྱུད་ལ་ཀུན་རྫོབ་དངོས་ཡུལ་དུ་བྱེད་པའི་བློ་མེད་པར་ཐལ། དམ་བཅའ་འཐད་པའི་ཕྱིར། འདོད་མི་
ནུས་ཏེ། དེའི་རྒྱུད་ལ་འ དུས་བྱས་མི་རྟག་པར་རྟོགས་པའི་བློ་ཡོད་པའི་ཕྱིར་ཏེ། དེ་འདུས་བྱས་མི་རྟག་
པར་ཁས་ལེན་པའི་གང་ཟག་ཡིན་པའི་ཕྱིར། དེས་ན་དེ་གཉིས་ཀྱི་ཁྱད་པར་ནི། བསླབ་བཏུས་སུ།
བྱང་ཆུབ་ཀྱི་སེམས་དེ་ནི་རྣམ་པ་གཉིས་ཏེ། བྱང་ཆུབ་ཏུ་སྨོན་པའི་སེམས་ དང༌། བྱང་ཆུབ་ཏུ་ཆས་པའི་
སེམས་སོ། །སྡོང་པོ་བཀོད་པའི་མདོ་ལས་གསུངས་པ། སེམས་ཅན་གང་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་སེམས་སྨོན་པ་དེ་དག་ཀྱང་དཀོན་ནོ། །དེ་བས་ཀྱང་གང་བླ་ན་མེད་པ་ཡང་དག་
151



པར་རྫོགས་པའི་བྱང་ཆུབ་ཏུ་ཆས་པའི་སེམས་ཤིན་ཏུ་དཀོན་ནོ། །ཞེས་གསུངས་པ་ལྟ་བུའོ། །ཞེས་
གསུངས་པ་དང་། སྒོམ་རིམ་ལས། འགྲོ་བ་མཐའ་དག་ལ་ཕན་པའི་ ཕྱིར་སངས་རྒྱས་སུ་གྱུར་ཅིག་ཅེས་
གང་ཐོག་མར་དོན་དུ་གཉེར་བ་ནི་སྨོན་པའི་སེམས་སོ། །གང་ཕན་ཆད་སྡོམ་པ་བཟུང་ནས་ཚོགས་རྣམས་
ལ་ཞུགས་པ་ནི་འཇུག་པའི་སེམས་སོ། །ཞེས་དང༌། སྤྱོད་འཇུག་ལས། བྱང་ཆུབ་སེམས་ནི་མདོར་བསྡུ་
ན། །རྣམ་ པ་གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་
ཡིན་ནོ། །ཞེས་དང༌། འགྲོ་བར་འདོད་དང་འགྲོ་བ་ཡི། །བྱེ་བྲག་ཇི་ལྟར་ཤེས་པ་ལྟར། །དེ་བཞིན་
མཁས་པས་འདི་གཉིས་ཀྱི། །བྱེ་བྲག་རིམ་ བཞིན་ཤེས་པར་བྱ། །ཞེས་གསུངས་པ་ལྟར། །ཐེག་ཆེན་
སེམས་བསྐྱེད་ལ་སྨོན་འཇུག་གཉིས་སུ་དབྱེ་བའི་དེ་གཉིས་ཀྱི་ཁྱད་པར་ནི། དཔེར་ན། གྲོང་ཁྱེར་དེར་
འགྲོ་བར་བྱའོ་སྙམ་པ་གཞིར་བྱས་ལ། གོམ་པ་བོར་བ་སོགས་ལུས་ཀྱི་འགྲོ་བའི་བྱ་བས་དངོས་སུ་ཟིན་མ་
ཟིན་གཉིས་ཡོད་པ་ལྟར། ཐེག་ཆེན་སེམས་བསྐྱེད་གཞིར་བྱུང་ལ། སྤྱོད་པ་ཉམས་ལེན་གྱི་བྱ་བས་དངོས་
སུ་ཟིན་མ་ཟིན་གཉིས་ཡོད་པ་ལ། སྔ་མ་འཇུག་སེམས་དང་ཕྱི་མ་སྨོན་སེམས་སུ་འཇོག་ལ། འཇུག་སྡོམ་
བླངས་ནས་སྤྱོད་པ་ལ་སློབ་པའི་ཚེ་སྨོན་སེམས་མེད་པ་ལུང་དེའི་དོན་མ་ཡིན་ཏེ། འཇུག་སྡོམ་བཟུང་བའི་
རྗེས་སུ་སྤྱོད་པ་ལ་སློབ་པ་ལ་བློས་འཇུག་ཚུལ་གཉིས་ཡོད་པས་དེ་ཐོབ་པའི་གང་ཟག་གི་རྒྱུད་ལ་དེ་གཉིས་ཀ་
ཡོད་པའི་ཕྱིར། འཇུག་སྡོམ་ཐོབ་རྗེས་སུ་སྦྱིན་སོགས་སྤྱོད་པ་དངོས་སུ་ཉམས་སུ་ལེན་བཞིན་པའི་དུས་ན་
རྣམ་མཁྱེན་དོན་གཉེར་གྱི་དྲན་འདུན་དུ་རེ་བས་དངོས་སུ་ཟིན་པ་སེམས་བསྐྱེད་སྤྱོད་པ་ཉམས་ལེན་གྱི་བྱ་་་༌
བས་དངོས་སུ་ཟིན་པའི་དོན་ཡིན་ཏེ། རྣམ་བཤད་ལས། གཏོང་བའི་སེམས་པ་སྤེལ་བའི་རྣམ་པ་ཤར་
བའི་དུས་ཉིད་ན་རྣམ་མཁྱེན་དོན་གཉེར་གྱི་དྲན་འདུན་དུ་རེ་བ་ཡོད་པ་ནི་སྤྱོད་པ་ཉམས་ལེན་གྱི་བྱ་བས་་་་
དངོས་སུ་ཟིན་པའི་དོན་ཡིན་ལ། དེ་ལྟ་བུ་མེད་པའི་དུས་ན་དེ་དངོས་སུ་མ་ཟིན་པའོ། །ཞེས་གསུངས་
པའི་ཕྱིར། དེས་ན་སྨོན་སེམས་ཚོགས་ལམ་ནས་རྒྱུན་མཐའི་བར་དུ་ཡོད་པར་ཁས་བླངས་པ་ལ་ཉེས་པ་
མེད་པར་མངོན་ཏེ།
རྒྱུན་མཐའ་ པའི་རྒྱུད་ལ་སྟོང་ཉིད་མངོན་སུམ་དུ་རྟོགས་པའི་བློ་མངོན་གྱུར་དུ་ཡོད་ ཀྱང་། དེའི་
རྒྱུད་ཀྱི་ཐེག་ཆེན་སེམས་བསྐྱེད་དེ་སྤྱོད་པ་ཉམས་ལེན་གྱི་བྱ་བས་དངོས་སུ་མ་ཟིན་པའི་སེམས་བསྐྱེད་ཡིན་་་་
པའི་ཕྱིར་ཏེ། དེ་རྣམ་མཁྱེན་དོན་གཉེར་གྱི་དྲན་འདུན་དུ་རེ་བས་དངོས་སུ་མ་ཟིན་པའི་སེམས་བསྐྱེད་
ཡིན་ པའི་ཕྱིར་ཏེ། དེའི་རྒྱུད་ལ་ཐེག་ཆེན་སེམས་བསྐྱེད་ཡོད་ ཀྱང་། དེའི་རྒྱུད་ལ་རྣམ་མཁྱེན་དོན་
གཉེར་གྱི་དྲན་འདུན་དུ་རེ་བ་དངོས་སུ་མེད་པའི་ཕྱིར། འཇུག་སྡོམ་ཐོབ་པའི་རྗེས་སུ་སྤྱོད་པ་ཉམས་སུ་
152



ལེན་ བཞིན་པའི་དུས་ན་ཡང་རྣམ་མཁྱེན་དོན་གཉེར་གྱི་དྲན་འདུན་དུ་རེ་བ་དེས་དངོས་སུ་མ་ཟིན་པའི་་་་་
སེམས་བསྐྱེད་སྐབས་དུ་མར་འབྱུང་བའི་ཕྱིར། དེ་ལྟར་ཡང་རྣམ་བཤད་ལས། སྨོན་སེམས་ཚོགས་ལམ་
ནས་བཟུང་སྟེ་ས་ཐོབ་ནས་ ཀྱང་ཁས་བླངས་པ་ལ་ཉེས་པ་མེད་པར་མངོན་ཏེ། ས་ཐོབ་ནས་སྟོང་པ་ཉིད་
ཀྱི་དོན་མངོན་སུམ་དུ་རྟོགས་ཀྱང་དེས་དངོས་སུ་མ་ཟིན་པའི་སེམས་བསྐྱེད་སྐབས་དུ་མར་འབྱུང་བའི་་་་་་་
ཕྱིར། ཞེས་དང༌། ལམ་རིམ་ལས། སྟོང་པ་ཉིད་ཀྱི་ཏིང་ངེ་འཛིན་ལ་མཉམ་པར་བཞག་པའི་ཚེ་བྱང་
ཆུབ་ཀྱི་སེམས་དེ་དངོས་སུ་མེད་ ཀྱང་དེའི་རྩིས་ཟིན་པ་མི་འགལ་ཏེ། ཞེས་གསུངས་པའི་ཕྱིར། དེས་ན།
སྨོན་འཇུག་གང་རུང་ཡང་ཡིན་སྤྱོད་པ་ཉམས་ལེན་གྱི་བྱ་བས་དངོས་སུ་མ་ཟིན་པ་ཡང་ཡིན་པའི་གཞི་་་་་་་་
མཐུན་པ། སྨོན་པ་སེམས་བསྐྱེད་ཀྱི་མཚན་ཉིན ། དེ་གང་རུང་ཡང་ཡིན་སྤྱོད་པ་ཉམས་ལེན་གྱི་བྱ་བས་
དངོས་སུ་ཟིན་པ་ཡང་ཡིན་ པའི་གཞི་མཐུན་པ། འཇུག་པ་སེམས་བསྐྱེད་ཀྱི་མཚན་ཉིད། དང་པོའི་ས་
མཚམས་ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་དུ་ཡོད། གཉིས་པའི་ས་མཚམས་དེ་ནས་སངས་
རྒྱས་ཀྱི་སའི་བར་དུ་ཡོད། དེ་ལྟར་ཡང་སྤྱོད་འཇུག་ལས། བྱང་ཆུབ་སྨོན་པའི་སེམས་ལས་ནི། །འཁོར་
ཚེ་འབྲས་བུ་ཆེར་འབྱུང་ཡང་། །ཇི་ལྟར་འཇུག་པ་ཉིད་བཞིན་དུ། །བསོད་ནམས་རྒྱུན་ཆགས་འབྱུང་
བ་མིན། །ཞེས་གསུངས་པའི་ཕྱིར།
ཁོ་ན་རེ། སྟོང་ཉིད་རྟོགས་པའི་ཤེས་རབ་ཀྱིས་དངོས་སུ་མ་ཟིན་པའི་སེམས་བསྐྱེད་རྒྱུད་ལྡན་གྱི་ས་
བརྒྱུ ད་པ་པ་ཡོད་པར་ཐལ། སྤྱོད་པ་ཉམས་ལེན་གྱི་བྱ་བས་དངོས་སུ་མ་ཟིན་པའི་སེམས་བསྐྱེད་རྒྱུད་ལྡན་
གྱི་དེ་ཡོད་པའི་ཕྱིར། འདོད་ན། བདེན་འཛིན་མངོན་གྱུར་པ་རྒྱུད་ལྡན་གྱི་དེ་ཡོད་པར་ཐལ་ལོ། །
ཟེར་ན་མ་ཁྱབ། ཁོ་ན་རེ། སེམས་ཅན་གཅིག་གི་རྒྱུད་ལ་ཡིད་ཀྱི་རྣམ་པར་ཤེས་པ་རྫས་ཐ་དད་པ་གཉིས་
ཅིག་ཅར་དུ་ཡོད་པར་ཐལ། ཐེག་ཆེན་གྱི་མཐོང་ལམ་བར་ཆད་མེད་ལམ་ པའི་རྒྱུད་ལ་ཐེག་ཆེན་སེམས་
བསྐྱེད་ཡོད་པའི་ཕྱིར། འདོད་མི་ནུས་ཏེ། མདོ་ལས། སེམས་ཅན་རྣམས་ནི་རྣམ་པར་ཤེས་པའི་རྒྱུད་
རེ་རེ་བའོ། །ཞེས་གསུངས་པའི་ཕྱིར་ན་མ་ཁྱབ་སྟེ། །
ཡིད་ཀྱི་རྣམ་པར་ཤེས་པ་རིགས་མཐུན་རྫས་ཐ་དད་པ་དུ་མ་ཅིག་ཅར་དུ་མངོན་གྱུར་དུ་རྒྱུད་ལྡན་གྱི་
སེམས་ཅན་མེད་པ་ལུང་དེའི་དོན་ཡིན་ པའི་ ཕྱིར། །
ཁ་ཅིག རྩ་ བར་ མ་ཁྱ བ་སྟེ། ཐེག་ཆེན་སེམས་བསྐྱེད་དེ་སེམས་བྱུང་ཡིན་པའི་ཕྱིར་ཏེ། བྱང་
སར། བྱང་ཆུབ་སེམས་དཔའ་རྣམས་ཀྱི་སྨོན་ལམ་ནི་སེམས་བསྐྱེད་པའོ། །ཞེས་དང༌། མདོ་སྡེའི་རྒྱན་
ལས། བརྟན་པ་རྣམས་ཀྱི་སྨོན་ལམ་ནི། །སེམས་པ་འདུན་དང་བཅས་པ་སྟེ། །ཞེས་དང༌། དེའི་
153



འགྲེལ་པར། ཡོན་ཏན་གསུམ་དང་གཉིས་ལ་དམིགས་པའི་འདུན་པ་དང་ལྡན་པའི་སེམས་པ་ནི་སེམས་
བསྐྱེད་པ་ཞེས་བྱའོ། །ཞེས་གསུངས་པའི་ཕྱིར་ན་མ་ཁྱབ་སྟེ། དེས་ཐེག་ཆེན་སེམས་བསྐྱེད་ལ་སྨོན་ལམ་
དང་འདུན་པའི་མིང་གིས་བཏགས་ནས་བསྟན་པ་ཙམ་ཡིན་པའི་ཕྱིར་ཏེ། མདོ་སྡེའི་རྒྱན་ལས། སྤྲོ་བ་ཆེ་
དང་རྩོམ་པ་ཆེ། །ཞེས་སོགས་ཀྱིས་ཐེག་ཆེན་སེམས་བསྐྱེད་དེ་གཙོ་སེམས་སུ་བསྟན་པར་རྒྱན་སྣང་ལས་
གསུངས་པའི་ཕྱིར། ཉི་སྣང་ལས། སེམས་བསྐྱེད་པ་ཞེས་བྱ་བ་ནི་སེམས་ནི་རྣམ་པར་ཤེས་པ་སྟེ་རྣམ་པར་
རིག་པའོ་རྣམ་པར་རིག་པ་དེ་ཡང་གང་ཞེ་ན། ཡིད་ཀྱི་རྣམ་པར་ཤེས་པ་སྟེ། ཞེས་གསུངས་པའི་ཕྱིར།
ཁ་ཅིག གོང་གི་མདོ་དེའི་དོན་ཡིད་ཀྱི་རྣམ་པར་ཤེས་པ་རྫས་ཐ་དད་པ་དུ་མ་མངོན་གྱུར་དུ་ཅིག་ཅར་
དུ་རྒྱུད་ལྡན་གྱི་ སེམས་ཅན་མེད་པར་འཆད་པ་དང༌། ཡིད་ཀྱི་རྣམ་པར་ཤེས་པ་རིགས་མཐུན་རྫས་ཐ་དད་
པ་དུ་མ་ཅིག་ཅར་དུ་མངོན་གྱུར་དུ་མེད་པར་འཆད་པ་མི་འཐད་དེ། བདེན་འཛིན་མངོན་གྱུར་པ་རྒྱུད་
ལྡན་གྱི་བྱང་སེམས་ཀྱི་རྒྱུད་ལ་བདེན་འཛིན་དུ་གྱུར་པའི་ཡིད་ཀྱི་རྣམ་པར་ཤེས་པ་དང༌། ཐེག་ཆེན་སེམས་
བསྐྱེད་གཉིས་ཀ་ཅིག་ཅར་དུ་མངོན་གྱུར་དུ་ཡོད་པའི་ཕྱིར་དང༌། གཏོང་སེམས་སྤེལ་ བཞིན་ པའི་བྱང་
སེམས་ཀྱི་རྒྱུད་ལ་གཏོང་སེམས་ཀྱི་ངོ་བོར་གྱུར་པའི་ཡིད་ཀྱི་རྣམ་ཤེས་གཅིག་དང༌། ཐེག་ཆེན་སེམས་བསྐྱེད་
ཀྱི་ངོ་བོར་གྱུར་ པའི་ཡིད་ཀྱི་རྣམ་ཤེས་གཉིས་ཅིག་ཅར་དུ་མངོན་གྱུར་དུ་ཡོད་པ་གང་ཞིག དེ་གཉིས་རིགས་
མཐུན་ཡིན་པའི་ཕྱིར་རོ། །
དྲུག་པ་ལ། སྒྲས་བརྗོད་ཀྱི་སྒོ་ནས་དབྱེ་ན། དོན་དམ་སེམས་བསྐྱེད་དང༌། ཀུན་རྫོབ་སེམས་
བསྐྱེད་གཉིས་སུ་ཡོད་ལ། དང་པོ་ལ། མཚན་ཉིད། དབྱེ་བ། ས་མཚམས། སྒྲ་བཤད། ཁྱད་ཆོས་
སོ། །དང་པོ་ནི། དོན་དམ་སེམས་བསྐྱེད་དང་། ཀུན་རྫོབ་སེམས་བསྐྱེད་གང་རུང་གང་ཞིག རྫོགས་
བྱང་གི་གནས་ལུགས་ལ་གཉིས་སྣང་ནུབ་ཅིང་ཤེས་རབ་ཁྱད་པར་ཅན་གྱི་རྟོགས་རིགས་སུ་གནས་པའི་ཐེག་་
ཆེན་ འ ཕ གས་ པའི་གཙོ་བོ་ཡིད་ཀྱི་རྣམ་རིག་དོན་དམ་སེམས་བསྐྱེད་ཀྱི་མཚན་ཉིད། མཚན་ཉིད་ཀྱི་ཟུར་
དུ་གང་རུང་སྨོས་པ་ལ་དགོས་པ་ཡོད་དེ། སངས་རྒྱུས་འཕ གས་ པའི་རྒྱུད་ཀྱི་གང་ཟག་གི་བདག་མེད་
མངོན་སུམ་དུ་རྟོགས་པའི་ཡིད་ཀྱི་རྣམ་པར་ཤེས་པ་དེ་དོན་དམ་སེམས་བསྐྱེད་ཡིན་པ་གཅད་པར་བྱ་བའི་་་་
ཆེད་ཡིན་ པའི་ ཕྱིར། ཐེག་ཆེན་འཕགས་པ་སྨོས་པ་ལ་དགོས་པ་ཡོད་དེ། ཉན་ཐོས་དགྲ་བཅོམ་གྱི་རྟོགས་
པ་སྔོན་དུ་སོང་བའི་བྱང་སེམས་ཚོགས་ལམ་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཡིད་ཀྱི་རྣམ་
པར་ཤེས་པ་དེ་དེ་ཡིན་པ་གཅད་པར་བྱ་བའི་ཆེད་ཡིན་ པའི་ཕྱིར། ཤེས་རབ་ཁྱད་པར་ཅན་སྨོས་པ་ལ་
དགོས་པ་ཡོད་དེ། སངས་རྒྱས་འཕ གས་ པའི་རྒྱུད་ཀྱི་ཀུན་རྫོབ་སེམས་བསྐྱེད་དེ་དེ་ཡིན་པ་གཅད་པར་བྱ་
154



བའི་ཆེད་ཡིན་པའི་ཕྱིར།
གཉིས་པ་ནི། དེ་ལ་དབྱེ་ན། ས་དང་པོ་ནས་སངས་རྒྱས་ཀྱི་སའི་བར་བཅུ་གཅིག་ཏུ་ཡོད་དོ། །
གསུམ་པ་ནི། ས་མཚམས་ས་དང་པོ་ནས་འཇོག་སྟེ། མདོ་སྡེའི་རྒྱུན་ལས། དེ་ཡི་རབ་དགའ་ཁྱད་པར་
འཕ གས། །ཞེས་དང༌། རྣམ་བཤད་ལས། དེ་ཡང་མཐོང་ལམ་ཐོབ་པ་ཡན་ཆད་ན་ཡོད་ཀྱི་སོ་སོ་སྐྱེ་བོ་
ལ་མེད་དེ། ཞེས་གསུངས་པའི་ཕྱིར། བཞི་པ་ནི། དོན་དམ་པའི་ཆོས་ལ་དམིགས་པས་ན་དེ་སྐད་ཅེས་
བྱ་ལ། དེ་ཡང་སྒྲ་བཤད་ཙམ་ལ་ཁྱབ་པ་མི་འཆའོ། །
ལྔ་པ་ལ་ངེས་ཚིག་གི་སྒོ་ནས་མདོར་བསྟན། རྣམ་གཞག་གི་སྒོ་ནས་རྒྱས་པར་བཤད་པའོ། །དང་
པོ་ལ། དོན་དམ་སེམས་བསྐྱེད་ཆོས་ཅན། དོན་དམ་པའི་ས་ཞེས་བྱ་སྟེ། རྫོགས་ པའི་སངས་རྒྱས་རབ་
ཏུ་མཉེས་པར་ གྱུར་པ་དང༌། བསོད་ནམས་དང་ཡེ་ཤེས་ཀྱི་ཚོགས་རབ་ཏུ་བསགས་པ་དང༌། ཆོས་ལ་
རྣམ་པར་མི་རྟོག་པའི་ཡེ་ཤེས་སྐྱེས་པའི་ཕྱིར་ཏེ། མདོ་སྡེའི་རྒྱུན་ལས། རྫོགས་ པའི་སངས་རྒྱས་རབ་
མཉེས་བྱས། ། བསོད་ནམས་ཡེ་ཤེས་ཚོགས་རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེ་ཕྱིར་དེ་
ནི་དམ་པར་འདོད། །ཅེས་གསུངས་པའི་ཕྱིར། དེ་ཆོས་ཅན། རབ་དགའ་ཁྱད་པར་དུ་འཕགས་པ་
དང་ལྡན་ཏེ། ཆོས་དང༌། སེམས་ཅན་དང་རང་གཞན་གྱི་བྱ་བ་དང༌། ཐོབ་བྱ་མཆོག་རྣམས་ལ་སེམས་
མཉམ་པ་བརྙེས་པའི་ཕྱིར། དང་པོ་གྲུབ་སྟེ། ཆོས་ཐམས་ཅད་བདེན་མེད་དུ་རྟོགས་པའི་ཕྱིར། གཉིས་
པ་གྲུབ་སྟེ། སེམས་ཅན་གྱི་ དོན་ལ་འཇུག་པའི་ཕྱིར། གསུམ་པ་གྲུབ་སྟེ། རང་གཞན་གྱི་སྡུག་བསྔལ་
ཟད་པར་འདོད་པའི་ཕྱིར། བཞི་པ་གྲུབ་སྟེ། རང་ཉིད་དང་སངས་རྒྱས་ཆོས་བདག་གི་སྟོང་པ་གཉིས་
ངོ་བོ་དབྱེར་མེད་དུ་རྟོགས་པའི་ ཕྱིར། དེ་ལྟར་ཡང་དེ་ཉིད་ལས། ཆོས་དང་སེམས་ཅན་རྣམས་ལ་ནི། །
དེ་ཡི་བྱ་བ་སངས་རྒྱས་ཉིད། །མཆོག་ལ་སེམས་མཉམ་བརྙེས་པའི་ཕྱིར། །དེ་ཡི་རབ་དགའ་ཁྱད་པར་
འཕགས། །ཞེས་གསུངས་པའི་ཕྱིར།
གཉིས་པ་ནི། དོན་དམ་སེམས་བསྐྱེད་ཆོས་ཅན། ཁྱད་པར་དྲུག་ དང་ལྡན་ཏེ། སྐྱེ་བའི་ཁྱད་
པར། རྒྱུ་ཆེ་བའི་ཁྱད་པར། སྤྲོ་བའི་ཁྱད་པར། བསམ་པ་དག་པའི་ཁྱད་པར། ས་ལྷག་མ་རྣམས་
ལ་མཁས་པའི་ཁྱད་པར། སྤང་བྱ་ལ་ངེས་པར་འབྱུང་བའི་ཁྱད་པར་ དང་ལྡན་པའི་ཕྱིར་ཏེ། མདོ་སྡེའི་
རྒྱན་ལས། སྐྱེ་བ་རྒྱ་ཆེན་དེ་ལ་སྤྲོ། །བསམ་པ་ཡང་ནི་དག་པ་ དང༌། །ལྷག་མ་དག་ལ་མཁས་པ་
དང༌། །ངེས་པར་འབྱུང་བར་ཤེས་པར་བྱ། །ཞེས་གསུངས་པའི་ཕྱིར། དེས་ན། ཐེག་ཆེན་སེམས་
བསྐྱེད་ཆོས་ཅན། ཁྱད་ཆོས་དུ་མ་དང་ལྡན་ཏེ། རྒྱུ་དང་བཅས་པའི་ཁྱད་པར། བསམ་པའི་ཁྱད་
སྤྲོ
15



པར། མོས་པའི་ཁྱད་པར། དམིགས་པའི་ཁྱད་པར། འགྲོ་ཚུལ་གྱི་ཁྱད་པར། རྟེན་གྱི་ཁྱད་པར།
ཉེས་དམིགས་ཀྱི་ཁྱད་པར། མི་མཐུན་ཕྱོགས་ཀྱི་ཁྱད་པར། ཕན་ཡོན་གྱི་ཁྱད་པར། སྤང་བྱ་ལ་ངེས་པར་
འབྱུང་འདོད་ཀྱི་ཁྱད་པར། མཐར་ཐུག་གི་ཁྱད་པར་རྣམས་ དང་ལྡན་པའི་ཕྱིར། དང་པོ་གྲུབ་སྟེ། སྙིང་
རྗེའི་རྩ་བ་ལས་བྱུང་བའི་ཕྱིར་ཏེ། མདོ་སྡེའི་རྒྱན་ལས། དེ་ཡི་རྩ་བ་སྙིང་རྗེར་འདོད། །ཅེས་གསུངས་
པའི་ཕྱིར། གཉིས་པ་གྲུབ་སྟེ། རྟག་ཏུ་སེམས་ཅན་ལ་ཕན་པར་སེམས་པའི་ཕྱིར་ཏེ། དེ་ཉིད་ལས།
རྟག་ཏུ་སེམས་ཅན་ཕན་པར་སེམས། །ཞེས་གསུངས་པའི་ཕྱིར། གསུམ་པ་གྲུབ་སྟེ། ཐེག་ཆེན་གྱི་
ཆོས་ལ་མོས་པའི་ཕྱིར་ཏེ། དེ་ཉིད་ལས། ཆོས་ལ་མོས་དང༌། ཞེས་གསུངས་པའི་ཕྱིར། བཞི་པ་གྲུབ་
སྟེ། ཐེག་ཆེན་ཀྱི་ཡེ་ཤེས་འཚོལ་བར་ དམིགས་ པའི་ཕྱིར་ཏེ། དེ་ཉིད་ལས། དེ་བཞིན་དེའི། །ཡེ་ཤེས་
འཚོལ་བར་དམིགས་པའོ། །ཞེས་གསུངས་པའི་ཕྱིར། ལྔ་པ་གྲུབ་སྟེ། ས་གོང་ནས་གོང་དུ་འདུན་པའི་
སྟོབས་ཀྱིས་འགྲོ་བའི་ཕྱིར་ཏེ། དེ་ཉིད་ལས། གོང་དུ་འདུན་པས་འགྲོ་བ་སྟེ། །ཞེས་གསུངས་པའི་
ཕྱིར༑ དྲུག་པ་གྲུབ་སྟེ། བྱང་ཆུབ་སེམས་དཔའི་སྡོམ་པ་རྒྱ་ཆེན་པོ་ལ་རྟེན་པའི་ཕྱིར་ཏེ། དེ་ཉིད་ལས།
སྡོམ་པ་རྒྱ་ཆེན་དེ་ཡི་རྟེན། །ཞེས་གསུངས་པའི་ཕྱིར། བདུན་པ་གྲུབ་སྟེ། ཐེག་ཆེན་གྱི་ལམ་འགོག་པ་
དེ་དེའི་ཉེས་དམིགས་ཡིན་པའི་ཕྱིར་ཏེ། དེ་ཉིད་ལས། ལམ་འགོག་པ་ནི། ཞེས་གསུངས་པའི་ཕྱིར།
བརྒྱད་པ་གྲུབ་སྟེ། ཐེག་དམན་གྱི་སེམས་ཀུན་སློང་ཞིང་དང་དུ་ལེན་པ་དེ་དེའི་མི་མཐུན་ཕྱོགས་ཡིན་པའི་
ཕྱིར་ཏེ། དེ་ཉིད་ལས། མི་མཐུན་ཕྱོགས། །སློང་ཞིང་དང་དུ་ལེན་པ་འོ། །ཞེས་གསུངས་པའི་ཕྱིར།
དགུ་པ་གྲུབ་སྟེ། བསོད་ནམས་དང་ཡེ་ཤེས་ཀྱི་རང་ བཞིན་གྱི་དགེ་བ་འཕེལ་བའི་ཕན་ཡོན་དང་ལྡན་པའི་
ཕྱིར་ཏེ། དེ་ཉིད་ལས། བསོད་ནམས་ཡེ་ཤེས་རང་བཞིན་གྱི། །དགེ་བ་འཕེལ་བ་དེའི་ཕན་ཡོན། །
ཞེས་གསུངས་པའི་ཕྱིར། བཅུ་པ་གྲུབ་སྟེ། ཕ་རོལ་ཏུ་ཕྱིན་པ་དྲུག་ལ་སྦྱོར་ཞིང་ཉམས་སུ་ལེན་པར་ བྱེད་
པའི་ཕྱིར་ཏེ། དེ་ཉིད་ལས། ཕ་རོལ་ཕྱིན་ལ་རྟག་སྦྱོར་བ། །དེ་ནི་ངེས་པར་འབྱུང་བར་ བརྗོད། །
ཅེས་གསུངས་པའི་ཕྱིར། བཅུ་གཅིག་པ་གྲུབ་སྟེ། སོ་སོ་རང་གི་སྐབས་དང་སྦྱོར་བས་མཐར་ཐུག་པར་
འགྱུར་ བའི་ ཕྱིར་ཏེ། དེ་ཉིད་ལས། འདི་ཡི་མཐར་ཐུག་ས་ཡིན་ཏེ། །སོ་སོ་རང་གི་དེར་སྤྱོད་པས། །
བྱང་ཆུབ་སེམས་དཔའི་སེམས་བསྐྱེད་པ། །ཞེས་གསུངས་པའི་ཕྱིར།
བཞི་པ་ལ། ཐེག་ཆེན་སེམས་བསྐྱེད་དེ་ཕན་ཡོན་ཁྱད་པར་ཅན་དུ་མ་དང་ལྡན་ཏེ། འདི་ཐེག་ཆེན་
ལམ་གྱི་འཇུག་སྒོ་དམ་པ་ཡིན་ པ་ དང་། དེ་ལ་བརྟེན་ནས་བསོད་ནམས་རྒྱུན་ཆགས་སུ་འབྱུང་བ་དང་།
ངན་འགྲོའི་རྒྱུ་སྔར་བས གས་འདག་ཅིང་ཕྱི་མ་འཕྲོ་ཆད་པ་དང༌། བདེ་འགྲོའི་རྒྱུ་གསར་དུ་བསག་ཅིང་།
156



སྔར་བསགས་ གོང་འཕེལ་དུ་བྱེད་པ་དང༌། དགེ་བ་སྔར་བསགས་རྣམས་གསེར་འགྱུར་གྱི་རྩིས་ལྕགས་
སྲང་སྟོང་ཕྲག་མང་པོ་གསེར་དུ་བསྒྱུར་བ་ལྟར། བླ་མེད་རྫོགས་བྱང་གི་རྒྱུར་འ གྱུར་བས་ཟད་པའི་མཐའ་
མེད་པ་ དང༌། རྟེན་གྱི་གང་ཟག་ཇི་ལྟར་ད མན་ཡང་སེམས་བསྐྱེད་པའི་སྐད་ཅིག་གཉིས་པ་ནས་འགྲོ་བ་ལྷ་
མི་ཐམས་ཅད་ཀྱི་ཕྱག་མཆོད་ཀྱི་གནས་སུ་འ གྱུར་བ་རྣམས་ དང་ལྡན་པའི་ཕྱིར། དང་པོ་གྲུབ་སྟེ། བྱང་
ཆུབ་སེམས་འགྲེལ་ལས། བྱང་ཆུབ་སེམས་ནི་མ་བསྐྱེད་པར། །སངས་རྒྱས་ནམ་ཡང་མི་ཐོབ་ཅིང་། །
འཁོར་བར་ གཞན་དོན་སྒྲུབ་བ་ཡི། །ཐབས་གཞན་ཡོད་པ་མ་ཡིན་ནོ། །ཞེས་དང་༌། རིན་ཆེན་ཕྲེང་
བ་ལས། བདག་ཉིད་དང་ ནི་འཇིག་རྟེན་འདི། ། བླ་མེད་བྱང་ཆུབ་ཐོབ་འདོད་ན། །དེ་ཡི རྩ་བ་བྱང་
ཆུབ་སེམས། །ཞེས་གསུངས་པའི་ཕྱིར། གཉིས་པ་གྲུབ་སྟེ། སྤྱོད་འཇུག་ལས། གང་ནས་ བཟུང་སྟེ་
སེམས་ཅན་ཁམས། །མཐའ་ཡས་རབ་ཏུ་སྒྲོལ་བའི་ཕྱིར། །མི་ལྡོག་པ་ཡི་སེམས་ཀྱིས་སུ། །སེམས་
དེ་ཡང་དག་བླངས་གྱུར་པ། །དེ་ནས་བཟུང་སྟེ་གཉིད་ལོག་གམ། །བག་མེད་གྱུར་ཀྱང་བསོད་ནམས་
ཤུགས༑ ༑རྒྱུན་མི་ཆད་པ་དུ་མ་ཞིག །ནམ་མཁའ་མཉམ་པར་རབ་ཏུ་འབྱུང་། །ཞེས་གསུངས་པའི་
ཕྱིར། གསུམ་པ་གྲུབ་སྟེ། སྤྱོད་འཇུག་ལས། སྡིག་པ་སྟོབས་ཆེན་མི་བཟད་བྱས་ན་ཡང་། །དཔའ་ལ་
བརྟེན་ནས་འཇིགས་པ་ཆེན་པོ་ལྟར། །གང་ལ་བརྟེན་ནས་ཡུད་ཀྱིས་འགྲོལ་འགྱུར་བ། །དེ་ལ་བག་ཅན་
རྣམས་ཀྱིས་ཅིས་མི་རྟེན། །ཞེས་དང་། སྡིག་པ་སྟོབས་ཆེན་ཤིན་ཏུ་མི་བཟད་པ། །དེ་ནི་རྫོགས་པའི་
བྱང་ཆུབ་སེམས་མིན་པ། ། དགེ་གཞན་གང་གིས་ཟིལ་གྱིས་གནོན་པར་འགྱུར། །ཞེས་དང༌། དེ་ནི་
དུས་མཐའི་མེ་བཞིན་སྡིག་ཆེན་རྣམས། །སྐད་ཅིག་རེ་རེར་སྲེག་པར་བྱེད་པར་འགྱུར། །ཞེས་ དང་།
བྱམས་པའི་རྣམ་པར་ཐར་པའི་མདོ་ལས། རིགས་ཀྱི་བུ་འདི་ལྟ་སྟེ། དཔེར་ན་རྡོ་རྗེ་རིན་པོ་ཆེ་ནི་ཆག་
ཀྱང་གསེར་གྱི་རྒྱན་ཁྱད་པར་དུ་འཕགས་པ་ཐམས་ཅད་ཟིལ་གྱིས་གནོན་ཅིང་རྡོ་རྗེ་རིན་པོ་ཆེའི་མིང་ཡང་་་་
མི་འདོར་ལ་དབུལ་བ་ཐམས་ཅད་རྣམ་པར་བཟློག་གོ །རིགས་ཀྱི་བུ་དེ་བཞིན་དུ་ཐམས་ཅད་མཁྱེན་
པར་སེམས་བསྐྱེད་པའི་རྡོ་རྗེ་རིན་པོ་ཆེ་ནི་ནན་ཏན་ དང་བྲལ་ཡང་ཉན་ཐོས་དང་རང་སངས་རྒྱས་ཀྱི་ཡོན་་་
ཏན་གྱི་ གསེར་གྱི་རྒྱན་ཐ མས་ཅད་ཟིལ་གྱིས་གནོན་ཅིང་བྱང་ཆུབ་སེམས་དཔའི་མིང་ཡང་མི་འདོར་ལ་་་་་་
འཁོར་བའི་དབུལ་བ་ཐམས་ཅད་རྣམ་པར་བཟློག་གོ །ཞེས་གསུངས་པའི་ཕྱིར། བཞི་པ་དང་ལྔ་པ་གྲུབ་
སྟེ། སྤྱོད་འཇུག་ལས། གསེར་འ གྱུར་རྩི་ཡི་རྣམ་པའི་མཆོག་ལྟ་བུ། །མི་གཙང་ལུས་འདི་བླངས་ནས་
རྒྱལ་བའི་སྐུ། །རིན་ཆེན་རིན་ཐང་མེད་པ་བསྒྱུར་བས་ན། །བྱང་ཆུབ་སེམས་ཞེས་བྱ་བ་རབ་བརྟན་
གཟུང་། །ཞེས་དང་། དགེ་བ་གཞན་ཀུན་ཆུ་ཤིང་ཇི་བཞིན་དུ། །འབྲས་བུ་སྤྱད་པས་ཟད་པར་འགྱུར་
137
-



-
-
Dick
བ་ཉིད། །བྱང་ཆུབ་སེམས་ཀྱི་ལྗོན་ཤིང་རྟག་པར་ཡང་། །འབྲས་བུ་སྤྱད་པས་མི་ཟད་འཕེལ་བར་
འགྱུར། །ཞེས་དང༌། དཔལ་སྦྱིན་གྱི་མདོ་ལས། བྱང་ཆུབ་སེམས་ཀྱི་བསོད་ནམས་གང༌། །གལ་ཏེ་
དེ་ལ་གཟུགས་མཆིས་ན། །ནམ་མཁའི་ཁམས་ནི་ཀུན་གང་སྟེ། །དེ་ནི་དེ་བས་ལྷག་པར་གྱུར། །ཞེས་
གསུངས་པའི་ཕྱིར། དྲུག་པ་གྲུབ་སྟེ། སྤྱོད་འཇུག་ལས། བྱང་ཆུབ་སེམས་བསྐྱེད་གྱུར་ན་སྐད་ཅིག་
གིས༑ ༑འཁོར་བའི་བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་ཞེས་
བརྗོད་བྱ་ཞིང་། །འཇིག་རྟེན་ལྷ་མིར་བཅས་པའི་ཕྱག་བྱར་འགྱུར། །ཞེས་གསུངས་པའི་ཕྱིར། །
ལྔ་པ་སེམས་བསྐྱེད་ཚུལ་ལ། བྱང་ཆུབ་ཀྱི་སེམས་བསྐྱེད་ཚུལ། སེམས་བསྐྱེད་པའི་ཚད། ཆོ་གས་
གཟུང་ཚུལ་ལོ། །དང་པོ་ལ། ཇོ་བོའི་ལུགས་དང་། རྒྱལ་སྲས་ཞི་བ་ལྷའི་ལུགས་ ག ཉིས་ལས། དང་
པོ་ལ། རྒྱུ་འབྲས་མན་ངག་བདུན་གྱི་སྒོ་ནས་བློ་སྦྱོང་བར་གསུངས་ཏེ། །
མར་ཤེས་ནི། བཤེས་སྤྲིངས་ལས། མ་ཡི་ཐུག་མཐའ་རྒྱ་ཤུག་ཚིག་གུ་ཙམ། །རིལ་བུས་བགྲངས་
ཀྱང་ས་ཡིས་ལང་མི་འགྱུར། །ཞེས་གསུངས་པ་ལྟར། སེམས་ཅན་གཅིག་གིས་ བདག་གི་མ་དེའི་ཡང་མར་
བྱས་པའི་གྲངས་སྟོང་གསུམ་གྱི་སའི་རྡུལ་རིལ་བུ་རྒྱ་ཤུག་གི་ཚིག་གུ་ཙམ་དུ་བྱས་ཏེ་བགྲངས་ཀྱང་བགྲངས་་་་
མི་ཆོད་པར་གསུངས་པ་ལྟར། སེམས་ཅན་ཐམས་ཅད་བདག་གི་མ་བྱས་པ་ཤ་སྟག་ཡིན་སྙམ་དུ་བསྒོམ།
དྲིན་དྲན་ནི། བཤེས་སྤྲིངས་ལས། རེ་རེས་རྒྱ་མཚོ་བཞི་ལས་ལྷག་པ་ཡི། །འོ་མ་འཐུང་སྟེ་ད་
དུང་སོ་སོ་ཡི། །སྐྱེ་བོའི་རྗེས་སུ་འབྲང་བའི་འཁོར་བ་བས། །དེ་བས་ཆེས་མང་ཉིད་དུ་བཏུང་འཚལ་ལོ། །
ཞེས་གསུངས་པ་ལྟར། བདག་གི་མ་བྱས་པར་མ་ཟད། མ་བྱས་རིས་ཀྱི་བདག་གི་བདེ་བ་གྲུབ། སྡུག་
བསྔལ་བསལ་བཞིན་ནུ་ཞོས་བསྐྱངས་པ་ཤ་སྟག་ཡིན་སྙམ་དུ་བསྒོམ་པར་བྱའོ། །
དྲིན་གཟོ་བ་ནི་སློབ་སྤྲིངས་ལས། ཉེ་དུ་འཁོར་བའི་རྒྱ་མཚོའི་ཁོངས་སུ་ཆུད་གྱུར་པ། །ཀློང་གི་
ནང་དུ་ལྷུང་བ་ལྟ་བུར་སྣང་བཞིན་དུ། །སྐྱེ་འཆི་འཕོས་པས་ངོ་མ་ཤེས་པ་དེ་བོར་ནས། །གལ་ཏེ་
གཅིག་ཐར་བྱེད་ན་དེ་ལས་ཁྲེལ་བོར་མེད། །ཅེས་གསུངས་པ་ལྟར། བདག་གིས་སེམས་ཅན་ཐམས་ཅད་
ཀྱི་བདེ་བ་སྒྲུབ་ཅིང་སྡུག་བསྔལ་སེལ་བའི་ཐབས་ལ་འབད་དགོས་ཏེ། སེམས་ཅན་འདི་དག་ཐམས་ཅད་ནི་
བདག་གི་བདེ་བ་སྒྲུབ་ཅིང་སྡུག་བསྔལ་བསལ་བའི་དྲིན་ཅན་ཤ་སྟག་ཡིན་སྙམ་དུ་བསྒོམ་པར་བྱའོ། ། །
ཡིད་འོང་གི་བྱམས་པ་ནི། སེམས་ཅན་ཐམས་ཅད་ལ་དམིགས་ནས་དྲིན་ཅན་འདི་ ཐམས་ཅད་བདེ་
བ་དང་ཕྲད་ན་འཕྲད་པར་གྱུར་ཅིག འཕྲད་པར་བྱའོ་སྙམ་དུ་བསྒོམ་པར་བྱའོ། །དེ་ལྟ་བུའི་བྱམས་ པ་
དེ་ཕན་ཡོན་ དང་ལྡན་ཏེ། ཏིང་ངེ་འཛིན་རྒྱལ་པོ་ལས། །བྱེ་བ་ཁྲག་ཁྲིག་དཀྲིགས་པའི་ཞིང་དག་ན། །
ལ་བས་
158



ས
མཆོད་པ་རྣམ་མང་དཔག་མེད་ཇི་སྙེད་པར། །སྐྱེས་མཆོག་རྣམས་ལ་དེ་ཡིས་རྟག་མཆོད་པས། །བྱམས་
པའི་སེམས་ཀྱི་གྲངས་དང་ཆར་མི་ཕོད། །ཅེས་གསུངས་པའི་ཕྱིར།
སྙིང་རྗེ་ཆེན་པོ་ནི་དེ་ལྟ་བུའི་སེམས་ཅན་ཐམས་ཅད་ལ་དམིགས་ནས་དྲིན་ཅན་འདི་རྣམས་སྡུག་་་་་་
བསྔལ་གྱིས་མནར་བ་སྙིང་རྗེ་སྙམ་དུ་ཡིད་འཁུལ་འཁུལ་གྱི་ བར་དུ་བསྒོམ་པར་བྱའོ། །
ལྷག་བསམ་རྣམ་དག་ནི། དེའི་རྗེས་དེ་ཐམས་ཅད་ཀྱི་སྡུག་བསྔལ་འདི་བདག་གཅིག་པུས་བསལ་
བར་བྱའོ་སྙམ་དུ་ཡིད་འཁུལ་གྱི་ བར་དུ་བསྒོམ་པའོ། །དེ་དྲུག་པོ་དེ་རྒྱུའི་མན་ངག་དྲུག་གོ །
འབྲས་བུ་ཐེག་ཆེན་སེམས་བསྐྱེད་ནི་དེ་ལྟར་བློ་སྦྱངས་པའི་རྗེས་སུ་སེམས་ཅན་ཐམས་ཅད་ཀྱི་སྡུག་་་་་་
བསྔལ་སེལ་བ་དང༌། བདེ་བ་སྒྲུབ་པའི་ཐབས་དེ་ལྟར་བདག་ལ་མི་འདུག་སྟེ། ། ཡང་དག་པར་རྫོགས་ པའི་
སངས་རྒྱས་ཁོ་ན་ལ་ཡོད་པར་རྟོགས་པའི་སྒོ་ནས་བདག་གིས་སེམས་ཅན་ ཐམས་ཅད་འཁོར་བའི་སྡུག་་་་་་་
བསྔལ་ལས་བསྒྲལ་ཏེ་སངས་རྒྱས་ཀྱི་ས་ལ་འགོད་པའི་ཕྱིར་ཡང་དག་པར་རྫོགས་པའི་སངས་རྒྱས་ཐོབ པར་་
བྱའོ་སྙམ་དུ་དམ་བཅའ་བར་བྱེད་པ་ཡིན་ནོ། །
གཉིས་པ་ནི། བདག་གཞན་བརྗེ་བའི་སྒོ་ནས་བློ་སྦྱངས་པ་ཡིན་ལ། དེ་ཡང་བདག་གཅེས་འཛིན་
གྱི་བློ་དོར་ནས་གཞན་གཅེས་པར་འཛིན་པ་ཡིན་ཏེ། བདག་གི་བདེ་བ་ཐམས་ཅད་སེམས་ཅན་ཐམས་ཅད་
ལ་སྨིན་པར་གྱུར་ཅིག སེམས་ཅན་ཐམས་ཅད་ཀྱི་སྡུག་བསྔལ་ཐམས་ཅད་བདག་ལ་སྨིན་པར་ གྱུར་ཅིག །
སྙམ་དུ་བསྒོམ་པར་བྱ་བ་ཡིན་པའི་ཕྱིར་ཏེ། སྤྱོད་འཇུག་ལས། གང་ཞིག་བདག་དང་གཞན་དག་ནི། །
མྱུར་དུ་བསྐྱབ་པར་འདོད་པ་དེས། །བདག་དང་གཞན་དུ་བརྗེ་བྱ་བ། །གསང་བའི་དམ་པ་སྤྱད་པར་
བྱ། །ཞེས་དང༌། འཇིག་རྟེན་བདེ་བ་ཇི་སྙེད་པ། །དེ་ཀུན་གཞན་ བདེ་འདོད་ལས་བྱུང་། །འཇིག་
རྟེན་སྡུག་བསྔལ་ཇི་སྙེད་པ། །དེ་ཀུན་བདག་བདེ་འདོད་ལས་བྱུང་། །ཞེས་གསུངས་པའི་ཕྱིར།
གཉིས་པ་སེམས་བསྐྱེད་པའི་ཚད་ནི། བྱང་ཆུབ་ཀྱི་སེམས་མན་ངག་བཞིན་དུ་སྦྱངས་པ་ལ་བརྟེན་
ནས་ཡིད་ལེགས་པར་འཁུལ་ཐུབ་པའི་མྱོང་བ་ཁྱད་པར་ཅན་སྐྱེས་པ་ནི། ཐེག་ཆེན་སེམས་བསྐྱེད་སྐྱེས་
པའི་ཚད་ཡིན་ཏེ། དེ་ནི་བུ་རམ་གྱི་ཤུན་པའི་ནང་གི་རོ་མངར་བ་ དང་འདྲ་ལ། མྱོང་བ་ཁྱད་པར་ ཅན་མ་
སྐྱེས་གོང་གི་གཞན་དོན་དུ་རྫོགས་བྱང་ཐོབ་པར་འདོད་པའི་བསམ་པ་ནི། བུ་རམ་ཤིང་གི་ཤུན་པའི་རོ་
མངར་བ་ཙམ་ དང་འདྲ་སྟེ། ལྷག་བསམ་བསྐུལ་བའི་མདོ་ལས། བུ་རམ་ཤིང་ཤུན་སྙིང་པོ་ཅི་ཡང་མེད།།
དགའ་བར་བྱ་བའི་རོ་ནི་ནང་ན་འདུག །ཤུན་པ་ཟོས་པའི་མིས་ནི་བུ་རམ་རོ། །ཞིམ་པོ་རྙེད་པར་ནུས་
པ་མ་ཡིན་ནོ། །ཇི་ལྟར་ཤུན་པ་དེ་བཞིན་སྨྲ་བ་སྟེ། །རོ་ལྟ་བུ་ནི་དེ་ལ་དོན་སེམས་ཡིན། །དེ་ལྟ་བས་
153



---
ན་སྨྲ་ལ་དགའ་སྤོངས་ལ། །རྟག་ཏུ་བག་ཡོད་བྱས་ལ་དོན་སོམས་ཤིག །ཅེས་གསུངས་པའི་ཕྱིར།
གསུམ་པ་ལ། །བླང་བའི་ཡུལ། རྟེན་གྱི་གང་ཟག ཇི་ལྟར་བླང་བའི་ཆོ་གའོ། །དང་པོ་ནི།
གོང་མ་རྣམས་སྨོན་སེམས་དང་ལྡན་ཞིང་དེའི་བསླབ་བྱ་ལ་གནས་པས་མི་ཆོག་གི འཇུག་སྡོམ་དང་ལྡན་
པ་གཅིག་དགོས་པར་བཞེད་དོ། །གཉིས་པ་ནི། ལྷ་ཀླུ་སོགས་ལུས་དང་བསམ་པའི་སྒོ་ནས་སྨོན་སེམས་
སྐྱེ་རུང་བ་ཐམས་ཅད་འདིའི་རྟེན་དུ་རུང་ཡང་འདི་ནི་ལམ་སྒྲོན་འགྲེལ་པར་འཁོར་བའི་ཡིད་འབྱུང་བ་འཆི་
བ་མི་རྟག་པ་དྲན་པ་ཤེས་རབ་དང་སྙིང་རྗེ་ཆེ་བ། ཞེས་གསུངས་པ་ལྟར་རོ། །གསུམ་པ་ལ། །སྦྱོར་དངོས་
མཇུག་གསུམ་ལས། དང་པོ་ནི། སྐྱབས་འགྲོ་ཁྱད་པར་ཅན་བྱ་བ་དང་། གནས་བརྒྱན་ཅིང་། རྟེན་བཀྲམ།
མཆོད་པ་བཤམས། གསོལ་བ་བཏབ་ཅིང་སྐྱབས་འགྲོའི་བསླབ་བྱ་ལ་ཚུལ་བཞིན་དུ་བསླབ་པར་བྱའོ། །
གཉིས་པ་ནི། སློབ་དཔོན་གྱི་མདུན་དུ་ཙོག་པུར་འདུག་སྟེ། ཐལ་མོ་སྦྱར་ནས། ཕྱོགས་ བཅུ་ན་
བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ་ལམ། སློབ་
དཔོན་དགོངས་སུ་གསོལ། བདག་མིང་འདི་ཞེས་བགྱི་བས་སྐྱེ་བ་འདི་ དང་སྐྱེ་བ་གཞན་དང་གཞན་དག་
ཏུ་སྦྱིན་པའི་རང་བཞིན་དང༌། ཚུལ་ཁྲི མས་ཀྱི་རང་ བཞིན་དང་། སྒོམ་པའི་རང་ བཞིན་གྱི་དགེ་བའི་རྩ་
བ་བདག་གིས་བགྱིས་པ་དང༌། བགྱིད་དུ་སྩལ་བ་དང་བགྱིས་པ་ལ་རྗེས་སུ་ཡི་རང་བའི་དགེ་བའི་རྩ་བ་
འདིས་ཇི་ལྟར་སྔོན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ དང་་་་
ས་ཆེན་ པོ་ལ་རབ་ཏུ་བཞུགས་པའི་བྱང་ཆུབ་སེམས་དཔའ་ཆེན་ པོ་རྣམས་ཀྱིས་བླ་ན་མེད་པ་ཡང་དག་པར་་་
རྫོགས་པའི་བྱང་ཆུབ་ཏུ་ཐུགས་བསྐྱེད་པར་མཛད་པ་དེ་བཞིན་དུ། བདག་མིང་འདི་ཞེས་བགྱི་ བས་ ཀྱང་
དུས་འདི་ནས་བཟུང་སྟེ་ཇི་སྲིད་བྱང་ཆུབ་ཀྱི་སྙིང་པོ་ལ་མཆིས་ཀྱི་བར་དུ་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་སེམས་བསྐྱེད་པར་ བགྱིའོ། །མ་གྲོལ་བ་རྣམས་གྲོལ་བར་བགྱིའོ། །དབུགས་མ་ཕྱིན་པ་
རྣམས་དབུགས་དབྱུང་བར་བྱའོ། །ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་
འདའ་པར་བགྱིའོ། །ཞེས་ལན་གསུམ་བརྗོད་དེ་བླང་ངོ༌། །སློབ་དཔོན་མ་རྙེད་ན། སེམས་བསྐྱེད་ཀྱི་
ཆོ་ག་ཇོ་བོས་མཛད་པ་ལས། དེ་ལྟར་སློབ་དཔོན་མེད་ ཀྱང་བདག་ཉིད་བྱང་ཆུབ་ཏུ་སེམས་བསྐྱེད་པའི་ཆོ་ག་
ནི་དེ་བཞིན་གཤེགས་པ་ཤཱཀྱ་ཐུབ་ པ་དང་ཕྱོགས་ བཅུའི་དེ་བཞིན་གཤེགས་པ་ཐམས་ཅད་ཡིད་ལ་བསམས་་་
ཏེ། ཕྱག་འཚལ་བ་དང་མཆོད་པའི་ཕྱིར་ཆོ་ག་ལ་སོགས་པ་བྱས་ནས་གསོལ་བ་གདབ་པ་དང༌། སློབ་
དཔོན་ཞེས་བྱ་པའི་ཚིག་སྤངས་པའི་སྐྱབས་སུ་འགྲོ་བ་ལ་སོགས་པའི་གོ་རིམ་སྔ་མ་བཞིན་བྱའོ། །ཞེས་
གསུངས་པ་ལྟར་བྱའོ། །གསུམ་པ་ནི། སློབ་དཔོན་གྱིས་སྨོན་སེམས་ཀྱི་བསླབ་བྱ་རྣམས་སློབ་ མ་ལ་
བས མ
160



བརྗོད་པར་བྱ། དེས་ཀྱང་སློབ་དཔོན་གྱིས་གསུངས་པའི་ བསླབ་བྱ་རྣམས་དང་། གཞན་ཡང་། བྱང་
སེམས་ཀྱི་སྡེ་སྣོད་དགོངས་འགྲེལ་དང་བཅས་པ་ལ་ཐོས་བསམ་ཚུལ་བཞིན་དུ་བྱས་པའི་ སྒོ་ནས་ཉེས་སྤྱོད་་་་
མཐའ་དག་སྤོང་བ་དང་། དགེ་ཚོགས་མཐའ་དག་རང་ཉིད་ཀྱིས་སྒྲུབ་ཅིང་གཞན་ཡང་དེ་ལ་འགོད་པ་
དང་། དེ་ལ་ཞུགས་པ་རྣམས་ལ་དགེ་བའི་ལེགས་པ་བརྗོད་ཅིང་ཡིད་ཀྱིས་རྗེས་སུ་ཡི་རང་བསྒོམས་ཤིང་
རང་གཞན་ གྱི་དགེ་རྩ་ཐམས་ཅད་བྱང་ཆུབ་ཀྱི་སེམས་མ་ཐོབ་པ་ཐོབ་པ་དང༌། ཐོབ་པ་མི་ཉམས་ཤིང་
གོང་ནས་གོང་དུ་འཕེལ་བའི་ཕྱིར་དུ་ཉིན་ལན་གསུམ་མཚན་ལན་གསུམ་དུ་བསྔོ་བ་དང་སྨོན་ལམ་རྣམ་པར་
དག་པས་རྒྱས་གདབ་པར་བྱའོ། །
གཉིས་པ།
གདམས་ངག་བཤད་པ།
གཉིས་པ་སེམས་བསྐྱེད་དག་བྱེད་གདམས་ངག་བཤད་པ་ལ། མཚམས་སྦྱར་བ་དང་། དོན་བཤད་
པ་གཉིས་ལས། དང་པོ་ནི། ལུས་རྣམ་གཞག་ཏུ། སེམས་བསྐྱེད་པ་དང་གདམས་ངག་དང༌། །ཞེས་
བཤད་ན། སེམས་བསྐྱེད་ཀྱི་ རྗེས་སུ་གདམས་ངག་འཆད་པའི་རྒྱུ་མཚན་དེ་གང་ཞེ་ན། དེའི་རྒྱུ་མཚན་
ཡོད་དེ། ཐེག་ཆེན་སེམས་བསྐྱེད་ཀྱི་འདོད་པའི་ཡུལ་དུ་འཕངས་པའི་རྣམ་མཁྱེན་ཐོབ་པ་ལ་གདམས་ངག་
ཐོབ་པ་སོགས་ཀྱིས་ཉམས་སུ་ལེན་དགོས་སོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། ཞེས་མཚམས་
སྦྱོར་བ་ལ། དབྱེ་བ་ཞར་ལ་བརྗོད་ནས་དེ་ལྟར་བྱང་ཆུབ་ཀྱི་སེམས་དང་པོ་ལ་སོགས་པ་བསྐྱེད་པའི་བྱང་
ཆུབ་སེམས་དཔའ་དུས་ཇི་ལྟ་བ་བཞིན་དུ་དོན་དུ་གཉེར་བར་བྱེད་པའི་བྱང་ཆུབ་ཀྱི་སེམས་བསྐྱེད་པ་ དང་།
དེས་འཕ ངས་པའི་ཆོས་འགྲུབ་པར་བྱ་བའི་ཕྱིར་ཡོན་ཏན་ཐོབ་པ་ཡོངས་སུ་བསྲུངས་པའི་དོན་གྱིས་མངོན་
པར་འཕེལ་བར་བྱ་བའི་ཕྱིར་འདོམས་པ་ནི་གདམས་ངག་སྟེ། ཞེས་གསུངས།
གཉིས་པ་ལ། གདམས་ངག་སྤྱིར་བསྟན་པ་དང་། རྟོགས་དཀའ་བ་བྱེ་བྲག་ཏུ་བཤད་པ་གཉིས་
ལས། དང་པོ་ལ། བསྟན་བཤད། མཇུག་བསྡུ་བའོ། །དང་པོ་ནི། གདམས་ངག་ནི། བཅུ་ཡི་
བདག་ཉིད་ཤེས་པར་བྱ། །ཞེས་པས་བསྟན། གཉིས་པ་ལ། སྒྲུབ་པ་རང་གི་ངོ་བོ་ལ་གདམས་པ།
སྒྲུབ་པའི་དམིགས་པ་བདེན་བཞི་ལ་གདམས་པ། རྟེན་དཀོན་མཆོག་གསུམ་ལ་གདམས་པ། སྒྲུབ་པ་
161



,
ཕུ ན་སུམ་ཚོགས་པའི་རྒྱུ་ལ་གདམས་པ་དང་བཞི་ལས། དང་པོ་ནི། སྒྲུབ་དང་། ཞེས་བཤད།
གཉིས་པ་ནི། བདེན་པ་རྣམས་ དང་ནི། ཞེས་བཤད། གསུམ་པ་ནི། སངས་རྒྱས་ལ་སོགས་དཀོན་
མཆོག་གསུམ། །ཞེས་བཤད། བཞི་པ་ལ། སྒྲུབ་པའི་མི་མཐུན་ཕྱོགས་སྤོང་བ། སྒྲུབ་པ་གཞན་གྱི་དྲིང་ལ་
མི་འཇོག་པ། སྒྲུབ་པའི་ཡོན་ཏན་ཐམས་ཅད་རྫོགས་པ། སྒྲུབ་པ་མཐར་ཐུག་པའི་རྒྱུ་ལ་གདམས་པའོ། །
དང་པོ་ནི། སྤྱོད་འཇུག་ལས། ལེ་ལོ་ངན་ལ་ཞེན་པ་དང༌། །སྒྱིད་ལུག་བདག་ཉིད་བརྙས་པ་
འོ། །ཞེས་གསུངས་པ་ལྟར། སྙོམས་ལས་འཛིན་པའི་ལེ་ལོ་སྤོང་བྱེད་མ་ཞེན་པའི་ བརྩོན་འགྲུས་ལ་
གདམས་པ། སྒྱིད་ལུག་པའི་ལེ་ལོ་སྤོང་བྱེད་ཡོངས་སུ་མི་ངལ་བའི་ བརྩོན་འགྲུས་ལ་གདམས་པ། བདག་
ཉིད་ལ་བརྙས་པའི་ལེ་ལོ་སྤོང་བྱེད་ལམ་ཡོངས་སུ་འཛིན་པའི་ བརྩོན་འགྲུས་ལ་གདམས་པ་དང་གསུམ་་་་་་་
ལས། དང་པོ་ནི། མ་ཞེན། ཞེས་བཤད། གཉིས་པ་ནི། ཡོངས་སུ་མི་ངལ་དང་། ཞེས་བཤད།
གསུམ་པ་ནི། ལམ་ནི་ཡོངས་སུ་འཛིན་པ་དང༌། ཞེས་བཤད། གཉིས་པ་ནི། སྤྱན་ལྔ་དང་ནི།
ཞེས་བཤད། གསུམ་པ་ནི། མངོན་ཤེས་ཀྱི། ཡོན་ཏན་དྲུག་ དང༌། ཞེས་བཤད། བཞི་པ་ལ།
མཐོང་ལམ་ལ་གདམས་པ་དང་། སྒོམ་ལམ་ལ་གདམས་པ་གཉིས་ལས། དང་པོ་ནི། མཐོང་ལམ་དང་།
ཞེས་བཤད། གཉིས་པ་ནི། སྒོམ་ཞེས་བྱ་ལ། ཞེས་བཤད། གསུམ་པ་མཇུག་བསྡུ་བ་ནི། དེ་ལྟར་
བྱང་ཆུབ་ཀྱི་སེམས་དང་། ཞེས་པ་ནས། དེ་དག་ནི་གདམས་ངག་གི་སྐ བས་སུ་རྟེན་འདི་ཙམ་ཁོ་ནས་
དོན་ཐམས་ཅད་ཕུན་སུམ་ཚོགས་པར་འགྱུར་བས་གདམས་ངག་ནི་རྣམ་པ་བཅུའོ། །ཞེས་གསུངས།
ག ཉིས་པ་རྟོགས་དཀའ་བ་བྱེ་བྲག་ཏུ་བཤད་པ་ལ། དབང་པོ་རྟུལ་དང་རྣོན་པོ་དག །ཅེས་སོགས་
གསུངས། དེ་རྣམས་ཀྱི་ནང་ནས་དབྱེ་བ་ཞར་ལ་བརྗོད་ནས་གདམས་ངག་སྟེ། ཞེས་པའི་སྐབས་སུ། །
མཐའ་དཔྱད་པ་ལ། ཐེག་ཆེན་གྱི་གདམས་ངག་ཉན་པའི་རྟེན། རྒྱུ་གང་ལ་བརྟེན་ནས་ཉན་པ།
ཡུལ་གང་ལ་ཉན་པ། གདམས་ངག་གི་ངོ་བོ། ས་མཚམས་དང་ལྔ་ལས། དང་པོ་ནི། སྤྱིར་ཐེག་ཆེན་
གྱི་གདམས་ངག་ཉན་པའི་ལམ་མ་ཞུགས་གང་ཟག་ཉན་ཐོས་བྱང་ཆུབ་སེམས་དཔའ་རྣམས་ཡོད་ལ། ཐེག་
ཆེན་གྱི་ཚོགས་ལམ་ཆེན་ པོ་ཐོབ ནས་སངས་རྒྱས་དངོས་ལ་གདམས་ངག་ཉན་ནུས་ཏེ། དེ་ལྟར་བྱང་ཆུབ་
ཀྱི་སེམས་ དང་པོ་ལ་སོགས་པ་སེམས་བསྐྱེད་པའི་བྱང་ཆུབ་སེམས་དཔའ་དུས་ཇི་ལྟ་བ་བཞིན་དུ་དོན་དུ་་་་་་
གཉེར་བར་བྱེད་པ། ཞེས་དང་། མདོ་སྡེའི་རྒྱུ ན་ལས། བསམ་གཏན་ལ་ཐོབ་མངོན་པར་ཤེས། །
མངོན་པར་སྒྲུབ་པའི་ སྒོ་ནས་ནི། །སངས་རྒྱས་དཔག་ཏུ་མེད་པ་ལ། །མཆོད་པའི་ ཕྱིར་དང་ཉན་པའི་
ཕྱིར། །འཇིག་རྟེན་ཁམས་ན་ཀུན་ཏུ་འགྲོ། །ཞེས་གསུངས་པའི་ ཕྱིར། མཆོག་གི་སྤྲུལ་སྐུ་ལ་ཐེག་ཆེན་
162



།
གྱི་གདམས་ངག་དངོས་སུ་ཉན་པའི་ལམ་མ་ཞུགས་ ཀྱི་གང་ཟག་ཡོད་དེ། ལམ་ཤེས་ཀྱི་མདོ་ལས། ལྷའི་བུ་
གང་དག་ གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་མ་བསྐྱེད་པ་དེ་དག་གིས་བླ་མ་་་་་
མེད་པ་ཡང་དག་པར་རྫོགས་པའི་བྱུང་ཆུབ་ཏུ་སེམས་བསྐྱེད་པར་བྱའོ། །ཞེས་གསུངས་པའི་ཕྱིར།
ག ཉིས་པ་ནི། ཐེག་ཆེན་གྱི་ཚོགས་ལམ་ཆེན་ པོ་ཐོབ་ནས་ཆོས་རྒྱུན་གྱི་ཏིང་ངེ་འཛིན་ལ་བརྟེན་ནས་
མཆོག་གི་སྤྲུལ་སྐུ་ལས་ གདམས་ངག་དངོས་སུ་ཉན་པ་ཡིན་ཏེ། མདོ་སྡེའི་རྒྱན་ལས། དེ་ཚེ་ཆོས་ཀྱི་རྒྱུན་
ལས་ནི། །སངས་རྒྱས་རྣམས་ལས་ཞི་གནས་དང༌། །ཡེ་ཤེས་ཡ ངས་པ་ཐོབ་བྱའི་ཕྱིར། །གདམས་
ངག་རྒྱུ་ཆེན་ནོད་པར་འགྱུར། །ཞེས་གསུངས་པའི་ ཕྱིར། འོ་ན། ཆོས་རྒྱུན་གྱི་ཏིང་ངེ་འཛིན་གང་ཞེ་
ན། འདི་ལ་ངོ་བོ། སྒྲ་བཤད། ས་མཚམས་དང་གསུམ་ལས། དང་པོ་ནི། གསེར་ཕྲེང་ལས།
མཚན་ཉིད་ནི་གང་ལ་མཉམ་པར་བཞག་ན་ རྒྱལ་བ་རྣམས་ལས་གསུང་རབ་ཀྱི་ཚིག་དོན་གྲངས་ལས་འདས་་
པ་འཛིན་པར་ནུས་པའི་དྲན་པ་དང་། ཏིང་ངེ་འཛིན་མཚུངས་ལྡན་དང་བཅས་པའོ། །ཞེས་གསུངས་
པ་ དང་། རྣམ་བཤད་ལས། ལམ་འོག་མ་རྣམས་ཀྱིས་སངས་རྒྱས་དངོས་སུ་མཐོང་བ་དང༌། དེ་ལ་ཆོས་
ཐོས་པའི་སྒྲིབ་བྱེད་རགས་པ་ཕལ་ཆེར་སྦྱངས་ནས་མཆོག་གི་སྤྲུལ་སྐུ་ལས་གདམས་ངག་དངོས་སུ་ཉན་པའི་་
ནུས་པ་ཁྱད་པར་ཅན་སྐྱེས་པའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་ནི། ཆོས་རྒྱུན་གྱི་ཏིང་ངེ་འཛིན་གྱི་
མཚན་ཉིད། དེའི་རྒྱུར་བསྐལ་པ་དུ་མར་ཚོགས་བསགས་པ་དང་ལྡན་པ་དང་། ཚུལ་ཁྲི མས་རྣམ་པར་
དག་པ་དང་། ཐེག་པ་ཆེན་པོའི་རིགས་ དང་ལྡན་པ་ དང༌། ཐོས་པ་མང་བ་དང༌། རིགས་ཀྱི་ཉེས་
དམིགས་ བཞི་ཕལ་ཆེར་དང་བྲལ་བ་དགོས། ཞེས་གསུངས་པ་ལྟར་རོ། །
གཉིས་པ་ནི། ཅིའི་ཕྱིར་ཆོས་རྒྱུན་གྱི་ཏིང་ངེ་འཛིན་ཞེས་བྱ་ཞེ་ན། ཆོས་གསུང་རབ་ཀྱི་ཚིག་དོན་
གྲངས་ལས་འདས་པ་རྒྱུན་བར་མ་ཆད་པར་འཛིན་ནུས་པའི་ཏིང་ངེ་འཛིན་ཡིན་པས་ན་དེ་ལྟར་བརྗོད་པའི་
ཕྱིར༑ གསུམ་པ་ནི། རྒྱན་སྣང་ལས། ཚོགས་ལམ་པ་ཉིད་དུ་སེམས་ལས་སུ་རུང་བར་ གྱུར་ན་གང་ཞིག་
ཐོས་པས་ཚིག་ དང་དོན་མ་ལུས་པར་འཛིན་པར་ནུས་པའི་ཆོས་ཀྱི་རྒྱུན་ཞེས་བྱ་བའི་ཏིང་ངེ་འཛིན་འཐོབ་་་་
ལ། ཞེས་གསུངས་པ་ལྟར། ཐེག་ཆེན་གྱི་ཚོགས་ལམ་ཆེན་ པོ་ནས་སངས་རྒྱས་ཀྱི་སའི་བར་དུ་ཡོད་དོ། །
གསུམ་པ་ནི། ཕྱོགས་ བཅུ་ན་བཞུགས་ པའི་སངས་རྒྱས་དང༌། ཞེས་གསུངས་པ་ལྟར། ཐེག་ཆེན་
གྱི་གདམས་ངག་སྟོན་པའི་སངས་རྒྱས་བྱང་སེམས་ཉན་རང་ལམ་མ་ཞུགས་ ཀྱི་དགེ་བའི་ བཤེས་གཉེན་་་་་་
སོགས་དུ་མ་ཡོད། །
བཞི་པ་ནི། ཐེག་ཆེན་སེམས་བསྐྱེད་ཀྱི་ཆེད་དུ་གཉེར་བྱའི་ཐབས་མ་ནོར་བར་ སྟོན་པའི་ཐེག་ཆེན་
-
-
163



II
གྱི་ངག་དེ། ཐེག་ཆེན་གྱི་གདམས་ངག་གི་མཚན་ཉིད། དབྱེ་ན། གདམས་པའི་ཐེག་ཆེན་གྱི་གདམས་
ངག་དང་། རྗེས་བསྟན་གྱི་ ཐེག་ཆེན་གྱི་ གདམས་ངག་གཉིས་ལས། ཐོབ་ཟིན་གྱི་ཡོན་ཏན་འཕེལ་ཕྱིར་དུ་
གདམས་པའི་ཐེག་ཆེན་གྱི་གདམས་ངག དང་པོའི་མཚན་ཉིད། ་སྔར་མ་ཐོབ་པའི་ཡོན་ཏན་གསར་དུ་
ཐོབ་ཕྱིར་དུ་འདོམས་པའི་ ཐེག་ཆེན་གྱི་གདམས་ངག་དེ། གཉིས་པའི་མཚན་ཉིད་ཡིན་ཏེ། ཉི་ཁྲི་རྣམ་
འགྲེལ་ལས། དེ་ལ་དོན་དུ་གཉེར་བའི་དོན་ཐོབ་པའི་བྱ་བ་ཉེ་བར་སྟོན་པ་ནི་གདམས་པ་དང་རྗེས་སུ་
བསྟན་པ་ཡིན་ཏེ། ཐོབ་ཟིན་པའི་ཡོན་ཏན་ཡོངས་སུ་སྦྱོང་བའི་དོན་གྱིས་མི་ཉམས་པར་བྱེད་པ་ནི་གདམས་
ངག་ཡིན་ལ། དེའི་འོག་ཏུ་མ་ཐོབ་པ་ཐོབ་པར་བྱེད་པས་ན། རྗེས་སུ་བསྟན་པ་ཡིན་ནོ། །ཞེས་
གསུངས་པའི་ཕྱིར། འགྲེལ་པ་འདི་ ལྟར་ན་གོ་རིམ་བཟློག་སྟེ་འཇོག་དགོས་ཏེ། དེས་འཕངས་པའི་ཆོས་
འགྲུབ་པར་བྱ་བའི་ ཕྱིར་ཡོན་ཏན་ཐོབ་པ་ཡོངས་སུ་ བསྲུང་བའི་དོན་གྱིས་མངོན་པར་འཕེལ་བར་བྱ་བའི་་་་
ཕྱིར་འདོམས་པ་ནི་གདམས་ངག་སྟེ། ཞེས་གསུངས་པའི་ཕྱིར།
ཁ་ཅིག ཐེག་ཆེན་སེམས་བསྐྱེད་ཀྱི་ཆེད་དུ་གཉེར་བྱའི་ཐབས་མ་ནོར་བར་ སྟོན་པའི་ ཐེག་ཆེན་གྱི་
ངག་རྣམ་དག ཐེག་ཆེན་གྱི་གདམས་ངག་གི་མཚན་ཉིད་ཟེར་ན་མི་འཐད་དེ། གཞན་དབང་དང་ཡོངས་
གྲུབ་བདེན་གྲུབ་ཏུ་སྟོན་པའི་སེམས་ཙམ་པའི་ བསྟན་བཅོས་ཆོས་ཅན། མཚན་ཉིད་དེར་ཐལ། མཚོན་
བྱ་དེའི་ཕྱིར། འདོད་ན། ངག་རྣམ་དག་ཡིན་པར་ཐལ་ལོ། །འདོད་མི་ནུས་ཏེ། གཞན་ད བང་དང་
ཡོངས་གྲུབ་བདེན་པར་མ་གྲུབ་པའི་ ཕྱིར། ཁ་ཅིག དེ་འདྲ་བའི་སངས་རྒྱས་ཀྱི་གསུང་རབ་དེ། དེའི་
མཚན་ཉིད་ཟེར་ན། འགྲེལ་པ་དོན་གསལ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར་ཏེ།
ཐེག་ཆེན་གྱི་ བསྟན་བཅོས་རྣམ་དག་ཡིན་པའི་ཕྱིར། ལྔ་པ་ནི། ཐེག་ཆེན་སེམས་བསྐྱེད་ཐོབ་པའི་དབང་
དུ་བྱས་ན། ཐེག་ཆེན་གྱི་ཚོགས་ལམ་ནས་སངས་རྒྱས་ཀྱི་སའི་བར་དུ་ཡོད་དེ། ཤེར་འབྱུང་གི་བསྡུས་དོན་
ལས། ལས་དང་པོ་པའི་ས་ནས་བཟུང་སྟེ་དེ་སངས་རྒྱས་ཀྱི་སའི་བར་དུ་གདམས་ངག་གི་བྱང་ཆུབ་ཀྱིས་
སེམས་སྒྲུབ་པ་རྣམ་པར་དག་པ་ཡིན་ནོ། །ཞེས་གསུངས་པའི་ཕྱིར། རྒྱུན་མཐའི་བར་ཆད་མེད་ལམ་པ་
དེ་གདམས་ངག་དངོས་སུ་ཉན་པ་པོ་མ་ཡིན་ཏེ། དེས་ཆོས་ཉིད་ལ་རྩེ་གཅིག་ཏུ་མཉམ་པར་བཞག་བཞིན་
པའི་ངང་ནས་རྣམ་མཁྱེན་མངོན་པར་འདུ་བྱེད་པའི་ ཕྱིར་ཏེ། ཚིག་གསལ་ལས། བར་ཆད་མེད་པའི་ལམ་ལ་
ནི་དེ་དོན་དུ་གཉེར་བ་མི་བྱེད་དེ། རང་བྱུང་གི་ཡེ་ཤེས་སྐྱེད་པར་ནུས་པའི་ ཕྱིར། ཞེས་གསུངས་པའི་ ཕྱིར།
ཁ་ཅིག སྲིད་པ་ཐ་མའི་བྱང་སེམས་ཀྱིས་གདམས་ངག་དངོས་སུ་མི་ཉན་ཏེ། མདོ་ལས། ཉེར་
འགྲོ་ང་ནི་སངས་རྒྱས་ཏེ། །ང་ལ་སློབ་དཔོན་སུ་ཡང་མེད། །ཅེས་གསུངས་པའི་ཕྱིར་ན་མ་ཁྱབ་སྟེ།
164



EE
，
སྲིད་པ་ཐ་མའི་ཚེ་བྱང་ཆུབ་མངོན་དུ་བྱེད་པའི་ཚེ་སློབ་དཔོན་གཞན་གྱི་གདམས་ངག་ལ་མི་ལྟོས་པ་ལུང་་་་་
དེའི་དོན་ཡིན་པའི་ཕྱིར། དེ་ལྟར་མ་ཡིན་ན་སངས་རྒྱས་ཀྱི་ཞིང་བརྗོད་དུ་མེད་པའི་ཡང་བརྗོད་དུ་མེད་
པའི་རྡུལ་ཕྲ་རབ་ཀྱི་གྲངས་དང་མཉམ་པའི་ཡོན་ཏན་སྡེ་ཚན་བཅུ་གཉིས་ཐོབ་པའི་ སྲིད་པ་ཐ་མའི་བྱང་་་་་་
སེམས་མེད་པར་ཐལ། དེ་ དང་གྲངས་མཉམ་པའི་སངས་རྒྱས་ལ་ཐེག་ཆེན་གྱི་གདམས་ངག་ཉན་པའི་དེ་
མེད་པའི་ཕྱིར། ངག་དོན་ནི། མཆོག་གི་སྤྲུལ་སྐུས་རང་གི་ཆེད་དུ་བྱ་བའི་གདུལ་བྱ་བྱང་སེམས་ཚོགས་
ལམ་པ་ལ་ཐེག་ཆེན་གྱི་གདམས་ངག་གསུངས་པ་ཆོས་ཅན། དགོས་པ་ཡོད་དེ། དེས་སྔར་མ་ཐོབ་པའི་
ཡོན་ཏན་གསར་དུ་ཐོབ་པ་དང་། ཐོབ་ཟིན་གྱི་ཡོན་ཏན་རྣམས་མི་ཉམས་ཤིང་གོང་ནས་གོང་དུ་འཕེལ་
བར་བྱ་བའི་ཆེད་ཡིན་ པའི་ ཕྱིར། ཁོ་ན་རེ། ཉན་ཐོས་ཀྱི་ངག་ཏུ་གྱུར་པའི་ཐེག་ཆེན་གྱི་མདོ་ཆོས་ཅན།
ཐེག་ཆེན་གྱི་ངག་ཡིན་པར་ ཐལ། ཐེག་ཆེན་གྱི་གདམས་ངག་ཡིན་པའི་ ཕྱིར། འདོད་མི་ནུས་ཏེ། ཐེག་
དམན་གྱི་ངག་ཡིན་པའི་ཕྱིར་ཏེ། ཉན་ཐོས་ཀྱི་ངག་ཡིན་པའི་ཕྱིར་ན། ཐལ་འ གྱུར་གཉིས་པ་ལ་མ་ཁྱབ།
ཁོ་ན་རེ། ངག་མ་སྨྲས་པར་གད མས་ངག་སྟོན་པ་མེད་པར་ཐལ། གདམས་ངག་ཡིན་ན། ངག་ཡིན་
དགོས་པའི་ཕྱིར། འདོད་ན། ངག་མ་སྨྲས་པར་ཆོས་སྟོན་པ་མེད་པར་ཐལ་ལོ། །ཟེར་ན་མ་ཁྱབ།
གཞན་ཡང་། གདམས་ངག་ཡིན་ན། རང་རྒྱུ་སྐྱེས་བུའི་བྱེད་པ་ལྕེ་རྐན་ལས་བྱུང་བས་ཁྱབ་པར་ཐལ།
དེ་ཡིན་ན་ངག་ཡིན་པས་ཁྱབ་པའི་ཕྱིར་ན་མ་ཁྱབ་བོ། །
༡ ཀུན་རྫོབ་བདེན་པ་དང་དོན་དམ་བདེན་པ་གཉིས་བཤད་པ།
འོ་ན། སྒྲུབ་ དང༌། ཞེས་པ་རྩ་འགྲེལ་གྱིས་སྒྲུབ་པ་རང་གི་ངོ་བོ་ལ་འདོམས་པའི་གདམས་ངག་
འཆད་ན་འཆད་ཚུལ་དེ་གང་ཞེ་ན། འདི་ལ་མདོ་ལས་གསུངས་ཚུལ་དང་། བསྟན་བཅོས་ཀྱིས་འགྲེལ་
ཚུལ་གཉིས་ལས། དང་པོ་ལ་སྒྲུབ་པའི་ངོ་བོ་ དང་ཁྱད་པར་ གཉིས་ལས། དང་པོ་ནི། གོང་དུ་སེ མས་
བསྐྱེད་ཀྱི་སྐབས་སུ་བྱང་ཆེན་ཤེར་ཕྱིན་ལ་སྤྱོད་པར་བྱ་བ་མང་དུ་གསུངས་པ་ལས་འཕྲོས་ནས། དེ་སྐད་
ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་ཤཱ་རིའི་བུས་འདི་སྐད་ཅེས་གསོལ་ཏོ། །
བཅོམ་ལྡན་འདས་ཇི་ལྟར་བྱང་ཆེན་ཤེར་ཕྱིན་ལ་སྤྱོད་པར་བགྱི། དེ་སྐད་ཅེས་གསོལ་བ་དང༌། བཅོམ་
ལྡན་འདས་ཀྱིས་ཚེ་ དང་ལྡན་པ་ཤཱ་རིའི་བུ་ལ་འདི་སྐད་ཅེས་བཀའ་སྩལ་ཏོ། །ཤཱ་རིའི་བུ་འདིས་བྱང་ཆེན་
ཤེར་ཕྱིན་ལ་སྤྱོད་པའི་ཚེ་བྱང་སེམས་ཡོད་བཞིན་དུ་བྱང་ཆུབ་སེམས་དཔའ་ཡང་དག་པར་རྗེས་སུ་མི་མཐོང་
ངོ༌། །ཞེས་པ་ནས། །ཤཱ་རིའི་བུ་དེ་ལྟར་སྤྱོད་པའི་བྱང་ཆེན་ཤེར་ཕྱིན་ལ་སྤྱོད་པ་ཡིན་ནོ། །ཞེས་
16y



པའི་ བར་གྱིས་འཆད། གཉིས་པ་ནི། ཤཱ་རིའི་བུ་གལ་ཏེ་འཛམ་བུའི་གླིང་འདིར་དགེ་སློང་ཤཱ་རིའི་བུ་
དང༌། མོའུ་འགལ་གྱི་བུ་ དང༌། ཞེས་པ་ནས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་རྣམས་ཀྱི་
སྦྱིན་པ་པོ་ཡིན་ནོ། །ཞེས་པའི་ བར་གྱིས་བསྟན།
ག ཉིས་པ་མདོ་དེའི་དོན་ བཤད་པའི་སྒོ་ནས་སྒྲུབ་པ་རང་གི་ངོ་བོ་ལ་འདོམས་པའི་གདམས་ངག་སྟོན་་་
པ་ལ། སྒྲུབ་དང༌། ཞེས་གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ། བྱང་ཆུབ་ཀྱི་སེམས་ཀྱི་
རབ་ཏུ་དབྱེ་བ། ཞེས་སོགས་གསུངས། དེ་ལ་ཡང་། ཤེས་རབ་ལ་གདམས་པ་ དང་། ཐབས་ལ་
གདམས་པ་གཉིས་ལས།
དང་པོ་ནི། མདོ་ཚན་ དང་པོའི་དོན་ བཤད་པའི་སྒོ་ནས་ཤེས་རབ་ལ་གདམས་པ་དེ་སྟོན་པ་ལ།
བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཀུན་རྫོབ་དང་དོན་དམ་པའི་ བདེན་པ་ལས་མི་འདའ་བས་མི་་་་་་་
དམིགས་པའི་ཚུལ་གྱིས་འཇུག་པར་བྱའོ། །ཞེས་སློབ་པ་སྒྲུབ་པ་ལ་འདོམས་པ་ དང་། ཞེས་གསུངས།
གཉིས་པ་ནི། མདོ་ཚན་གཉིས་པ་དེའི་དོན་བཤད་པའི་སྒོ་ནས་ཐབས་ལ་གདམས་པ་དེ་སྟོན་པ་ལ།
བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཇི་སྐད་བཤད་པ་སྒྲུབ་པ་ལ་ཉན་ཐོས་ལ་སོགས་པ་ དང་ཐུན་མོང་མ་་་་
ཡིན་པ་མི་དམིགས་པའི་ ཚུལ་གྱིས་འཇུག་པར་བྱའོ། །ཞེས་སློབ་པ་སྒྲུབ་པ་ལ་འདོམས་པ་ དང་། ཞེས་
གསུངས། དེ་ཡང་མདོ་དང་པོའི། བྱང་ཆུབ་སེམས་དཔའ་ཡོད་བཞིན་དུ། ཞེས་པས། ཀུན་རྫོབ་
བདེན་པ་བསྟན་ལ། བྱང་ཆུབ་སེམས་དཔའ་ཡང་དག་པར་རྗེས་སུ་མི་མཐོང་ངོ༌། །ཞེས་པས་དོན་དམ་
བདེན་པ་བསྟན་པ་ཡིན་ཏེ། དང་པོས། བྱང་ཆུབ་སེམས་དཔའ་ཐ་སྙད་དུ་ཡོད་པ་ དང༌། ཕྱི་མས།
དོན་དམ་པར་ མེད་ པར་ བསྟན་པའི་ཕྱིར། མདོ་ཚན་གཉིས་པའི་དོན་བཤད་པ་ལ། དངོས་བསྟན་གྱི་དོན་
བཤད་པ་དང༌། ཤུགས་ བསྟན་གྱི་དོན་བཤད་པ་གཉིས་ལས། དང་པོ་ནི། ཉན་རང་གི་སྟོང་ཉིད་རྟོགས་
པའི་ཤེས་རབ་ལས། བྱང་ཆུབ་སེམས་དཔའི་ སྟོང་ཉིད་རྟོགས་པའི་ ཤེས་རབ་ཁྱད་པར་དུ་འཕགས་པ་ཡིན་
ཏེ། ཉན་ཐོས་མི་སློབ་པའི་མིང་ཅན་ཤཱ་རིའི་བུ་དང་མོའུ་འགལ་གྱི་བུ་ ག ཉིས་མཆོག་ཟུང་གཅིག་ལྟ་བུ་
ཡིན་ལ། དེ་ག ཉིས་དང་སྤངས་རྟོགས་ཆ་འདྲ་བའི་ཉན་ཐོས་མི་སློབ་པ་རྣམས་ཀྱིས་འཛམ་བུའི་གླིང་འདིས་
མཚོན་ནས་ཕྱོགས་ བཅུའི་འཇིག་རྟེན་གྱི་ཁམས་ཡོངས་སུ་གང་བར་ གྱུར་ ཀྱང་། དེ་དག་གིས་སྟོང་ཉིད་
རྟོ གས་ པའི་ ཤེས་རབ་བསྐལ་པ་མང་པོར་བསྒོམས་པའི་ བསོད་ནམས་ལས། བྱང་ཆེན་ ཉིན་གཅིག་སྟོང་
ཉིད་རྟོགས་པའི་ ཤེས་རབ་སྒོམ་པ་བསོད་ནམས་ཆེས་ཁྱད་པར་དུ་འཕགས་པ་ཡིན་པའི་ ཕྱིར་ཏེ། བྱུང་
ཆུབ་སེམས་དཔའ་རྣམས་ཀྱིས་སྟོང་ཉིད་སྒོམ་པ་དེ་སེམས་ཅན་ཐམས་ཅད་མི་གནས་པའི་མྱང་འདས་ལ་་་་་
，
166



འགོད་པའི་ ཕྱིར་དུ་ཡིན་ལ། ཉན་རང་རྣམས་ཀྱི་དེ་དེ་ལྟར་མ་ཡིན་པའི་ཕྱིར། གཉིས་པ་ནི། ཉི་སྣང་
ལས། ངེས་པར་འབྱེད་ པའི་ ཆ་དང་མཐུན་པ་བཞི་པོ་རྣམས་མཐོང་བ་དང་སྒོམ་པའི་ལམ་དག་ལས་
གོ་རིམ་བཞིན་དུ། ་འདམ་བུའི་ཚལ་ལྟར་ལས་དང་ཉོན་མོངས་པའི་ གནོད་པ་ཆུང་ངུ་ཡང་མི་བཟོད་པ་
དང་། ་འོད་མའི་ཚལ་མེ་མཚོན་དག་གིས་གཅད་དཀའ་བ་བ ཞིན་དུ་ལས་དང་ཉོན་མོངས་པ་དྲག་པོའི་
གནོད་པ་དང་ཕྲད་ཀྱང་དགེ་ བའི་ རྩ་བ་མི་ཆད་པ་དང༌། བུ་རམ་ཤིང་དང་འདྲ་བར་གནས་སྐབས་གཞན་
ཐོབ་ཀྱང་ངན་སོང་ཆད་པའི་ ཕྱིར་བདེ་འགྲོའི་སྐྱེ་བ་རྒྱུན་མ་ཆད་པའི་སྦྱོར་བས་ཆོས་བསྒོམ་པའི་མངར་བ་་་་
ལས་མི་འདའ་བ་ཉིད་དང་། སྨིག་མ་དང་འདྲ་ བར་མྱུར་དུ་མངོན་པར་རྟོགས་པའི་ ཕྱིར་མཐོང་བའི་ལམ་
རྟོགས་པར་བྱེད་པ་ཉིད་དང༌། འབྲས་ དང་འདྲ་བར་འཕགས་པའི་ གང་ཟག་རྣམས་ཀྱི་རྟོགས་པའི་འབྲས་
བུ་མཆོག་ཉིད་ཡིན་པ་དང་། ཇི་ལྟར་མཐོང་ལམ་ལ་མངོན་དུ་ཕྱོགས་པར་བྱེད་པའི་ ཕྱིར་ཏིལ་དང་འདྲ་
བར་མེ་ཏོག་ལ་སོགས་པའི་དངོས་པོ་ཐ་མི་དད་དུ་ཟིན་ཀྱང་དུས་གཞན་དུ་སྒོམ་པ་ལས་སྤངས་པའི་ཁྱད་་་་་
པར་མཐོང་བའི་དབང་དུ་བྱས་ནས་དེ་དྲུག་པ་རྣམས་ཡིན་པར་ཤེས་པར་བྱའོ། །ཞེས་གསུངས། དོན་
ནི་སྔར་གྱི་ མདོ་དེས་ཤུགས་ལ་འཐོབ་བྱའི་རྟོ གས་པའི་ཆོས་དྲུག་བསྟན་ལ། དེས་ན་ཉན་ཐོས་ཀྱི་སྦྱོར་ལམ་
དྲོད་དེ་འདམ་བུ་ དང་འདྲ་སྟེ། འདམ་བུ་གནོད་པ་ཆུང་ངུ་ཡང་མི་བཟོད་པ་བཞིན་དུ། འདིས་ཀྱང་
ལས་ཉོན་གྱི་གནོད་པ་ཆུང་དུ་ཡང་མི་བཟོད་པའི་ ཕྱིར། རྩེ་མོ་ནི་འོད་མ་དང་མཚུངས་ཏེ། འོད་མ་དེ་མེ་
མཚོན་གྱིས་གཅད་དཀའ་བ་བཞིན་དུ། འདི་ ཐོབ་ནས་ལོག་ལྟས་དགེ་རྩ་གཅོད་མི་ནུས་པའི་ཕྱིར། བཟོད་
པ་བུ་རམ་ཤིང་དང་འདྲ་སྟེ། བུ་རམ་ཤིང་དེ་མངར་བའི་ རང་བཞིན་ཡིན་ པ་ལྟར་འདི་ ཐོབ་ནས་བདེ་
འགྲོའི་སྐྱེ་བ་རྒྱུན་མི་ཆད་པའི་སྒོ་ནས་ཆོས་སྒོམ་པའི་མངར་བ་ལས་མི་འདའ་བའི་ཕྱིར། ཆོས་མཆོག་སྨིག་
མ་ དང་འདྲ་སྟེ། སྨིག་མས་རང་གི་ཤུན་པ་མྱུར་དུ་གཅོད་པ་བཞིན་དུ། འདིས་ཀྱང་མཐོང་ལམ་མྱུར་དུ་
རྟོ གས་ པར་བྱེད་ པའི་ ཕྱིར། མཐོང་ལམ་འབྲས་དང་མཚུངས་ཏེ། འཇིག་རྟེན་འཆགས་པའི་ཚེ་འབྲས་དེ་
ལོ་ཐོག་ཐམས་ཅད་ཀྱི་ཐོག་མར་འབྱུང་བ་ལྟར། དེ་འཕགས་ པའི་ རྟོ གས་ པའི་ས་རྣམས་ ཀྱི་ མཆོག་སྟེ་དང་
པོ་ཡིན་པའི་ཕྱིར། སྒོམ་ལམ་ཏིལ་དང་འདྲ་སྟེ། ཏིལ་དེ་མེ་ཏོག་དང་སྡོང་བུ་སོགས་རིགས་ཐ་མི་དད་
ཀྱང་ནུས་པ་ལ་མི་འདྲ་བའི་ཁྱད་པར་ཡོད་པ་བཞིན་དུ། སྟོང་ཉིད་མངོན་སུམ་དུ་རྟོགས་པའི་ མཐོང་ལམ་
དང་སྒོམ་ལམ་གཉིས་ལ་ངོ་བོ་མི་འདྲ་བའི་དབྱེ་བ་མེད་ ཀྱང་། སྤང་བྱ་སྤོང་བའི་ནུས་པ་ལ་མི་འདྲ་བའི་
ཁྱད་པར་ཡོད་པའི་ ཕྱིར།
འོ་ན། ཚལ་སྨོས་པའི་དོན་ཅི་ཡིན་ཞེ་ན། དབང་པོ་རྣོ་འབྲིང་རྟུལ་གསུམ་གྱི་དྲོད་ལ་སོགས་པ་ནང་
167



ཚན་ཐ་དད་ཀྱང་དྲོད་ལ་སོགས་པར་རིགས་གཅིག་པར་ཤེས་པར་བྱ་བའི་ཆེད་ཡིན་ པའི་ ཕྱིར་ཏེ། ཉི་སྣང་
ལས། ཚལ་སྨོས་པའི་དོན་ཅི་ཡིན་ཞེ་ན། གང་ཟག་གི་ཁྱད་པར་རྣམས་ཀྱི་དབང་པོའི་ཁྱད་པར་ལ་སོགས་
པ་ཡིན་ཡང་། དྲོ་བར་འགྱུར་བ་ལ་སོགས་པ་རྣམས་ཀྱི་རིགས་ཐ་མི་དད་པར་ཤེས་པར་བྱ་བ་ཡིན་ཏེ།
དོན་མང་པོ་རྟོགས་པ་ནི་དཔེ་གཅིག་གིས་ཆོག་པར་འགྱུར་རོ། །ཞེས་གསུངས་པའི་ཕྱིར། འམ་སྨོས་
པའི་ དགོས་པ་ཡོད་དེ། ཕྱི་མ་ཕྱི་མ་དྲང་བར་བྱ་བའི་ཆེད་ཡིན་པའི་ཕྱིར། འོ་ན་ཐ་མར་འ མ་སྨོས་པ་མི་
འཐད་དེ། དེས་ཕྱི་མ་དྲང་རྒྱུ་མེད་ པའི་ ཕྱིར་ན། རྟགས་མ་གྲུབ་སྟེ། འཕགས་པའི་གང་ཟག་རྣམས་
ཀྱི་མཐོང་ཆོས་ལ་བདེ་བར་གནས་པའི་དཔེ་གཞན་དྲང་བར་བྱ་བའི་ཆེད་ཡིན་པའི་ཕྱིར་ཏེ། ཉི་སྣང་ལས།
རེ་ཤིག་འམ་ཞེས་བྱ་བའི་སྒྲ་སྔ་མ་སྔ་མ་སྨོས་པ་ནི་དེས་ཕྱི་མ་ཕྱི་མ་དྲང་བར་བྱ་བའི་དོན་དུ་ཡིན་ཏེ། འོན་
ཏེ། ཐ་མར་འམ་སྨོས་པ་ནི་ཅིའི་དོན་དུ་ཡིན་ཞེ་ན་འ ཕ གས་ པའི་གང་ཟག་རྣམས་ཀྱི་མཐོང་ཆོས་ལ་བདེ་
བར་ གནས་པ་ཤེས་པར་བྱེད་ པའི་ ཕྱིར། དཔེ་གཞན་དྲང་བར་བྱ་བའི་དོན་དུ་ཡིན་ནོ། །ཞེས་
གསུངས་པའི་ ཕྱིར། དེ་ཡང་དོན་ལ་ཐོབ་པ་ཡིན་གྱི་ཚིག་ཟིན་ལ་ཐ་མར་སྨོས་པ་མེད། ཏིལ་གྱི་ཚལ་ལྟར་
ཡོངས་སུ་གང་བར་གྱུར་ཀྱང་། ཞེས་གསུངས་པའི་ ཕྱིར། །
དེ་ལྟར་ཡང་གསེར་ཕྲེང་ལས། ད་ལྟར་འགྱུར་བ་འདི་རྣམས་ལ་ཐ་མར་འམ་སྨོས་པ་མི་སྣང་། ཞེས་
གསུངས། བྱང་ཆེན་ཤེར་ཕྱིན་ཉིན་གཅིག་སྒོམ་པའི་ཞེས་གསུངས་པའི་བྱང་ཆེན་ དེ་གང་ཞེ་ན། དེ་སེམས་
དང་པོ་བསྐྱེད་པ། སྤྱོད་པ་ལ་ཞུགས་པ། ཕྱིར་མི་ལྡོག་པ། སྐྱེ་བ་གཅིག་གིས་ཐོགས་པ་དང་བཞི་ལས།
བཞི་པ་ལ་བྱེད་པ་མི་འཐད་དེ། ས་བཅུ་པར་སངས་རྒྱས་དང་སྤངས་རྟོགས་ཆ་འདྲ་བར་བཤད་པས་ཉན་
རང་ལས་ཁྱད་ཞུགས་པར་རྟོགས་སླ་བའི་ཕྱིར། དེ་ལྟར་ཡང་ཉི་སྣང་ལས། རེ་ཞིག་བཞི་པ་མ་ཡིན་ཏེ། །
ས་བཅུ་པ་ལ་ནི་དེ་བཞིན་གཤེགས་པ་ཉིད་ཡིན་ནོ། །ཞེས་གསུངས་པའི་ ཕྱིར། ཕྱིར་མི་ལྡོག་པ་ས་བརྒྱུད་
པ་པ་ལ་བྱེད་པ་མི་འཐད་དེ། དེར་དགོངས་པ་ཅན་གྱི་མྱང་འདས་མངོན་དུ་བྱེད་པ་བཀག་པས་དེ་དེ་ལས་
ཁྱད་ཞུགས་པར་རྟོགས་སླ་བའི་ཕྱིར་ཏེ། ཉི་སྣང་ལས། གསུམ་པ་ནི་མ་ཡིན་ཏེ། ས་བརྒྱད་པ་ལ་ནི་དེའི་
དགོངས་པ་ཅན་གྱི་མྱ་ངན་ལས་འདས་པ་བཀག་པ་ཉན་ཐོས་ཐམས་ཅད་ལས་ཤེས་པ་ཁྱད་ཞུགས་པའི་་་་་་
ཕྱིར། ཞེས་གསུངས། སྤྱོད་པ་ལ་ཞུགས་པ་མ་དག་ས་བདུན་ལ་གནས་པ་ལ་བྱེད་པ་མི་འཐད་དེ། ས་
དང་པོར་ཉན་རང་གི་སྤངས་རྟོགས་ ཀྱི་བྱེད་པ་འདུས་པར་ གསུངས་པས་དེ་དེ་ལས་ཁྱད་ཞུགས་པར་རྟོགས་་
སླ་བའི་ཕྱིར་ཏེ། ཉི་སྣང་ལས། གཉིས་པ་ཡང་མ་ཡིན་ཏེ། དེ་ཡང་དེ་རྣམས་ལས་རྟོགས་པ་ཁྱད་པར་
འཕགས་པའི་ ཕྱིར། ཞེས་གསུངས།
163



.
.
.
.
དེའི་ལན་སྟོན་པ་ལ། ཉི་སྣང་ལས། དེ་བས་ན་ཡོངས་སུ་མི་ཉམས་པའི་ཆོས་ཅན་བརྡ་ལས་བྱུང་
བའི་སེམས་ དང་པོ་བསྐྱེད་པའི་བྱང་ཆུབ་སེམས་དཔའི་སྐབས་ དང་པོར་སེམས་བསྐྱེད་པར་གསུངས་པ་གང་
ཡིན་པ་དེ་ཉིད་འ དིར་མངོན་པར་བཞེད་པར་མངོན་ནོ། །ཞེས་གསུངས། དོན་ནི། མདོ་ལས་དེ་ལྟར་
གསུངས་པའི་བྱང་སེམས་དེ། བྱང་སེམས་ཕྱི་མ་གསུམ་པོ་དེ་ཁོ་ན་ལ་བྱེད་པ་མི་འཐད་དེ། སེམས་དང་
པོ་བསྐྱེད་པའི་བྱང་སེམས་ལ་དོན་དམ་པའི་བྱང་སེམས་དང་བརྡ་ལས་བྱུང་བའི་སེམས་ དང་པོ་བསྐྱེད་པ་་་་
གཉིས་ཡོད་པའི་ཕྱི་མ་དེ་ཡང་འདིའི་སྐ བས་ཀྱི་བྱང་སེམས་ཡིན་པའི་ཕྱིར། དེ་ཕྱི་མ་འདི་ཁོ་ན་ལ་བྱེད་པ་
མི་འཐད་དེ། སྔར་བཤད་པའི་བྱང་སེམས་བཞི་པོ་དེ་ཡང་འདིའི་སྐབས་ཀྱི་བྱང་སེམས་ཡིན་པའི་ ཕྱིར་ཏེ།
སྒྲུབ་ དང་། ཞེས་སོགས་ ཀྱི་སྒྲུབ་པ་དེ་དེ་བཞི་གའི་རྒྱུད་ལ་ཡོད་པའི་ཕྱིར། དེ་ལྟར་ཡང་གསེར་ཕྲེང་ལས།
སྒྲུབ་པ་འདི་བྱང་སེམས་དེ་བཞི་གའི་ལམ་ཡིན་པས་དེ་དག་ཀུན་བཏུས་ལས་བསྟན་པ་ཡིན་པ་མི་འགལ་་་་་
བར་དགོངས་པར་སེམས་སོ། །ཞེས་གསུངས། རེ་ཞིག་བཞི་པ་ནི་མ་ཡིན་ཏེ། ཞེས་སོགས་གསུངས་པ
དང་མི་འགལ་ཏེ། དེ་ཕྱོགས་སྔ་སྟོན་པའི་གཞུང་ཡིན་གྱི་རང་གཞུང་མ་ཡིན་པའི་ཕྱིར།
འོ་ན། ས་བརྒྱུད་པ་ལ་ནི་དེའི་དགོངས་པ་ཅན་གྱི་མྱ་ངན་ལས་འདས་པ་བཀག་པས། ཞེས་
གསུངས་པའི་དོན་གང་ཞེ་ན། དེའི་དོན་ནི། རྣམ་བཤད་ལས། ཐམས་ཅད་ཤེས་པ་ཉིད་ལ་མཐོང་
བས་བལྟས་ནས་འདའ་བ་དང་། ཞེས་དང༌། གཞོན་ནུའི་ས་ལས་འདའ་བར་འདོད་པའི་ཤེས་པ་དང་
མཐོང་བས་འདའ་བ་དང་གནས་ནས་འདའ་བ་གཉིས་ལ་དང་པོ་བྱང་ཆུབ་སེམས་དཔས་ཉན་རང་ གིས་་་་་་
མཐོང་སྒོམ་གྱི་སྐབས་སུ་ཤེས་མཐོང་གིས་བལྟས་ནས་འདའ་བ་དེ་ཡིན་ལ།
གཉིས་པ་ནི་ཕྱིར་མི་ལྡོག་པའི་ ས་བརྒྱད་པ་པ་སྟེ། དེ་ལས་འདའ་བའི་དོན་ནི་ས་བརྒྱད་པར་བརྟག་
པ་མཐའ་བཟུང་གི་ཚུལ་གྱིས་སངས་རྒྱས་རྣམས་ཀྱིས་མ་བསྐུལ་ན་དེས་དེ་མ་ཐག་ཏུ་འགྲོ་བའི་དོན་རྒྱུན་་་་་
བཅད་ནས་ཟག་པ་མེད་པའི་དབྱིངས་སུ་སྙོ མས་པར་འཇུག་པར་འགྱུར་ བས་སངས་རྒྱས་ཀྱིས་བསྐུལ་ཏེ་་་་
བརྒྱད་པ་ལ་རྒྱུན་ཆགས་སུ་སྙོ མས་པར་འཇུག་པར་འགྱུར་ ཀྱང་མངོན་དུ་བྱེད་པ་ལས་འདའ་བའི་དོན་ནོ།།
ཞེས་གསུངས།
དོན་ནི། ས་བརྒྱུད་པ་པ་ལ་སངས་རྒྱས་ཀྱིས་རྗེས་ཐོབ་ཏུ་བསོད་ནམས་ཀྱི་ཚོགས་རྒྱུ་ཆེན་པོ་གསོག་
པ་ལ་མ་བསྐུལ་ན་དེས་དུས་མ་ཡིན་པར་མངོན་དུ་བྱེད་པར་འགྱུར་བའི་ཁྱབ་པ་འདུ་བྱེད་ཀྱི་སྡུག་བསྔལ་ཉེ་་
བར་ཞི་བའི་དབྱིངས་དེ་དགོངས་པ་ཅན་གྱི་མྱང་འདས་ཡིན། དེས་ན་རྣམ་བཤད་ལས་དེ་ལྟར་གསུངས་
པའི་ཟག་མེད་ཀྱི་དབྱིངས་དེ་དེ་འདྲའི་ཉེར་ཞིའི་དབྱིངས་དེ་ལ་བྱེད་རིགས་ཏེ། འདིའི་ཟག་མེད་ ཀྱི་
169



，
•。。ཟླE
དབྱིངས་དེ་རྫོགས་སྨིན་སྦྱངས་གསུམ་མ་བྱས་པར་ཡང་དག་པའི་མཐའ་མངོན་དུ་མ་བྱེད་ཅིག་ཅེས་པའི་་་་་
སྐ བས་ཀྱི་ཡང་དག་མཐའ་དེ་ལ་བྱེད་རིགས་པའི་ཕྱིར་ཏེ། དེའི་ཐད་ཀྱི་རྣམ་བཤད་ལས། བྱང་ཆུ བ་
སེམས་དཔའ་དམན་ལམ་སྔོན་དུ་མ་སོང་བ་རྣམས་ཀྱིས་ཆོས་གསུམ་མ་རྫོགས་ བར་དུ་ཡང་དག་པའི་མཐའ་
མངོན་དུ་བྱེད་ནུས་སམ། མངོན་དུ་བྱས་ན་ཚུལ་ཇི་ལྟ་བུ་ཞེ་ན། མངོན་དུ་བྱེད་པར་འདོད་ན་ཐེག་པ་
ཆེན་པོའི་མཐོང་ལམ་ཐོབ་མ་ཐག་པའི་ རྗེས་དེ་ནས་ནུས་ནས་བརྒྱད་པ་ལ་ལྟ་ཅི་སྨོས། འོན་ ཀྱང་ས་བདུན་
པ་མན་ཆད་དུ་དོགས་པ་ཆུང་ལ། ས་བརྒྱུད་པར་དོགས་པ་ཆེ་བས་ས་བརྒྱད་པ་ཐོབ་ནས་རྒྱལ་བ་རྣམས་
ཀྱིས་འགོག་པ་ལས་སློང་བར་མཛད། དེ་ཡང་བརྟག་པ་མཐའ་བཟུང་ཙམ་ཡིན་གྱི། ཞེས་སོགས་ དང་།
བརྟག་པ་མཐའ་བཟུང་གི་ཚུལ་གྱིས། ཞེས་སོགས་གསུངས་པ་གཉིས་དོན་གཅིག་པའི་ཕྱིར་ཏེ།
ཉི་སྣང་ལས། འདིར་དམ་པའི་ཆོས་པདྨ་དཀར་པོ་ཚད་མར་མཛད་པ་ན་ཇི་ལྟར་འཕགས་པ་ཤཱ་རིའི་
བུ་ལ་སོགས་པའི་བྱང་ཆེན་རྣམས་ལ་ཉན་ཐོས་ཀྱི་ཡོངས་སུ་མྱ་ངན་ལས་འདས་པའི་རྣམ་པར་དག་པ་་་་་་་
གསུངས་པ་དེ་བ ཞིན་དུ་འདིར་ཡང་དགོངས་པ་ཅན་གྱི་མྱ་ངན་ལས་འདས་པ་ཡིན་པར་ཤེས་པར་བྱ་སྟེ།
དུས་དེའི་བར་དུ་འགྲོ་བའི་དོན་རྒྱུན་བཅད་པའི་ཕྱིར། ཞེས་གསུངས་པའི་དོན་གང་ཞེ་ན། ཤཱ་རིའི་བུ་
ལ་སོགས་པའི་བྱང་སེམས་རྣམས་ལ་ཉན་ཐོས་ཀྱི་མྱང་འདས་བཏགས་པ་བ་ཡིན་པ་བཞིན་དུ་འདི་ ཡང་་་་་་
དགོངས་པ་ཅན་གྱི་མྱང་འདས་དེ་མྱང་འདས་བཏགས་པ་བ་ཡིན་ཞེས་པའི་དོན་ཡིན་ནོ། །དེས་འདིར་
ཚལ་དྲུག་གི་དཔེས་སྟོན་པའི་རྒྱུ་མཚན་ཡོད་དེ། ཚལ་དེ་རྣམས་འཐུག་པའི་དཔེ་ཡིན་པས་གང་བའི་དོན་
ཡིན་པའི་ཕྱིར། གནོད་འཇོམས་སུ་འཐུག་པ་དང་མཐོ་བ་ལ་ཆེ་འབྲིང་ཆུང་གསུམ་དུ་བྱས་ནས། འཐུག་
མཐོ་ཆེ་བ་གཉིས་འདམ་འོད་གཉིས་དང༌། དེ་འབྲིང་གཉིས་བུར་སྨིག་གཉིས་དང༌། འཐུག་མཐོ་ཆུང་བ་
གཉིས་འབྲས་ཏིལ་གཉིས་དང་སྦྱར་ནས་སྔ་མ་སྔ་མ་འཐུག ཕྱི་མ་ཕྱི་མ་སྲབ་པར་བཤད་ཀྱང་། མདོ་
དང་བསྒྲིགས་ན་སྔ་མ་སྔ་མ་ལས་ཕྱི་མ་ཕྱི་མ་འཐུག་པ་འགྲིག་སྟེ། ཉན་ཐོས་མང་པོས་གང་བ་མཚོན་པ་ལ་
དེས་འདམ་ག་ཅན་འདི་རྣམས་བྱུང་བའི་ཕྱིར།
དེས་ན་སྐབས་འདིར་མཐའ་དཔྱད་པ་ལ། བདེན་གཉིས་ཀྱི་དབྱེ་གཞི། གྲངས་ངེས། དབྱེ་བ་སོ་
སོའི་རང་བཞིན། སྒྲ་བཤད་པ། གཅིག་དང་ཐ་དད་བརྟ གས་པ། ཤེས་པའི་ ཕན་ཡོན། མ་ཤེས་པའི་
ཉེས་པ་དང་བདུན་ལས། དང་པོ་ནི། བདེན་གཉིས་ཀྱི་དབྱེ་གཞི་ཡང་ཡོད་དེ། ཤེས་བྱ་དེ་དེ་ཡིན་ པའི་
ཕྱིར། གཉིས་པ་ནི། ཤེས་བྱ་ལ་བདེན་པ་ག ཉིས་སུ་གྲངས་ངེས་ཏེ། ཡབ་སྲས་མཇལ་བའི་མདོ་ལས།
འདི་ལྟར། དེ་བ ཞིན་། ཤེགས་ པས་ཀུན་རྫོབ་དང་དོན་དམ་པའི་བདེན་པ་ག ཉིས་ཐུགས་སུ་ཆུད་དེ་ཤེས་
170



པར་བྱ་བ་ཡང་ཀུན་རྫོབ་དང་དོན་དམ་པའི་བདེན་པ་དེ་གཉིས་སུ་ཟད་དོ། །ཞེས་གསུངས་པའི་ཕྱིར།
གསུམ་པ་ལ། དོན་དམ་བདེན་པ་དང་། ཀུན་རྫོབ་བདེན་པ་གཉིས་ལས།
དང་པོ་ནི། རང་མངོན་སུམ་དུ་རྟོ གས་ པའི་ མངོན་སུམ་གྱི་ཚད་མས་གཉིས་སྣང་ནུབ་པའི་ཚུལ་གྱིས་
རྟོགས་པར་བྱ་བ། དོན་དམ་བདེན་པའི་མཚན་ཉིད། དེ་ལ་སྟོང་གཞིའི་སྒོ་ནས་དབྱེ་ན། སྟོང་ཉིད་ཉི་
ཤུ་དང༌། བཅོ་བརྒྱད་དང༌། བཅུ་དྲུག་སོགས་སུ་བཤད་ཀྱང་བརྗོད་ཚུལ་ཙམ་མ་གཏོགས། ངོ་བོས་བྱས་
པའི་དབྱེ་བ་མེད་དེ། དེ་རྣམས་དགག་བྱ་བདེན་གྲུབ་བཀག་ཙམ་གྱི་མེད་དགག་ཏུ་རིགས་ གཅིག་པའི་
ཕྱིར། དོན་དམ་ཙམ་ལ་སྒྲས་བརྗོད་རིགས་ ཀྱི་སྒོ་ནས་དབྱེ་ན། ཡུལ་ཅན་དོན་དམ་དང་། ཡུལ་དོན་
དམ་ག ཉིས་ལས། དང་པོ་ལ། སྒྲས་བརྗོད་རིགས་ཀྱི་སྒོ་ནས། རྣམ་ གྲངས་པའི་ དང༌། རྣམ་གྲངས་པ་
མ་ཡིན་པའི་ཡུལ་ཅན་དོན་དམ་གཉིས་ལས། དང་པོ་ནི། བདག་མེད་རྟོགས་པའི་རིགས་ཤེས་རྗེས་
དཔག་ལྟ་བུ། གཉིས་པ་ནི། དོན་དམ་གཟིགས་པའི་འཕགས་པའི་མཉམ་གཞག་ཡེ་ཤེས་ལྟ་བུའོ། །
ག ཉིས་པ་ལ། རྣམ་གྲངས་པའི་ དང༌། རྣམ་ གྲངས་པ་མ་ཡིན་པའི་ཡུལ་དོན་དམ་གཉིས་ལས། དང་པོ་
ནི། མྱུ་གུ་དང་བདག་མེད་ ཀྱི་ཚོགས་དོན་ལྟ་བུ། གཉིས་པ་ནི། སྨྱུ་གུ་བདེན་པས་ སྟོང་པའི་ སྟོང་ཉིད་
ལྟ་བུ། དེ་ལྟར་ཡང་། སྟོང་ཐུན་ལས། བདེན་མེད་ལྟ་བུའི་མེད་དགག་དོན་དམ་དངོས་དང་། བདེན་
མེད་ དང་མྱུ་གུ་ཚོགས་པའི་མ་ཡིན་དགག་ལྟ་བུ་ནི་མཐུན་པའི་དོན་དམ་དུ་འཇོག་པས་ཡུལ་དང་ཡུལ་ཅན་་་་
གཉིས་ཀ་ལ་འབྱེད་ཚུལ་ཤེས་དགོས་སོ། །ཞེས་གསུངས།
འོ་ན། བདེན་གཉིས་ལས། སྐྱེ་བ་ལ་སོགས་བཀག་པ་ཡང་། །ཡང་དག་པ་དང་མཐུན་པའི་
ཕྱིར། །དོན་དམ་ཡིན་པར་ཁོ་བོས་འདོད། །ཅེས་གསུངས་པ་དང་། དབུ་མ་རྒྱན་ལས། དམ་པའི་
དོན་དང་མཐུན་པའི་ཕྱིར། །འདིར་ནི་དམ་པའི་དོན་ཞེས་བྱ། །ཡང་དག་དུ་མ་སྤྲོས་པ་ཡི། །ཚོགས་
རྣམས་ཀུན་ལས་དེ་གྲོལ་ཡིན། །ཞེས་དང༌། དབུ་མ་སྣང་བར། དེ་ལྟར་ན་སྐྱེ་བ་མེད་པ་འདི་ཡང་
དོན་དམ་པ་དང་མཐུན་པའི་ཕྱིར་དོན་དམ་པ་ཞེས་བྱ་ཡི། དངོས་སུ་ནི་མ་ཡིན་ཏེ། དངོས་སུ་ནི་ཡང་
དག་པ་སྤྲོས་པ་ཐམས་ཅད་ལས་འདས་པའི་ ཕྱིར། ཞེས་པའི་དོན་གང་ཞེ་ན། འདི་ལ་བསྟན་བྱའི་གཙོ་
བོ་ཡུལ་ཅན་གྱི་དབང་དུ་བྱས་ཏེ་བཤད་པ་དང་། ཞར་བྱུང་ཡུལ་གྱི་དབང་དུ་བྱས་ཏེ་བཤད་པ་གཉིས་
ལས། དང་པོ་ལ། ཡུལ་ཅན་དོན་དམ་དངོས་དང་མཐུན་པའི་ཡུལ་ཅན་དོན་དམ་པ་གཉིས་ལས། དང་
པོ་ནི། གང་གི་གཟིགས་ངོ་ན་ གཉིས་སྣང་གི་སྤྲོས་པ་མ་ལུས་པར་ལོག་པའི་སྒོ་ནས་དེ་ཁོ་ན་ཉིད་མངོན་
སུམ་དུ་རྟོགས་པའི་རིག་ཤེས་ཀྱི་ རྟོ གས་མེད་ ནི་ཡུལ་ཅན་དོན་དམ་དངོས་ཡིན་ལ། དེ་ཁོ་ན་ཉིད་དོན་སྤྱིའི་
171



ཚུལ་གྱིས་རྟོ གས་པའི་རིགས་ཤེས་རྗེས་དཔག་ནི་རང་གི་བློ་ངོར་བདེན་འཛིན་གྱི་སྤྲོས་པ་གཅོད་ནུས་ཀྱང་་་
ག ཉིས་སྣང་གི་སྤྲོས་པ་གཅོད་མི་ནུས་པས་མཐུན་པའི་ཡུལ་ཅན་དོན་དམ་ཡིན་ ཀྱང་། ཡུལ་ཅན་དོན་དམ་
དངོས་མ་ཡིན་ཞེས་པའི་དོན་ནོ། །གཉིས་པ་ནི། མྱུ་གུ་བདེན་མེད་དེ་མྱུ་གུ་བདེན་མེད་དུ་རྟོགས་པའི་
རིགས་ཤེས་རྗེས་དཔག་གི་ངོར་བདེན་འཛིན་གྱི་སྤྲོས་པ་གཅོད་པའི་དོན་དམ་ཡིན་ ཀྱང་། དེའི་ངོར་གཉིས་
སྣང་གི་སྤྲོས་པ་གཅོད་པའི་དོན་དམ་དངོས་མ་ཡིན་ཞིང་འཕགས་པའི་མཉམ་གཞག་གི་ངོ་བོར་གཉིས་སྣང་་
གི་སྤྲོས་པ་དང་བྲལ་བའི་དོན་དམ་པ་དང་རྗེས་སུ་མཐུན་པའི་དོན་དམ་ཡིན། ཞེས་པའི་དོན་ནོ། །
ཁ་ཅིག མཐར་ཐུག་དཔྱོད་པའི་རིགས་ཤེས་ཀྱི་རྙེད་དོན། དོན་དམ་བདེན་པའི་མཚན་ཉིད་དུ་
འདོད་པ་མི་འཐད་དེ། གཞི་གྲུབ་ན་དེའི་རྙེད་དོན་ཡིན་དགོས་པའི་ཕྱིར། གཞི་གྲུབ་ན་ཇི་ལྟ་བ་རྟོགས་
པའི་ རྣམ་མཁྱེན་གྱི་རྙེད་དོན་ཡིན་དགོས་པའི་ཕྱིར། ཁ་ཅིག དེའི་དངོས་ཀྱི་རྙེད་དོན་ཟེར་ན་མི་འཐད་
དེ། བདེན་མེད་རྟོགས་པའི་རིགས་ཤེས་རྗེས་དཔག་གི་བདེན་མེད་ཀྱི་དོན་སྤྱི་དངོས་སུ་རྟོགས་པའི་ཕྱིར་
དང༌། དེས་རང་གི་གཞལ་བྱ་དངོས་སུ་རྟོགས་པའི་ཕྱིར། ཁ་ཅིག མཐར་ཐུག་དཔྱོད་པའི་རིགས་
ཤེས་ཀྱི་རྙེད་དོན་གང་ཞིག དེ་ཁྱོད་ལ་བལྟོས་ཏེ་མཐར་ཐུག་དཔྱོད་པའི་རིགས་ཤེས་སུ་སོང་བ་ཟེར་བ་མི་
འཐད་དེ། བུམ་པ་ལ་བལྟོས་ཏེ་མཐར་ཐུག་དཔྱོད་པའི་རིགས་ཤེས་སུ་སོང་བ་ཡོད་ པའི་ ཕྱིར་ཏེ། དེ་ལ་
བལྟོས་ཏེ་མཐར་ཐུག་དཔྱོད་པའི་རིགས་ཤེས་ཡོད་པའི་ཕྱིར། དེ་ལ་བལྟོས་ཏེ་གནས་ལུགས་མཐར་ཐུག་
ཡོད་ པའི་ ཕྱིར། ཁ་ཅིག རང་མངོན་སུམ་དུ་རྟོགས་པའི་མངོན་སུམ་ཚད་མས་གཉིས་སྣང་ནུབ་པའི་
ཚུལ་གྱིས་རྟོགས་པར་བྱ་བ་གང་ཞིག སྒྲུབ་པའི་རྣམ་པར་རྟོགས་བྱ་མ་ཡིན་པ་ཟེར་ན། སྡོར་སྣང་དབང་
ཤེས་དེ་མངོན་སུམ་དུ་རྟོགས་པའི་མངོན་སུམ་གྱི་ཚད་མས་གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་
ཡིན་པར་ཐལ། མཚན་ཉིད་ཀྱི་ཟུར་དུ་སྒྲུབ་པའི་རྣམ་ པར་རྟོགས་བྱ་མ་ཡིན་པ་སྨོས་པ་ལ་དགོས་པ་ཡོད་
པའི་ཕྱིར། འདོད་ན། སྡོར་སྣང་དབང་ཤེས་མ་ཡིན་པ་ལས་ལོག་པ་དེ་ཡང་དེར་ཐལ་ལོ། །འདོད་ན།
དེ་ཆོས་ཅན། དོན་དམ་བདེན་པར་ཐལ། མཚན་ཉིད་དེའི་ཕྱིར། དང་པོ་སླ། གཉིས་པ་གྲུབ་སྟེ།
དགག་པ་ཡིན་པའི་ ཕྱིར། ཁོ་ན་རེ། རྣམ་མཁྱེད་མ་ཡིན་པ་ལས་ལོག་པ་ཆོས་ཅན། དེར་ཐལ། དེའི་
ཕྱིར། འདོད་ན། ཆོས་ཅན་དེ་ཡིན་པར་ཐལ། སྒྲུབ་པའི་རྣམ་པར་ཚད་མས་རྟོགས་པར་བྱ་བ་ཡིན་ པའི་
ཕྱིར་ན་མ་ཁྱབ། དེར་ཐལ། སྒྲུབ་པའི་རྣམ་པ་ཡིན་པའི་ཕྱིར།
གསུམ་པ་ནི། རང་མངོན་སུམ་དུ་རྟོགས་པའི་མངོན་སུམ་གྱི་ཚད་མས་གཉིས་སྣང་དང་བཅས་པའི་
སྒོ་ནས་རྟོགས་པར་བྱ་བ། ཀུན་རྫོབ་བདེན་པའི་མཚན་ཉིད། དེ་ལྟར་ཡང་སྤྱོད་འཇུག་ལས། ཀུན་རྫོབ་
O1:
172



དང་ནི་དོན་དམ་སྟེ། །འདི་ནི་བདེན་པ་གཉིས་སུ་འདོད། །དོན་དམ་བློ་ཡི་སྤྱོད་ཡུལ་མིན། །བློ་ནི་
ཀུན་རྫོབ་ཡིན་པར་འདོད། །ཅེས་གསུངས། དེ་ལ་སྒྲས་བརྗོད་རིགས་ ཀྱི་སྒོ་ནས་དབྱེ་ན། ཡང་དག་
ཀུན་རྫོབ་དང་། ལོག་པའི་ཀུན་རྫོབ་ག ཉིས་སུ་ཡོད། ཡང་དག་ཀུན་རྫོབ་དང་ལོག་པའི་ཀུན་རྫོབ་གང་
རུང་གང་ཞིག རང་སྣང་ཡུལ་དུ་བྱེད་པའི་བློ་ལ་སྣང་བ་ལྟར་མ་གྲུབ་པར་འཇིག་རྟེན་རང་ག་པས་རྟོགས་
མི་ནུས་པ། ཡང་དག་ཀུན་རྫོབ་ཀྱི་མཚན་ཉིད། དཔེར་ན། གཟུགས་དང་ནམ་མཁའ་ལ་སོགས་པ་ལྟ་
བུ། དེ་གང་ཞིག དེ་ལྟར་མ་གྲུབ་པར་འཇིག་རྟེན་རང་ག་པས་རྟོགས་ནུས་པ་དང་རང་ཉིད་ཐ་སྙད་དུ་
ཡོད་པ་ལ་ཚད་མས་གནོད་པ་དབབ་པ་གང་རུང་། ལོག་པའི་ཀུན་རྫོབ་ཀྱི་མཚན་ཉིད། དཔེར་ན་མེ་
ལོང་ནང་གི་བྱད་བཞིན་གྱི་གཟུགས་བརྙན་ དང་། གང་ཟག་གི་བདག་ལ་སོགས་པ་ལྟ་བུ། དེ་ལྟར་ཡང་།
བདེན་གཉིས་ལས། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་
ཡང་དག་མ་ཡིན་པ། །ཀུན་རྫོབ་གཉིས་ཀྱི་དབྱེ་བ་བྱས། །ཞེས་དང་། དེའི་འགྲེལ་པར། ཤེས་པ་ལ་
གསལ་བར་སྣང་བའི་རྣམ་པ་སྣང་བ་ཅན་དུ་འདྲ་ཡང་ཇི་ལྟར་སྣང་བ་བཞིན་དུ་དོན་བྱེད་པ་ལ་མི་སླུ་བ་་་་་
དང་བསླུ་བའི་ཁྱད་པར་ཤེས་པར་བྱས་ཏེ། ཆུ་ལ་སོགས་པ་དང་། སྨིག་རྒྱུ་ལ་སོགས་པ་ཡང་དག་པ་དང་
ཡང་དག་པ་མ་ཡིན་པ་རྟོགས་སོ། །ཞེས་གསུངས།
ཁོ་ན་རེ། སངས་རྒྱས་ཀྱི་ཡེ་ཤེས་ཆོས་ཅན། མཚན་ཉིད་དེར་ཐལ། ཀུན་རྫོབ་བདེན་པ་ཡིན་
པའི་ཕྱིར། འདོད་མི་ནུས་ཏེ། དེས་ག ཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་ཡིན་ པའི་ ཕྱིར།
སངས་རྒྱས་ཀྱི་ཡེ་ཤེས་ཀྱིས་དེ་ལྟར་རྟོགས་པར་བྱ་བ་ཡིན་པའི་ཕྱིར་ཏེ། དེས་ཁྱོད་དངོས་སུ་རྟོགས་པ་གང་
ཞིག དེས་ཁྱོད་གཉིས་སྣང་དང་བཅས་པའི་སྒོ་ནས་མ་རྟོགས་པའི་ཕྱིར་ན་མ་ཁྱབ་སྟེ། ཚད་མ་ཆོས་
ཅན། དེར་ཐལ། དེ འི་ཕྱིར། དང་པོ་གྲུབ་སྟེ། གཞི་གྲུབ་པའི་ཕྱིར། གཉིས་པ་མ་གྲུབ་ན། ཚད་
མ་ དང་ཐ་དད་དུ་ཐལ་ལོ། །རྩ་ བར་འདོད་ན། དེ་ཆོས་ཅན། ཚད་མ་ལ་རང་རིག་ཏུ་ཐལ་ལོ། །
དེ་བཞིན་དུ་ཤེས་པ་ཆོས་ཅན། མཚན་ཉིད་དེར་ཐལ། ཀུན་རྫོབ་བདེན་པ་ཡིན་པའི་ཕྱིར། འདོད་མི་
ནུས་ཏེ། དེས་གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་ཡིན་པའི་ཕྱིར་ཏེ། དེ་དེ་ཉམས་སུ་མྱོང་
བའི་རང་རིག་གིས་དེ་ལྟར་རྟོགས་པར་བྱ་བ་ཡིན་པའི་ཕྱིར་ན་མ་ཁྱབ། གང་ཟག་གི་བདག་མེད་ཆོས་ཅན།
མཚན་ཉིད་དེར་ཐལ། ཀུན་རྫོབ་བདེན་པ་ཡིན་པའི་ཕྱིར། འདོད་མི་ནུས་ཏེ། ཉན་ཐོས་ཀྱི་མཐོང་
ལམ་བར་ཆད་མེད་ལམ་གྱིས་དེ་ལྟར་རྟོགས་པར་བྱ་བ་ཡིན་པའི་ཕྱིར་ན་མི་འཐད་དེ། གང་ཟག་མི་རྟག་
པ་ལ་གཉིས་སྣང་ནུབ་པའི་བློ་ཡོད་པར་ཐལ། གང་ཟག་རྟག་པས་སྟོང་པ་ལ་དེའི་ཕྱིར་ཏེ། གང་ཟག་
173



རྟག་གཅིག་རང་དབང་ཅན་གྱི་སྟོང་པ་ལ་དེའི་ཕྱིར། གང་ཟག་གི་བདག་མེད་ལ་དེ་ཡོད་པའི་ ཕྱིར།
རྟགས་ཁས།།
ཁ་ཅིག མངོན་སུམ་ལ་སྣང་བ་ལྟར་དོན་བྱེད་ནུས་པའི་ཀུན་རྫོབ་ཏུ་དམིགས་པ། ཡང་དག་ཀུན་
རྫོབ་དང་། དེ་ལྟར་མི་ནུས་པའི་ཀུན་རྫོབ་ཏུ་དམིགས་པ། ལོག་པའི་ཀུན་རྫོབ་ཀྱི་མཚན་ཉིད་དུ་འདོད་
པ་མི་འཐད་དེ། དངོས་པོ་ཡིན་ན་དེ་ལྟར་དོན་བྱེད་ནུས་པ་ཡིན་དགོས་པར་ཐལ། བུམ་པ་དེ་དེ་ཡིན་
པའི་ཕྱིར་ཏེ། དེ་ཡང་དག་ཀུན་རྫོབ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་དང༌། ཆུ་དེ་
དེ་ཡིན་པའི་ཕྱིར། རྟགས་སླ། འདོད་ན། སྨིག་རྒྱུ་ཆོས་ཅན། དེར་ཐལ། དེའི་ཕྱིར། རྟགས་གྲུབ་
སྟེ། རྒྱན་སྣང་ལས། སྨིག་རྒྱུ་ནི་ཉི་མའི་འོད་ཟེར་ཁྱད་པར་ཅན་ནོ། །ཞེས་གསུངས་པའི་ཕྱིར། འདོད་
ན། དེ་ཡང་དག་ཀུན་རྫོབ་ཏུ་ཐལ་ལོ། །འདོད་མི་ནུས་ཏེ། ལོག་པའི་ཀུན་རྫོབ་ཡིན་པའི་ ཕྱིར། གཞན་
ཡང་དེ་མི་འཐད་དེ། གང་ཟག་གི་བདག་མེད་ དང་ནམ་མཁའ་སོགས་ཡང་ དག་ཀུན་རྫོབ་ཡིན་པའི་ཕྱིར།
ཁ་ཅིག ཀུན་རྫོབ་བདེན་པ་གང་ཞིག རང་གི་མཚན་ཉིད་ཀྱིས་གྲུབ་པ། ཡང་དག་ཀུན་རྫོབ་
དང་། དེ་གང་ཞིག དེར་མ་གྲུབ་པ། ལོག་པའི་ཀུན་རྫོབ་ཀྱི་མཚན་ཉིད་དུ་འདོད་པ་མི་འཐད་དེ།
བྱད་བཞིན་གྱི་གཟུགས་བརྙན་དང་། སྨིག་རྒྱུ་ལ་སོགས་པ་རང་གི་མཚན་ཉིད་ཀྱིས་གྲུབ་ལ། གང་ཟག་
གི་བདག་དང༌། རི་བོང་གི་རྭ་སོགས་ལོག་པའི་ཀུན་རྫོབ་ཡིན་པའི་ཕྱིར། ཁ་ཅིག དེ་གང་ཞིག
སྟོང་ཉིད་མ་རྟོགས་པའི་སྔ་རོལ་དུ་རང་ཉིད་སྣང་བ་ལྟར་མ་གྲུབ་པར་རྟོགས་མི་ནུས་པ། ཡང་དག་ཀུན་
རྫོབ་དང༌། དེ་གང་ཞིག དེ་ལྟར་རྟོགས་ནུས་པ་ལོག་པའི་ཀུན་རྫོབ་ཀྱི་མཚན་ཉིད་དུ་འདོད་པ་མི་
འཐད་དེ། གཟུགས་དེ་སྟོང་ཉིད་མ་རྟོགས་པའི་སྔ་རོལ་དུ་རང་ཉིད་སྣང་བ་ལྟར་མ་གྲུབ་པར་རྟོགས་ནུས་
པ་ཡིན་ པའི་ ཕྱིར་ཏེ། གཟུགས་སྣང་བ་ལྟར་མ་གྲུབ་པར་རྟོགས་པའི་ གང་ཟག་ཡིན་ན། སྟོང་ཉིད་རྟོགས་
པས་མ་ཁྱབ་པའི་ཕྱིར་ཏེ། སྟོང་ཉིད་མ་རྟོགས་པའི་ རང་རྒྱལ་དགྲ་བཅོམ་པས་དེ་སྣང་བ་ལྟར་མ་གྲུབ་པར་
རྟོགས་པའི་ཕྱིར་ཏེ། དེས་ཚུར་མཐོང་གི་རྒྱུད་ཀྱི་གཟུགས་འཛིན་དབང་ཤེས་འཁྲུལ་ཤེས་སུ་རྟོགས་པའི་
ཕྱིར་ཏེ། དེས་གཉིས་སྟོང་མངོན་སུམ་དུ་རྟོགས་པའི་ ཕྱིར།
ཁོ་ན་རེ། དེ་སྣང་བ་ལྟར་མ་གྲུབ་པར་རྟོགས་པའི་ གང་ཟག་ཡིན་ན། སྟོང་ཉིད་རྟོགས་པའི་ གང་
ཟག་ཡིན་དགོས་པར་ཐལ། གཟུགས་སྣང་བ་ལྟར་མ་གྲུབ་པ་གཟུགས་ཀྱི་གནས་ལུགས་ཡིན་པའི་ ཕྱིར་
ཏེ། དེའི་གནས་ལུགས་ཡོད་པའི་ ཕྱིར་ན་མ་ཁྱབ། གཞན་ཡང་། དེ་རྟོ གས་ནས་སྟོང་ཉིད་མ་རྟོ གས་
པའི་ གང་ཟག་ཆོས་ཅན། གཟུགས་སྣང་བ་ལྟར་བདེན་མེད་དུ་རྟོགས་པར་ཐལ། གཟུགས་སྣང་བ་ལྟར་
174
，



མེད་པར་རྟོ གས་ པའི་ཕྱིར། འདོད་ན། དེ་བདེན་པར་སྣང་བ་ལྟར་མ་གྲུབ་པར་རྟོགས་པར་ཐལ།
འདོད་པའི་ཕྱིར་ན་མ་ཁྱབ། །
ཁ་ཅིག ཀུན་རྫོབ་བདེན་པ་ཡིན་ན། སྣང་བ་ལྟར་མ་གྲུབ་པས་མ་ཁྱབ་སྟེ། ཤེས་པ་དེ་སྣང་བ་
ལྟར་གྲུབ་པའི་ ཕྱིར་ཏེ། དེ་རང་ཉམས་སུ་མྱོང་བའི་རང་རིག་ལ་སྣང་བ་ལྟར་གྲུབ་པའི་ ཕྱིར་ན་མ་ཁྱབ། །
ཁོ་ན་རེ། རྣམ་མཁྱེན་ལ་སྣང་བ་ཆོས་ཅན། སྣང་བ་ལྟར་མ་གྲུབ་པར་ ཐལ། ཀུན་རྫོབ་བདེན་པ་
ཡིན་པའི་ཕྱིར། འདོད་ན། རྣམ་མཁྱེན་ཆོས་ཅན། ཁྱོད་ལ་སྣང་བ་སྣང་བ་ལྟར་གྲུབ་པར་ཐལ། ཁྱོད་
མ་འཁྲུལ་བའི་ཤེས་པ་ཡིན་པའི་ཕྱིར་ན་མ་ཁྱབ། གཞན་ཡང་། མཚན་ཉིད་དེ་མི་འཐད་དེ། བདེན་
གྲུབ་དེ་ལོག་པའི་ཀུན་རྫོབ་ཡིན་པ་གང་ཞིག སྟོང་ཉིད་མ་རྟོ གས་པའི་སྔ་རོལ་ཏུ་དེ་སྣང་བ་ལྟར་མ་གྲུབ་
པར་རྟོ གས་མི་ནུས་པའི་ཕྱིར། དེ་དེར་མ་གྲུབ་པར་རྟོགས་ན་སྟོང་ཉིད་རྟོགས་པས་ཁྱབ་པའི་ཕྱིར།
བཞི་པ་ནི། བུམ་པའི་ཆོས་ཉིད་ཆོས་ཅན། ཁྱོད་ལ་དོན་དམ་བདེན་པ་ཞེས་བརྗོད་པའི་རྒྱུ་མཚན་
ཡོད་དེ། བློ་དོན་དམ་པ་མ་འཁྲུལ་བ་འཕགས་པའི་མཉམ་གཞག་ཡེ་ཤེས་ཀྱི་ གཟིགས་ངོར་བདེན་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། བུམ་པ་ཆོས་ཅན། ཁྱོད་ལ་ཀུན་རྫོབ་བདེན་པ་ཞེས་བརྗོད་པའི་རྒྱུ་
མཚན་ཡོད་དེ། བློ་ཀུན་རྫོབ་པ་དབང་ཤེས་ཀྱི་ངོར་བདེན་གྱི་དོན་ལ་རྫུན་པས་དེ་ལྟར་བརྗོད་པའི་ཕྱིར།
དབང་ཤེས་ཆོས་ཅན། ཁྱོད་ལ་བློ་ཀུན་རྫོབ་པ་ཞེས་བརྗོད་པའི་རྒྱུ་མཚན་ཡོད་དེ། དེ་ཁོ་ན་ཉིད་མཐོང་
བ་ལ་སྒྲིབ་པར་བྱེད་ པའི་བློ་ཡིན་པས་དེ་ལྟར་བརྗོད་པའི་ཕྱིར། །
ལྔ་པ་ནི། སྤྱིར་གཅིག་ལ། རྫས་གཅིག་དང་། ངོ་བོ་གཅིག་དང་། བདག་ཉིད་གཅིག་དང་། །
དོན་གཅིག་དང༌། ལྡོག་པ་གཅིག་དང༌། ཐ་དད་ལ། རྫས་ཐ་དད། ངོ་བོ་ཐ་དད། རང་བཞིན་ཐ་
དད༑ དོན་ཐ་དད། ལྡོག་པ་ཐ་དད། གཅིག་བཀག་པའི་ཐ་དད་སོགས་དུ་མ་གསུངས། འདིར་ངོ་བོ་
གཅིག་ལ་ལྡོག་པ་ཐ་དད་པ་བྱས་པ་མི་རྟག་པ་ལྟ་བུར་གནས་ཏེ། བདེན་པར་མེད་པ་ དང་། ཀུན་རྫོབ་
ཏུ་ཡོད་པ་གཉིས་ངོ་བོ་གཅིག་ལ་ལྡོག་པ་ཐ་དད་ཡིན་པའི་ཕྱིར་ཏེ། ཀུན་རྫོབ་ཏུ་ཡོད་པ་ ལས་ ཀྱང་བདེན་
སྟོང་ངོ་བོ་གཞན་མ་ཡིན། བདེན་སྟོང་ལས་ ཀྱང་ཀུན་རྫོབ་ཏུ་ཡོད་པ་ངོ་བོ་གཞན་མ་ཡིན་པའི་ཕྱིར་ཏེ།
བདེན་སྟོང་དུ་ཡོད་པ་དེ་ཉིད་ཀུན་རྫོབ་ཏུ་ཡོད་པ་དང་ངོ་བོ་གཅིག། ཀུན་རྫོབ་ཏུ་ཡོད་པ་དེ་ཉིད་བདེན་
སྟོང་དང་ངོ་བོ་གཅིག་ཡིན་པའི་ཕྱིར། ཤེས་རབ་སྙིང་པོ་ལས། གཟུགས་སྟོང་པའོ། །སྟོང་པ་ཉིད་
གཟུགས་སོ། །གཟུགས་ལས་སྟོང་པ་ཉིད་གཞན་མ་ཡིན། སྟོང་པ་ཉིད་ལས་ ཀྱང་གཟུགས་གཞན་མ་ཡིན་
ནོ༑ ༑ཞེས་དང་། བྱང་ཆུབ་སེམས་འགྲེལ་ལས། ཀུན་རྫོབ་ལས་ནི་ཐ་དད་པར། །དེ་ཉིད་དམིགས་པ་མ་
175



ཡིན་ཏེ། །ཀུན་རྫོབ་སྟོང་པ་ཉིད་དུ་བཤད། །སྟོང་ཉིད་ཁོ་ན་ཀུན་རྫོབ་སྟེ། །མེད་ན་མི་འབྱུང་ངེས་
པའི་ཕྱིར། །བྱས་དང་མི་རྟག་པ་བཞིན་ནོ། །ཞེས་དང་། དགོངས་འགྲེལ་ལས། འདུ་བྱེད་ཁམས་
དང་དོན་དམ་མཚན་ཉིད་རྣམས། །གཅིག་དང་ཐ་དད་བྲལ་བའི་མཚན་ཉིད་དེ། །གཅིག་དང་ཐ་དད་
དུ་ནི་གང་རྟོ ག་པ། །དེ་དག་ཚུལ་མིན་ལྟ་ལ་ཞུགས་པ་ཡིན། །ཞེས་དང་། དབུས་མཐར། ཐ་དད་
གཅིག་པའི་མཚན་ཉིད་མིན། །ཞེས་གསུངས་པའི་ཕྱིར། དེས་ན། རྣམ་བཤད་ལས། བདེན་གཉིས་
གཅིག་ཡིན་ན་དགོངས་འགྲེལ་ལས་གསུངས་པའི་ཉེས་པ་བཞིར་འགྱུར་ལ། ངོ་བོ་ཐ་དད་ཡིན་ན་ཡང་ཉེས་
པ་བཞིར་འགྱུར་བས་ངོ་བོ་གཅིག་ལ་ལྡོག་པ་ཐ་དད་པའོ། ། ཞེས་གསུངས་པའི་དོན་ནི། དགོངས་འགྲེལ་
ལས་སེམས་ཙམ་པ་རང་ལུགས་ཀྱི་བདེན་གཉིས་གཅིག་ཡིན་པ་ལ་གནོད་བྱེད་བཞི། ངོ་བོ་ཐ་དད་ཡིན་པ་
ལ་གནོད་བྱེད་བ ཞི་ གསུངས་ནས་བདེན་གཉིས་ངོ་བོ་གཅིག་ལ་ལྡོག་པ་ཐ་དད་དུ་སྒྲུབ་ཅིང་། དེ་བཞིན་དུ་
དབུ་མའི་སྐབས་འདིར་དབུ་མ་པ་རང་ལུགས་ལ་བདེན་གཉིས་ངོ་བོ་གཅིག་ལ་ལྡོག་པ་ཐ་དད་དུ་སྒྲུབ་པ་་་་་
ཡིན་ཏེ།
དཔེར་ན། ཆོས་ཀྱི་དབྱིངས་ལས་མ་གཏོ གས་ པར། །འདི་ལྟར་ཆོས་ཡོད་མ་ཡིན་ཏེ། །ཞེས་པའི་
ཆོས་དབྱིངས་དེ་དབུས་མཐའ་ནས་གསུངས་པའི་ཆོས་དབྱིངས་ལ་མི་བྱེད་པའི་ཕྱིར་ཏེ། ཆོས་ཐམས་ཅད་
བདེན་པས་སྟོང་པའི་སྟོང་ཉིད་ལ་བཤད་པ་བཞིན་ནོ། །
གནོད་བྱེད་ནི། བུམ་པ་དང་བུམ་པ་བདེན་སྟོང་གཅིག་ཡིན་ན། བུམ་པ་བདེན་སྟོང་ཆོས་ཅན། །
སོ་སོ་སྐྱེ་བོའི་མངོན་སུམ་གྱི་གཞལ་བྱ་ཡིན་པར་ཐལ། བུམ་པ་དང་གཅིག་ཡིན་པའི་ཕྱིར། དེ་ཆོས་ཅན།
ཁྱོད་ལ་དམིགས་པའི་ཆགས་སོགས་ཉོན་མོངས་སྐྱེ་བ་ཡོད་པར་ཐལ། ཁྱོད་བུམ་པ་དང་གཅིག་ཡིན་པའི་
ཕྱིར། དེ་ཆོས་ཅན། རྣལ་འབྱོར་པ་རྣམས་ཀྱིས་བུམ་པ་མཐོང་བ་ལས་ལོགས་སུ་ཁྱོད་སྒོམ་པའི་འབད་
རྩོལ་བྱས་པ་ལ་དགོས་པ་མེད་ པར་ཐལ། ཁྱོད་བུམ་པ་དང་གཅིག་ཡིན་ པའི་ ཕྱིར། དེ་ཆོས་ཅན། ཁྱོད་
ཀྱི་ཁ་དོག་དང་དབྱིབས་ལ་སོགས་པའི་དབྱེ་བ་ཡོད་པར་ཐལ། ཁྱོད་བུམ་པ་དང་གཅིག་ཡིན་པའི་ཕྱིར།
དེ་གཉིས་ངོ་བོ་ཐ་དད་ཡིན་ན། བུམ་པ་ཆོས་ཅན། ཁྱོད་བདེན་སྟོང་འཇལ་བའི་ཚད་མས་བུམ་པ་ལ་
བདེན་པར་འཛིན་པའི་སྒྲོ་འདོགས་མི་གཅོད་པར་ཐལ། ཁྱོད་བུམ་པ་བདེན་སྟོང་དང་ངོ་བོ་ཐ་དད་ཡིན་
པའི་ཕྱིར། བུམ་པ་བདེན་སྟོང་ཆོས་ཅན། ཁྱོད་བུམ་པའི་ཆོས་ཉིད་མ་ཡིན་པར་ཐལ། ཁྱོད་བུམ་པ་
དང་ངོ་བོ་ཐ་དད་ཡིན་པའི་ཕྱིར། བུམ་པ་ཆོས་ཅན། ཁྱོད་བུམ་པ་བདེན་གྲུབ་ཀྱི་དགག་གཞི་ཡིན་པར་
ཐལ། ཁྱོད་བུམ་པ་བདེན་སྟོང་དང་ངོ་བོ་ཐ་དད་ཡིན་ པའི་ཕྱིར། སངས་རྒྱས་འཕགས་པའི་རྒྱུད་ལ་བུམ་
176
བ



ན
པ་བདེན་སྟོང་དུ་འཇལ་བའི་ཚད་མ་ དང་། བུམ་པ་བདེན་སྟོང་བུམ་པ་དང་ངོ་བོ་ཐ་དད་དུ་འཇལ་བའི་
ཚད་མ་གཉིས་ཡོད་པར་ཐལ། བུམ་པ་བདེན་སྟོང་བུམ་པ་དང་ངོ་བོ་ཐ་དད་ཡིན་པའི་ཕྱིར།
དྲུག་པ་ནི། བདེན་གཉིས་ཀྱི་གནས་ཚུལ་ཤེས་པས་ཕན་ཡོན་ཁྱད་པར་ ཅན་ དང་ལྡན་ཏེ། རྒྱལ་
བའི་བཀའི་དོན་ལ་མི་རྨོངས་ཤིང༌། ཚོགས་གཉིས་རླབས་ཆེན་བསགས་ནས་རྒྱལ་བའི་ཡོན་ཏན་རྒྱ་མཚོའི་
ཕ་རོལ་མཆོག་ཏུ་འགྲོ་བ་ཡིན་ པའི་ཕྱིར་ཏེ། བདེན་གཉིས་ལས། བདེན་གཉིས་རྣམ་དབྱེ་ཤེས་པ་དག །
ཐུབ་པའི་བཀའ་ལ་མི་རྨོངས་ཏེ། །དེ་དག་མ་ལུས་ཚོགས་བསགས་ནས། །འཇིག་རྟེན་ཕ་རོལ་དག་ཏུ་
འགྲོ། །ཞེས་དང༌། འཇུག་པར། ཀུན་རྫོབ་དེ་ཉིད་གཤོག་ཡངས་དཀར་པོ་རྒྱས་གྱུར་པ། །ངང་
པའི་ རྒྱལ་ པོ་དེ་ནི་སྐྱེ་བོ་ངང་པ་ཡི། །མདུན་དུ་བདར་ནས་དགེ་བའི་རླུང་གི་ཤུགས་སྟོབས་ཀྱིས། །
རྒྱལ་བའི་ཡོན་ཏན་རྒྱ་མཚོའི་ཕ་རོལ་མཆོག་ཏུ་འགྲོ ། ཞེས་གསུངས་པའི་ཕྱིར་དང་། བྱང་ཆུབ་སེམས་
འགྲེལ་ལས། ཆོས་རྣམས་སྟོང་པ་ཉིད་ཤེས་ནས། །ལས་ དང་འབྲས་བུ་རྟོགས་པ་གང་། །རྨད་བྱུང་
བས་ཀྱང་འདི་རྨད་བྱུང་། །ངོ་མཚར་བས་ཀྱང་འདི་ངོ་མཚར། །ཞེས་གསུངས་པའི་ཕྱིར།
བདུན་པ་ནི། བདེན་གཉིས་ཀྱི་གནས་ཚུལ་ལ་རྨོངས་པ་ནི་ཉེས་པ་དུ་མའི་འབྱུང་གནས་ཡིན་ཏེ།
ཀཱཏྱཱ་ཡ་ན་ལ་གདམས་པ་ལས། ཀཱཏྱཱ་ཡ་ན་གང་གི་ཕྱིར། འཇིག་རྟེན་འདི་ན་ཕལ་ཆེར་ཡོད་པ་ཉིད་
དང་མེད་པ་ཉིད་ལ་མངོན་པར་ཞེན་ཏེ། དེའི་དབང་གིས་སྐྱེ་བ་དང༌། རྒ་བ་དང༌། ན་བ་དང་།
འཆི་བ་དང༌། མྱ་ངན་དང༌། སྨྲེ་སྔགས་འདོན་པ་དང༌། སྡུག་བསྔལ་བ་དང༌། ཡིད་མི་བདེ་
བ་དང༌། འཁྲུགས་པ་ལས་ཡོངས་སུ་མི་གྲོལ་ལོ། །ཞེས་བདེན་གྲུབ་ཡོད་པར་ཞེན་པ་དང་། ཀུན་
རྫོབ་ཏུ་མེད་པར་ཞེན་པ་སྒྲོ་སྐུར་གྱི་ལྟ་ངན་ཡིན་ པས་དེའི་དབང་གིས་སྡུག་བསྔལ་སྣ་ཚོགས་མྱོང་བར་་་་་་་་
གསུངས་པའི་ཕྱིར་དང༌། རྩ་བ་ཤེས་རབ་ལས། གང་དག་བདེན་པ་དེ་གཉིས་ཀྱི། །རྣམ་དབྱེ་རྣམ་
པར་མི་ཤེས་པ། །དེ་དག་སངས་རྒྱས་བ སྟན་པ་ནི། །ཟ བ་མོའི་དེ་ཉིད་རྣམས་མི་མཐོང་། །ཞེས་
དང་༑ འཇུག་པར། དེ་གཉིས་རྣམ་དབྱེ་གང་གིས་མི་ཤེས་པ། །དེ་ནི་རྣམ་རྟོག་ལོག་པའི་ལམ་ངན་
ཞུགས། །ཞེས་དང༌། ལེགས་ལྡན་འ བྱེད་ཀྱིས། ཡང་དག་ཀུན་རྫོབ་རྣམས་ཀྱི་སྐས། །མེད་པར་
ཡང་དག་ཁང་པ་ཡི། །སྟེང་དུ་འཛེག་པར་བྱ་བ་ནི། །མཁས་ལ་རུང་བ་མ་ཡིན་ནོ། །ཞེས་
གསུངས་པའི་ཕྱིར། ཁ་ཅིག ཆོས་ཐམས་ཅད་ཡོད་པ་ཡང་མ་ཡིན ། མེད་ པ་ཡང་མ་ཡིན། གཉིས་
ཀ་ཡང་མ་ཡིན། གཉིས་ཀ་མ་ཡིན་པ་ཡང་མ་ཡིན་ པ་གནས་ལུགས་མཐར་ཐུག་ཡིན་ཏེ། མདོ་ལས།
ཆོས་ཐམས་ཅད་ཡོད་པ་ཡང་མ་ཡིན། མེད་ པ་ཡང་མ་ཡིན། གཉིས་ཀ་ཡང་མ་ཡིན། གཉིས་ཀ་མ་
n



ཡིན་ པ་ཡང་མ་ཡིན། ཞེས་གསུངས་པའི་ཕྱིར་དང་། དཀོན་མཆོག་བརྩེགས་ པར། འོད་སྲུང་ཡོད་
ཅེས་བྱ་བ་ནི་མཐའ་གཅིག་གོ །མེད་ཅེས་བྱ་བ་ནི་མཐའ་གཉིས་སོ། །མཐའ་དེ་གཉིས་སྤངས་པ་ནི་
དབུ་མའི་ལམ་མོ། །ཞེས་གསུངས་པའི་ཕྱིར། ཟེར་བ་མི་འཐད་དེ།
་ ལུང་དང་པོའི་དོན་ནི། ཆོས་ཐམས་ཅད་དོན་དམ་པར་ཡོད་པ་མ་ཡིན་ པ་བདེན་པར་མ་གྲུབ།
ཐ་སྙད་དུ་མེད་པ་མ་ཡིན་པ་ཡང་དེར་མ་གྲུབ། དོན་དམ་པར་ཡོད་པ་དང་ཐ་སྙད་དུ་མེད་པ་གཉིས་ཀ་
ཡིན་པ་ཡང་བདེན་པར་མ་གྲུབ། དེ་གཉིས་ཀ་མ་ཡིན་པ་ཡང་བདེན་པར་མ་གྲུབ་ཅེས་པའི་དོན་དང༌།
གཉིས་པའི་དོན་ནི་བདེན་པར་ཡོད་པར་ལྟ་བ་རྟག་ལྟ་དང༌། ཐ་སྙད་དུ་མེད་པར་ལྟ་བ་ཆད་ལྟ་ཡིན་ པར་
བསྟན་པའི་ཕྱིར། དེ་ལྟར་མ་ཡིན་ན། ཆོས་ཐམས་ཅད་ཆོས་ཅན། ཡོད་པ་ཡིན་ པར་ཐལ། མེད་
པ་མ་ཡིན་ པའི་ཕྱིར། ཁྱབ་སྟེ། རང་བཞིན་གྱིས་མེད་པ་མ་ཡིན་ན་རང་བཞིན་གྱིས་ཡོད་པ་ཡིན་དགོས་
པའི་ཕྱིར་ཏེ། རྩོད་བ ཟློག་ལས། རང་བཞིན་མེད་པ་ཉིད་ལོག་ན། །རང་བཞིན་ཉིད་དུ་རབ་གྲུབ་
འགྱུར། །ཞེས་གསུངས་པའི་ཕྱིར།
གཞན་ཡང་། བདེན་སྟོང་ལ་བྱ་བྱེད་ལས་གསུམ་མི་རུང་བས་ཁྱབ་པར་ཐལ། ཆོས་ཐམས་ཅད་
བདེན་སྟོང་མ་ཡིན་ པའི་ཕྱིར། རྟགས་ཁས། འདོད་ན། རྩ་བ་ཤེས་རབ་ལས། གལ་ཏེ་འདི་དག་
ཀུན་སྟོང་ན། །འབྱུང་བ་མེད་ཅིང་འཇིག་པ་མེད། །འཕགས་པའི་བདེན་པ་བཞི་པོ་རྣམས། །ཁྱོད་
ལ་མེད་པར་ཐལ་བར་འགྱུར། །ཞེས་གསུངས་པ་འདི་རང་གཞུང་དུ་ཐལ་ལོ། །འདོད་ན། གལ་
ཏེ་འདི་ཀུན་མི་སྟོང་ན། །འབྱུང་བ་མེད་ཅིང་འཇིག་པ་མེད། །འཕགས་ པའི་བདེན་པ་བཞི་པོ་
རྣམས། །ཁྱོད་ལ་མེད་པར་ཐལ་བར་འགྱུར། །ཞེས་གསུངས་པ་འདི་ཕྱོགས་སྔ་མའི་གཞུང་དུ་ཐལ་ལོ།།
གཞན་ཡང་། རྩ་བ་ཤེས་རབ་ལས། ་ ་ གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་
བར་འགྱུར། །ཞེས་སོགས་གསུངས་པ་མི་འཐད་པར་ཐལ། བདེན་སྟོང་ལ་བྱ་བྱེད་མི་རུང་བའི་ཕྱིར།
གཞན་ཡང་། གཟུགས་མེད་པར་ཐལ། མདོ ལས། གཟུགས་མེད། སྒྲ་མེད། ཅེས་སོགས་གསུངས་
པའི་ཕྱིར། ཁྱབ་པ་ཁས། འདོད་མི་ནུས་ཏེ། གཟུགས་སོགས་ཕུང་པོ་ལྔ་ཡོད་པའི་ཕྱིར་ཏེ། ཕུང་བོ་
དང་ཁམས་དང་སྐྱེ་མཆེད་ཐམས་ཅད་ཡོད་དོ། །ཞེས་གསུངས་པའི་ཕྱིར། ཁྱབ་པ་ཁས། གཞན་ཡང་།
ཆོས་ཐམས་ཅད་ཡོད་པ་ཡང་ཡིན། མེད་པ་ཡང་ཡིན། གཉིས་ཀ་ཡང་ཡིན། གཉིས་ཀ་མ་ཡིན་ པ་
ཡང་ཡིན་པར་ཐལ། ཆོས་ཐམས་ཅད་ཡོད་པ་ཡང་མ་ཡིན། མེད་ པ་ཡང་མ་ཡིན། གཉིས་ཀ་ཡང་
མ་ཡིན། གཉིས་ཀ་མ་ཡིན་པ་ཡང་མ་ཡིན་ པའི་ཕྱིར། རྟགས་ཁས། གཞན་ཡང་། ལུང་མ་བསྟན་
178



ས
གྱི་ལྟ་བ་བཅུ་བཞི་པོ་དེ་ཡང་དག་པའི་ལྟ་བ་ཡིན་པར་ཐལ། ཆོས་ཐམས་ཅད་ཡོད་པ་ཡང་མ་ཡིན། མེད་
པ་ཡང་མ་ཡིན། གཉིས་ཀ་ཡང་ མ་ཡིན། གཉིས་ཀ་མ་ཡིན་ པ་ཡང་མ་ཡིན་ པར་ལྟ་བའི་ལྟ་བ་དེ་ཡང་
དག་པའི་ལྟ་བ་ཡིན་ པའི་ཕྱིར། །
གཞན་ཡང་། ལས་འབྲས་ཀྱི་རྣམ་གཞག་མི་འཐད་པར་ཐལ། དེ་ཡོད་པ་མ་ཡིན་ པའི་ཕྱིར།
ཁྱབ་སྟེ། ཡོད་པ་དེ་ཡོད་པ་མ་ཡིན་ པ་དང་དངོས་འགལ་ཡིན་ པའི་ཕྱིར། གཞན་ཡང་། རྒྱང་འཕེན་
གྱི་ ལྟ་བ་དེ་ལྟ་བ་རྣམ་དག་ཏུ་ཐལ། སྐྱེ་བ་སྔ་ཕྱི་ཡོད་པ་མ་ཡིན་ པར་ལྟ་བ་དེ་ལྟ་བ་རྣམ་དག་ཡིན་ པའི་ཕྱིར།
ཁ་ཅིག རྣམ་ཀུན་མཆོག་ལྡན་གྱི་ སྟོང་ཉིད་བདེན་གྲུབ་ཏུ་ཡོད་ཅིང་། ཀུན་གཏགས་དང་ གཞན་
དབང་ལ་སོགས་པ་མེད་པར་འདོད་པ་མི་འཐད་དེ། གཞན་དབང་ཡོད་པའི་ཕྱིར་ཏེ། ཕ་རོལ་ཏུ་ཕྱིན་
པ་དྲུག་ཡོད་པའི་ཕྱིར། དེ་དྲུག་དང་ལྡན་པའི་སྟོང་ཉིད་བདེན་གྲུབ་ཏུ་ཡོད་པར་ཐལ། དམ་བཅའ་
འཐད་པ་གང་ཞིག རྣམ་ཀུན་མཆོག་ལྡན་གྱི་སྟོང་ཉིད་རྟོགས་པའི་ཡེ་ཤེས་ཡིན་ན། ཕྱིན་དྲུག་ཉམས་
ལེན་གྱི་སྤྱོད་པ་ཁྱད་པར་ཅན་ དང་ལྡན་པའི་སྒོ་ནས་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཡིན་་་་་་་
དགོས་པའི་ཕྱིར་ཏེ། མདོ་ལས། རྣམ་པ་ཀུན་གྱི་མཆོག་དང་ལྡན་པའི་སྟོང་པ་ཉིད་གང་ཞེ་ན། སྦྱིན་
པ་མ་ཚང་བ་མེད་པ་དང༌། ཚུལ་ཁྲི མས་མ་ཚང་བ་མེད་པ་དང་། བཟོད་པ་མ་ཚང་བ་མེད་པ་ དང་།
བརྩོན་འགྲུས་མ་ཚང་བ་མེད་པ་དང༌། བསམ་གཏན་མ་ཚང་བ་མེད་པ་དང༌། ཤེས་རབ་མ་ཚང་བ་
མེད་པ་དང༌། ཞེས་སོགས་གསུངས་པའི་ཕྱིར། །
གཞན་ཡང་། ཡན་ལག་ལྔ་དང་ལུས་སྤྱི་གང་ཡང་མི་ཤེས་པའི་ལྷ་བཟོ་བས་འཁོར་ལོས་སྒྱུར་བའི་
རྒྱལ་པོའི་གཟུགས་ཕུན་སུམ་ཚོགས་པ་འབྲི་ཤེས་པར་ཐལ། ཕར་ཕྱིན་དྲུག་ཉམས་ལེན་གྱི་སྤྱོད་པ་མ་ཚང་
བའི་རྣམ་ཀུན་མཆོག་ལྡན་གྱི་སྟོང་ཉིད་མངོན་སུམ་དུ་རྟོགས་ པའི་ཡེ་ཤེས་དེའི་ཡུལ་དུ་གྱུར་པའི་དེ་ལྟ་བུའི་་་
སྟོང་ཉིད་ཡོད་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་རྣམས་ངེས་དོན་དུ་སྦྱར་ནས་རིགས་
ལམ་དུ་མའི་སྒོ་ནས་བ ཤད་པ་ལ། རྒྱུད་བླ་མ་ལས། ཇི་ལྟར་རི་མོ་འབྲི་བྱེད་པ། །གཞན་དང་གཞན་
ལ་མཁས་པ་དག །ཅེས་པ་ནས། སྦྱིན་དང་ཚུལ་ཁྲི མས་བཟོད་ལ་སོགས། །རྣམ་པ་ཀུན་གྱི་མཆོག་
ལྡན་པའི། །སྟོང་པ་ཉིད་ནི་གཟུགས་སུ་བརྗོད། །ཅེས་པའི་བར་གསུངས་པའི་ཕྱིར།
གཞུང་དོན་ནི། བྱང་ཆེན་ཡོད་བཞིན་དུ་བྱང་ཆེན་ཡང་དག་པར་རྗེས་སུ་མི་མཐོང་ངོ༌། །ཞེས་
སོགས་ ཀྱི་ མདོ་ཆོས་ཅན། སྒྲུབ་པ་རང་གི་ངོ་བོ་ལ་འདོམས་པ་ཡིན་ཏེ། ཡུལ་བདེན་པ་གཉིས་ལས་མི་
འདའ་བར་ཡུལ་ཅན་ཐབས་ཤེས་ཟུང་འབྲེལ་གྱི་སྒོ་ནས་ཉམས་སུ་ལོངས་ཤིག ཅེས་འདོམས་པའི་མདོ་
179



ཚིག་ཡིན་ པའི་ཕྱིར། གལ་ཏེ་འཛམ་བུའི་གླིང་འདིར། ཞེས་སོགས་ཀྱི་མདོ་ཆོས་ཅན། སྒྲུབ་པའི་
ཐུན་མོང་མ་ཡིན་ པའི་ཁྱད་པར་ལ་འདོམས་པ་ཡིན་ཏེ། རང་ཉིད་འབའ་ཞིག་གི་ཕྱིར་དུ་ཐེག་དམན་ཡིད་
བྱེད་ཀྱི་བསམ་པ་དང་མ་འདྲེས་པར་སྒྲུབ་པ་ཉམས་སུ་ལོངས་ཤིག་ ཅེས་འདོམས་པའི་མདོ་ཚིག་ཡིན་
པའི་ཕྱིར། འོ་ན། བདེན་པ་རྣམས་ དང་ནི། །ཞེས་པས་སྒྲུབ་པའི་དམིགས་པ་ལ་འདོམས་པ་དེ་འཆད་
ན་དེའི་ཚུལ་གང་ཞེ་ན། འདི་ལ་མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་དང༌།
མཐའ་དཔྱད་པའོ། །དང་པོ་ནི། གོང་དུ་བྱང་ཆེན་ཤེར་ཕྱིན་ལ་བརྩོན་པར་བྱ་བ་མང་དུ་གསུངས་པ་
ལས་འཕྲོས་ནས། དེ་སྐད་ཅེས་བཀའ་སྩལ་པ་དང་། ཚེ་དང་ལྡན་པ་ཤཱ་རིའི་བུས་བཅོམ་ལྡན་འདས་
ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་ཇི་ལྟར་ཤེར་ཕྱིན་ལ་བརྩོན་པར་བགྱི། ཤཱ་
རིའི་བུ་འདི་ལ་བྱང་ཆེན་གཟུགས་སྟོང་པ་ཉིད་ལ་བརྩོན་ན་བརྩོན་ཞེས་བྱའོ། །ཞེས་སོགས་གསུངས།
༢ སྡུག་བདེན་སོགས་བཞི་བཤད་པ།
གཉིས་པ་ནི། མདོ་དེའི་དོན་བཤད་པ་ལ། བདེན་པ་རྣམས་ དང་ནི། །ཞེས་གསུངས་ཞིང་།
དེ་ཉིད་ཚིག་དོན་གྱི་སྒོ་ནས་བཤད་པ་ལ། སྡུག་བསྔལ་ལ་གཟུགས་ལ་སོགས་པ་འབྲས་བུར་གྱུར་པའི་
སྟོང་པ་ཉིད་དང༌། ཞེས་སོགས་གསུངས། འདི་ལ་ཡང་། སོ་སོར་བཤད་པ་དང༌། དོན་བསྡུ་བ་
གཉིས་ལས། དང་པོ་ལ། འབྲས་བུ་སྡུག་བསྔལ་བདེན་པ། རྒྱུ་ཀུན་འབྱུང་བདེན་པ། འབྲས་བུ་
འགོག་བདེན་དང་། རྒྱུ་ལམ་བདེན་ལ་གདམས་པ་དང་བཞི་ལས། དང་པོ་ནི། མདོ་ལས། གཟུགས་
སྟོང་པ་ཉིད་ལ་བརྩོན་ན་བརྩོན་ཞེས་བྱའོ། །ཞེས་པ་ནས། རྣམ་པར་ཤེས་པ་ལ་བརྩོན་ཞེས་བྱ་བའམ་
མི་བརྩོན་ཞེས་བྱ་བར་ཡང་དག་པར་མི་མཐོང་ངོ༌། །ཞེས་པའི་བར་གྱིས་འཆད། དེ་ཡང་ཕུང་པོ་
ལྔ༑ སྐྱེ་མཆེད་བཅུ་གཉིས། ཁམས་བཅོ་བརྒྱད། བདེན་པ་བཞི། རྟེན་འབྲེལ་ཡན་ལག་བཅུ་གཉིས་
སྟོང་ཉིད་ཉི་ཤུ་དང་སྦྱར་ནས་གསུངས་ཞིང༌། འབུམ་དང༌། ཁྲི་བརྒྱད་སྟོང་པར། ། སྟོང་ཉིད་བདུན་
པོ་འདི་དག་ལ་བརྩོན་ན་བརྩོན་ཞེས་བྱའོ། །ཞེས་པའི་དོན་ནི། གནོད་འཇོམས་སུ། ཕུང་པོ། ཁམས།
བདེན་པ། རྟེན་འབྲེལ། ཆོས་ཐམས་ཅད། འདུས་བྱས། འདུས་མ་བྱས་རྣམས་རང་བཞིན་གྱིས་སྟོང་
པ་ཉིད་བདུན་ལ་བཤད་དོ། །མདོ་དེའི་དོན་འགྲེལ་པར་འཆད་པ་ལ། སྡུག་བསྔལ་ལ་གཟུགས་ལ་སོགས་
པ་འབྲས་བུར་གྱུར་ པའི་སྟོང་པ་ཉིད་དང༌། ཤེར་ཕྱིན་དག་དེ་བཞིན་ཉིད་ཀྱི་ངོ་བོར་རང་བཞིན་གཅིག་
གོ །ཞེས་བྱ་བ་དང༌། ཞེས་གསུངས། དོན་ནི། གཟུགས་སྟོང་པ་ཉིད་ལ་ཞེས་སོགས་ཀྱི་མདོ་ཆོས་
180



ཅན། སྡུག་བསྔལ་བདེན་པ་ལ་འདོམས་པ་ཡིན་ཏེ། དེ་ལ་ཤེས་བྱར་བདེན་ཞེན་དགོག་པའི་ཕྱིར་དུ་
འདོམས་པའི་མདོ་ཚིག་ཡིན་ པའི་ཕྱིར།
གཉིས་པ་ནི། མདོ་ལས། གཟུགས་སྐྱེ་བའི་ཆོས་ཅན་ནམ་འགག་པའི་ཆོས་ཅན་དུ་ཡང་དག་པར་
རྗེས་སུ་མི་མཐོང་ངོ༌། །ཞེས་པ་ནས། རྣམ་པར་ཤེས་པ་ཉིད་སྟོང་པ་ཉིད་སྟོང་པ་ཉིད་ནི་རྣམ་པར་
ཤེས་པའོ། །ཞེས་པའི་བར་གྱིས་འཆད། དེའི་དོན་བཤད་པ་ལ། ཀུན་འབྱུང་བ་ལ་སྟོང་པ་ཉིད་
དང་གཟུགས་ལ་སོགས་པ་རྒྱུར་གྱུར་པ་དག་ཐ་མི་དད་པ་ཉིད་ཀྱིས་གཟུགས་ལ་སོགས་པ་ནི་ཀུན་འབྱུང་་་་་
དང་འགོག་པ་དང་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་ཅན་མ་ཡིན་ནོ། །ཞེས་བྱ་བ་
དང་། ཞེས་གསུངས། དོན་ནི། གཟུགས་སྐྱེ་བའི་ཆོས་ཅན་ནམ། ཞེས་སོགས་ཀྱི་མདོ་ཆོས་ཅན།
ཀུན་འབྱུང་བདེན་པ་ལ་གདམས་པ་ཡིན་ཏེ། དེ་ལ་སྤང་བྱར་བདེན་པར་ཞེན་པ་དགག་པའི་ཕྱིར་དུ་
འདོམས་པའི་མདོ་ཚིག་ཡིན་པའི་ཕྱིར།
གསུམ་པ་ནི། མདོ་ལས། དེ་ཅིའི་ཕྱིར་ཞེ་ན། ཤཱ་རིའི་བུ་སྟོང་པ་ཉིད་ནི་མི་སྐྱེ་མི་འགག་ཅིང་
ཀུན་ནས་ཉོན་མོངས་པ་མ་ཡིན། རྣམ་པར་བྱང་བ་མ་ཡིན། འགྲིབ་པ་མ་ཡིན། འཕེལ་བ་མ་ཡིན།
འདས་པ་མ་ཡིན། མ་འོངས་པ་མ་ཡིན། ད་ལྟར་བྱུང་བ་མ་ཡིན་ནོ། །ཞེས་པ་ནས། ཤཱ་རིའི་བུ་
བྱང་ཆེན་ཤེར་ཕྱིན་ལ་སྤྱོད་པའི་ཚེ། དེ་ལྟར་བརྩོན་ན་ནི་བརྩོན། ཞེས་བརྗོད་པར་བྱའོ། །ཞེས་
པའི་བར་གྱིས་བསྟན། དེའི་དོན་བཤད་པ་ལ། འགོག་པ་ལ་སྟོང་པ་ཉིད་སྐྱེ་བ་དང༌། འགག་པ་
དང་། ཀུན་ནས་ཉོན་མོངས་པ་དང༌། རྣམ་པར་བྱང་བ་དང༌། ཉམས་པ་དང༌། འཕེལ་བ་ལ་སོགས་
པ་དང་བྲལ་བ་ལ་ནི། གཟུགས་མེད་པ་ནས། མ་རིག་པ་སྐྱེ་བ་ཡང་མེད། མ་རིག་པ་འགག་པ་ཡང་
མེད། སངས་རྒྱས་ཀྱང་མེད། བྱང་ཆུབ་ཀྱི་བར་དུ་ཡང་མེད་དོ། །ཞེས་བྱ་བ་དང་། ཞེས་གསུངས།
དོན་ནི། སྟོང་ཉིད་མི་སྐྱེ། ཞེས་སོགས་ཀྱི་མདོ་ཆོས་ཅན། འགོག་བདེན་ལ་གདམས་པ་ཡིན་ཏེ། དེ་
ལ་ཐོབ་བྱར་བདེན་ཞེན་དགག་པའི་ཕྱིར་དུ་འདོམས་པའི་མདོ་ཚིག་ཡིན་ པའི་ཕྱིར།
བཞི་པ་ནི། མདོ་ལས། ཤཱ་རིའི་བུ་གཞན་ཡང་བྱང་ཆེན་དེ་ལྟར་ཤེར་ཕྱིན་ལ་སྤྱོད་པའི་ཚེ་བདག་
ཉིད་ལ་སྦྱིན་པའི་ཕ་རོལ་ཏུ་ཕྱིན་པ་དེར་བརྩོན་ཞེས་བྱ་བའམ། མི་བརྩོན་ཞེས་བྱ་བར་ཡང་དག་པར་
རྗེས་སུ་མི་མཐོང་ངོ༌། །ཞེས་པ་ནས། ཤཱ་རིའི་བུ་བྱང་ཆེན་དེ་ལྟར་བརྩོན་པ་ནི་ཤེར་ཕྱིན་ལ་བརྩོན་
ཞེས་བརྗོད་པར་བྱའོ། །ཞེས་པའི་བར་གྱིས་བསྟན། དེའི་དོན་བཤད་པ་ལ། ལམ་ལ་སྦྱིན་པ་ལ་
སོགས་པའི་ཕ་རོལ་ཏུ་ཕྱིན་པ་དང་བདག་ཉིད་དམ་ནང་སྟོང་པ་ཉིད་ལ་སོགས་པ་ནི། ཕྱི་སྟོང་པ་ཉིད་
18



-
L
ལ་སོགས་པ་དང༌། སྔོན་གྱི་མཐའ་དང་། ཕྱི་མའི་མཐའ་དག་ཕན་ཚུན་ལྡན་པ་དང་མི་ལྡན་པ་མ་ཡིན་
པ་ཉིད་དུ་སྒྲུབ་བོ། །ཞེས་གསུངས། འདི་ལ་ཡང༌། བདག་ཉིད་ཆེན་པོ་ལོ་ཆེན་ནི། ལམ་གྱི་ངོ་
བོ་རྣམ་པར་མི་རྟོག་པའི་ཚུལ་ངེས་འབྱིན་ལ་གདམས་པ་དང་གསུམ་དུ་བསྡུས་པ་ལྟར། །
དང་པོ་ནི། བྱང་ཆེན་ཤེར་ཕྱིན་ལ་སྤྱོད་པའི་ཚེ་བདག་ཉིད་ལ། ཞེས་སོགས་ཀྱིས་དེའི་དོན་
ལ་ཞེས་སོགས་ཚིགས་རྐང་གཉིས་ཀྱིས་བྱང་ཆེན་ཤེར་ཕྱིན་ལ་སྤྱོད་པའི་ཚེ་སྟོང་པ་ཉིད་ལ་སྟོང་པ་ཉིད་ཀྱིས་་
སྦྱོར་བར་མི་བྱེད་དེ་སྟོང་པ་ཉིད་ཀྱི་རྣལ་འབྱོར་ལ་མ་ཡིན་ནོ། །ཞེས་སོགས་ཀྱིས་བསྟན། དེའི་དོན་
ནི་ནང་སྟོང་པ་ཉིད་ལ་སོགས་པ་ནི། ཞེས་སོགས་ཚིག་གསུམ་གྱིས་ཤེར་ཕྱིན་ལ་སྤྱོད་པའི་ཚེ། སྔོན་
གྱི་མཐའ། ཕྱི་མའི་མཐའ་སྦྱོར་བར་མི་བྱེད། ཅེས་སོགས་ཀྱིས་བསྟན། དེའི་དོན་བཤད་པ་ལ། སྔོན་
གྱི་མཐའ་དང༌། ཞེས་སོགས་གསུངས། དོན་ནི། བདག་ཉིད་ལ། ཞེས་སོགས་ཀྱི་མདོ་ཆོས་ཅན།
ལམ་བདེན་ལ་གདམས་པ་ཡིན་ཏེ། དེ་རྒྱུད་ལ་བརྟེན་བྱར་བདེན་ཞེན་དགག་པའི་ཕྱིར་དུ་འདོམས་པའི་
མདོ་ཚིག་ཡིན་ པའི་ཕྱིར། །
་ གཉིས་པ་ནི། ཞེས་བསྟན་པ་བདེན་པ་ལ་འདོམས་པ་དང༌། ཞེས་བརྗོད།
གསུམ་པ་ལ། ངེས་ཚིག གྲངས་ངེས། གོ་རིམ། སོ་སོའི་རང་བཞིན། གཅིག་དང་ཐ་
དད་བརྟག་པ། ཁྱད་ཆོས་བཅུ་དྲུག་ངོས་གཟུང་བའོ། །དང་པོ་ནི། འདི་བཞི་ལ་བདེན་པ་ཞེས་
བརྗོད་པའི་རྒྱུ་མཚན་ཡོད་དེ། འདིའི་ཁྱད་ཆོས་རྣམས་གསུང་རབ་ལས་བསྟན་པ་ལྟར་དོན་ལ་གནས།
འདི་ཉིད་རྟོགས་ཟིན་གོམས་པར་བྱས་པས་སྒྲིབ་པ་རྣམ་པར་དག་པར་འགྱུར་བའི་ཕྱིར་ཏེ། བསྡུ་བ་ལས།
བདེན་པའི་དོན་གང་ཞེ་ན། སྨྲས་པ་བསྟན་པ་ དང་མི་མཐུན་པ་མེད་པའི་མཚན་ཉིད་ཀྱི་དོན་དང་། དེ་
མཐོང་ན་རྣམ་པར་དག་པའི་རྒྱུར་འགྱུར་བའི་དོན་ནི་བདེན་པའི་དོན་ནོ། །ཞེས་གསུངས་པའི་ཕྱིར།
འདི་ལ་འཕགས་པའི་བདེན་པ་བཞི་ཞེས་བརྗོད་པའི་རྒྱུ་མཚན་ཡོད་དེ། འཕགས་པས་གཟིགས་པའི་
ཁྱད་ཆོས་བཅུ་དྲུག་དོན་ལ་གནས་པའི་ཕྱིར་ཏེ། ཉན་སར། འཕགས་པ་རྣམས་ཀྱིས་དེ་དག་དེ་ཁོ་ན་
ལྟར་ཡིན་པར་བདེན་པའི་སྒོམ་པ་ཡང་དག་པ་ཇི་ལྟ་བ་བཞིན་དུ་མཁྱེན་ཅིང་གཟིགས་ཀྱི། བྱིས་པ་རྣམས་
ཀྱིས་མི་མཐུན་པ་ཡང་དག་པ་ཇི་ལྟ་བ་བཞིན་དུ་མི་ཤེས་མི་མཐོང་བས་ན་དེའི་ཕྱིར་འཕགས་པའི་བདེན་པ་་
རྣ མས་ཞེས་བྱའོ། །ཞེས་གསུངས་པའི་ཕྱིར། ་
གཉིས་པ་ནི། འཕགས་པའི་བདེན་བ་ལ་བཞིར་གྲངས་ངེས་པའི་རྒྱུ་མཚན་ཡོད་དེ། ཐར་པ་ཙམ་
དོན་དུ་གཉེར་བའི་གཏན་ལ་དབབ་བྱའི་གཙོ་བོ་ལ་དེ་བཞིར་གྲངས་ངེས་པའི་ཕྱིར། དེའི་གཏན་ལ་དབབ་
182



བྱའི་གཙོ་བོ་ལ་ཀུན་ནས་ཉོན་མོངས་ཕྱོགས་ ཀྱི་གཙོ་བོ་སྡུག་ཀུན་གཉིས་སུ་གྲངས་ངེས། རྣམ་བྱང་ཕྱོགས་
ཀྱི་གཙོ་བོ་ལ་འགོག་ལམ་གཉིས་སུ་གྲངས་ངེས་པའི་ཕྱིར། འཁོར་བར་འཇུག་ལྡོག་གི་རྒྱུ་འབྲས་ལ་བཞི་
པོ་དེར་གྲངས་ངེས་པ་ཡིན་ཏེ།
འཁོར་བ་ལ་ཡང་རྒྱུ་འཆིང་བྱེད་ཀུན་འབྱུང་བདེན་པ། འབྲས་བུ་བཅིངས་པ་སྡུག་བསྔལ་བདེན་
པ་གཉིས་སུ་གྲངས་ངེས། རྣམ་བྱང་ལ་ཡང་འཁོར་བ་ལས་གྲོལ་བར་ བྱེད་པའི་ཐབས་ལམ་བདེན་དང༌།
གྲོལ་བའི་འབྲས་བུའི་ངོ་བོ་འགོག་བདེན་གཉིས་སུ་གྲངས་ངེས་པའི་ཕྱིར། །
གསུམ་པ་ནི། རྒྱུ་འབྲས་དོན་གྱི་རིམ་པ་དང་བསྟུན་ནས་ཀུན་འབྱུང་དང་ལམ་བདེན་དང་པོར་
བསྟན་ནས། སྡུག་བདེན་དང་འགོག་བདེན་ཕྱིས་བསྟན་པར་བྱ་བ་ཡིན་ཏེ། སྡུག་བདེན་རང་རྒྱུ་ཀུན་
འབྱུང་བདེན་པ་ལས་བྱུང་ཞིང་། འགོག་བདེན་ལམ་བདེན་གྱི་སྟོབས་ཀྱིས་ཐོབ་པ་ཡིན་ པའི་ཕྱིར། འདིར་
ཡུ ལ་ཅན་མངོན་པར་རྟོ གས་ པའི་རིམ་པ་དང་མཐུན་པར་གོ་རིམ་འདི་ལྟར་སྟོན་པའི་རྒྱུ་མཚན་ཡོད་དེ།
ཐོག་མར་འཁོར་བ་སྤྱི་དང་བྱེ་བྲག་གི་ཉེས་དམིགས་ལེགས་པར་བསམས་ནས་སྡུག་བསྔལ་ལས་འབྲལ་་་་་་་
འདོད་ཀྱི་བློ་སྐྱེ་དགོས། དེ་སྐྱེས་པ་ན་སྡུག་བསྔལ་དང་བྲལ་བར་ བྱེད་ནུས་སམ་མི་ནུས། སྡུག་བསྔལ་
ལ་ཡང་རྒྱུ་ཡོད་དམ་མེད། རྒྱུ་དེ་ཡང་རྟག་གམ་མི་རྟག་སྙམ་དུ་ཀུན་འབྱུང་ལ་རྟོ ག་པར་བྱེད། དེ་ལྟར་
རྟོ ག་པ་ན་རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་གྱི་ ལས་དང་ཉོན་མོངས་པ་གཉིས་སྡུག་བསྔལ་གྱི་་་
རྒྱུར་ཁོང་དུ་ཆུད་ནས་དེ་ལ་སྤོང་འདོད་ཀྱི་བློ་སྐྱེ་བས། སྡུག་བདེན་དང་པོ་དང་ཀུན་འབྱུང་གཉིས་པར་
བསྟན། དེ་ལྟར་ཀུན་འ བྱུང་སྤོང་ནུས་སུ་མཐོང་བ་ན་འགོག་པ་མངོན་དུ་བྱེད་ནུས་སུ་མཐོང་བར་འགྱུར་
བས༑ དེ་མ ངོན་དུ་བྱེད་པ་ལ་ཡང་ལམ་རྒྱུད་ལ་བརྟེན་ཅིང་གོམས་པར་བྱས་པ་ལ་རག་ལས་པས། འགོག་
བདེ ན་དུས་གསུམ་པ་དང་ལམ་བདེན་དུས་བཞི་པར་བསྟན་པ་ཡིན་ པའི་ཕྱིར། དཔེར་ན། ནད་པ་
འགའ་ཞིག་ དང་པོར་ནད་དེ་ཉིད་ཤེས་པར་འདོད་པ་དང༌། དེ་རྗེས་ནད་ཀྱི་རྒྱུ་སྤོང་བར་འདོད་པ་དང་།
དེ་ རྗེས་ནད་དེ་ལས་གྲོལ་བར་འདོད་པ་དང༌། དེ་རྗེས་སྨན་བསྟེན་པར་འདོད་པ་ བྱུང་བ་བཞིན་ནོ། །
དེ་ལྟར་ཡང་རྒྱུད་བླ་མར། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེ་གནས་ཐོབ་བྱ་སྨན་ནི་
བསྟེན་པར་བྱ་བ་ལྟར། །སྡུག་བསྔ ལ་རྒྱུ་དང་དེ་འགོག་པ་དང་དེ་བཞིན་ལམ། །ཤེས་བྱ་སྤང་བྱ་
རེག་པར་བྱ་ཞིང་བསྟེན་པར་བྱ། །ཞེས་གསུངས་པའི་ཕྱིར།
བཞི་པ་ལ། ་ མདོར་བསྟན་པ་དང༌། རྒྱས་བར་བཤད་པ་གཉིས་ལས།
དང་པོ་ནི། འཕགས་པའི་བདེན་པ་དེ་ལ་བཞི་ཡོད་དེ། ཀུན་བཏུས་ལས། བདེན་པ་རྣམ་པར་
183



ངེས་པ་གང་ཞེ་ན། འཕགས་ པའི་བདེན་པ་བཞི་པོ་དག་སྟེ། སྡུག་བསྔལ་བ་དང༌། ཀུན་འབྱུང་བ་
དང་༑ འགོག་པ་དང་། ལམ་མོ། །ཞེས་གསུངས་པའི་ཕྱིར།
གཉིས་པ་ལ། ཁ་ཅིག རང་རྒྱུ་ཀུན་འབྱུང་བདེན་པའི་རྣམ་སྨིན་གྱི་འབྲས་བུར་གྱུར་ པའི་ཟག་
བཅས། སྡུག་བདེན་གྱི་མཚན་ཉིད། རང་འབྲས་སྡུག་བདེན་གྱི་རྣམ་སྨིན་གྱི་རྒྱུར་གྱུར་པའི་ཟག་བཅས།
ཀུན་འབྱུང་བདེན་པའི་མཚན་ཉིད་དུ་འདོད་པ་མི་འཐད་དེ། མ་དག་པའི་སྣོད་ཀྱི་འཇིག་རྟེན་དེ་རྣམ་
སྨིན་གྱི་འབྲས་བུ་མ་ཡིན་ པའི་ཕྱིར་ཏེ། རྣམ་སྨིན་གྱི་འབྲས་བུ་ཡིན་ན། གང་ཟག་གི་རྒྱུད་ཀྱིས་བསྡུས་
དགོས་པའི་ཕྱིར་ཏེ། མཛོད་རྩ་བ་ལས། སེམས་ཅན་བརྗོད། ཅེས་གསུངས་པའི་ཕྱིར་དང༌། མི་
དགེ་བའི་ ལས་དེ་ཡང་རྣམ་སྨིན་གྱི་འབྲས་བུ་མ་ཡིན་པའི་ཕྱིར་ཏེ། ཟག་བཅས་སུ་གྱུར་པའི་དེ་ཡིན་ན་
ལུང་མ་བསྟན་ཡིན་དགོས་པའི་ཕྱིར་ཏེ། མཛོད་རྩ་བ་ལས། རྣམ་སྨིན་ལུང་དུ་མ་བསྟན་ཆོས། །
ཞེས་གསུངས་པའི་ཕྱིར་དང༌། བསམ་གཏན་གཉིས་པར་སྐྱེ་བ་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་
པའི་མ་རིག་པ་དེ་རྣམ་སྨིན་གྱི་རྒྱུ་མ་ཡིན་ཏེ། དེ་ལུང་དུ་མ་བསྟན་པ་གང་ཞིག ཟག་བཅས་སུ་གྱུར་
པའི་རྣམ་སྨིན་གྱི་རྒྱུ་ལ་མི་དགེ་བ་དང་། དགེ་བ་ཟག་བཅས་གཉིས་སུ་གྲངས་ངེས་པའི་ཕྱིར། དང་
པོ་གྲུབ་སྟེ། ཁམས་གོང་གི་སས་བསྡུས་ཀྱི་ཉོན་མོངས་ཡིན་པའི་ཕྱིར། ཁྱབ་སྟེ། མཛོད་རྩ་བ་ལས།
གོང་མ་ཐམས་ཅད་ལུང་མ་བསྟན། །ཞེས་གསུངས་པའི་ཕྱིར། གཉིས་པ་གྲུབ་སྟེ། མཛོད་རྩ་བ་
ལས། རྣམ་སྨིན་རྒྱུ་ནི་མི་དགེ་དང་། །དགེ་བ་ཟག་བཅས་རྣམས་ཁོ་ན། །ཞེས་གསུངས་པའི་ཕྱིར།
ཁ་ཅིག མི་རྟག་སྡུག་བསྔལ་སྟོང་བདག་མེད་བཞིའི་ཚོགས་དོན། སྡུག་བདེན་གྱི་མཚན་ཉིད་
ཟེར་བ་མི་འཐད་དེ། ཉན་ཐོས་སྒོམ་ལམ་པའི་རྒྱུད་ཀྱི་མི་ཤེས་པ་ཀུན་ཤེས་པའི་དབང་པོར་གྱུར་ པའི་
ཚོར་བ་སྡུག་བསྔལ་དེ་སྡུག་བདེན་མ་ཡིན་ཞིང་། མཚན་ཉིད་དེ་ཡིན་པའི་ཕྱིར། རྟགས་གྲུབ་སྟེ། དེ་
ཡོད་ པའི་ཕྱིར། ཁ་ཅིག ཀུན་ནས་ཉོན་མོངས་ཕྱོགས་ཀྱི་བདེན་པ་གང་ཞིག རྣམ་གྲོལ་དོན་གཉེར་
གྱི་སྐྱེས་བུས་ནད་ལྟར་ཤེས་པར་བྱ་བ། སྡུག་བསྔལ་བདེན་པའི་མཚན་ཉིད། དེ་གང་ཞིག དེས་
ནད་ཀྱི་རྒྱུ་ལྟར་སྤང་བར་བྱ་བ། ཀུན་འབྱུང་བདེན་པའི་མཚན་ཉིད། རྣམ་བྱང་ཕྱོགས་ཀྱི་བདེན་པ་
གང་ཞིག དེས་སྨན་ལྟར་བསྟེན་པར་བྱ་བ། ལམ་བདེན་གྱི་མཚན་ཉིད། དེ་གང་ཞིག དེས་ནད་
དང་བྲལ་བ་ལྟར་མངོན་དུ་བྱ་བ། འགོག་བདེན་གྱི་མཚན་ཉིད་ཟེར་བ་མི་འཐད་དེ། ཀུན་འབྱུང་
བདེན་པ་ཡིན་ན། སྤང་བྱ་ཡིན་ པས་མ་ཁྱབ་པའི་ཕྱིར་ཏེ། ཁམས་གོང་མའི་སྐྱེ་བ་འཕེན་བྱེད་ཀྱི་ཟག་
བཅས་དགེ་བའི་ལས་དེ་སྤང་བྱ་མ་ཡིན་པའི་ཕྱིར་ཏེ། དེ་དགེ་བ་ཡིན་པའི་ཕྱིར་དང་། རྣམ་མཁྱེན་དེ་
184



དེའི་ནད་དང་བྲལ་བ་ལྟར་མངོན་དུ་བྱ་བ་ཡིན་ པའི་ཕྱིར་ཏེ། དེ་དེའི་ཐོབ་བྱ་མཐར་ཐུག་ཡིན་ པའི་ཕྱིར།
ཁ་ཅིག སྡུག་བདེན་དང་ལམ་བདེན་མི་འགལ་ཏེ། གསེར་ཕྲེང་དུ། འགོག་བདེན་དང་གཞན་
གསུམ་གཅིག་པ་བཀག་པའི་ཐ་དད་ཡིན་ལ། གཞན་གསུམ་གྱི་འཕགས་པའི་མཉམ་གཞག་ལམ་བདེན་
དང་སྡུག་བདེན་རྫས་ཐ་དད་ལ་རྗེས་ཐོབ་ཀྱི་ལམ་བདེན་ནི་སྡུག་བདེན་དང་མི་འགལ་ལོ། །སྡུག་ཀུན་
གཉིས་ཀྱང་ཀུན་འབྱུང་ལ་སྡུག་བདེན་གྱིས་ཁྱབ་ལ། སྡུག་བདེན་ལ་དེས་མ་ཁྱབ་སྟེ། དཔེར་ན། ཀུན་
གཞིའི་རྣམ་ཤེས་དང་། སྣོད་ཀྱི་འཇིག་རྟེན་དང༌། དབང་པོ་ལྔ་དང་། གཞན་ཡང་མ་སྒྲིབ་ལུང་མ་
བསྟན་ཟག་བཅས་རྣམས་ལྟ་བུའོ། །ཞེས་ཟེར་བ་མི་འཐད་དེ། ལམ་བདེན་དང་སྡུག་བསྔལ་མི་འགལ་
བ་ལུང་དེའི་དོན་ཡིན་ པའི་ཕྱིར། དེ་ལྟར་མ་ཡིན་ན། དེ་གཉིས་འགལ་བར་ཐལ། ཀུན་ནས་ཉོན་
མོངས་ཕྱོགས་ ཀྱི་ བདེན་པ་དང་རྣམ་བྱང་ཕྱོགས་ཀྱི་བདེན་པ་འགལ་བའི་ཕྱིར་ཏེ། ཤེས་སྒྲིབ་ཀུན་ནས་
ཉོན་མོངས་གཟུང་རྟོག་དང༌། རྣམ་བྱང་གཟུང་རྟོག་འགལ་བའི་ཕྱིར་ཏེ། རྒྱན་སྣང་ལས། འདི་
གཉིས་ཕན་ཚུན་རྣམ་པར་གཅོད་པའི་རང་ བཞིན་ཡིན་ པས་འདི་གཉིས་ཐ་དད་པའོ། །ཞེས་གསུངས་
པའི་ཕྱིར།
ཁོ་ན་རེ། ངེས་པའི་རྒྱུན་ཞུགས་སྲིད་པ་ལན་བདུན་པ་པའི་རྒྱུད་ཀྱི་ཡིད་ཀྱི་རྣམ་པར་ཤེས་པ་ཆོས་
ཅན། ལམ་བདེན་མ་ཡིན་པར་ཐལ། སྡུག་བདེན་ཡིན་ པའི་ཕྱིར། ཁྱབ་པ་ཁས། དེར་ཐལ། ལས་
ཉོན་གྱིས་གཞན་དབང་དུ་གྱུར་པའི་གང་ཟག་ཡིན་ པའི་ཕྱིར། དེར་ཐལ། ངེས་པའི་རྒྱུན་ཞུགས་སྲིད་
པ་ལན་བདུན་པ་པ་དེ་དེ་ཡིན་ པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ལས་ཉོན་གྱི་
དབང་གིས་འདོད་པར་རིགས་མཐུན་གྱི་སྐྱེ་སྲིད་ལན་བདུན་ལེན་པར་ངེས་པའི་གང་ཟག་ཡིན་པའི་ཕྱིར་ན།
མ་ཁྱབ།
ཁ་ཅིག ཟག་བཅས་འབྲས་དུས་ཀྱི་ཆར་གྱུར་པ། སྡུག་བདེན་གྱི་མཚན་ཉིད། ཟག་བཅས་རྒྱུ་
དུས་ཀྱི་ཆར་གྱུར་པ། ཀུན་འབྱུང་བདེན་པའི་མཚན་ཉིད། ཟེར་ན་མི་འཐད་དེ། ཀུན་འབྱུང་བདེན་
པ་དེ་སྡུག་བསྔལ་བདེན་པ་ཡིན་ པའི་ཕྱིར། དེས་ན་སྡུག་ཀུན་གང་རུང་ལ་སྤང་བྱས་མ་ཁྱབ་སྟེ། ཉན་
ཐོས་སྦྱོར་ལ མ་པ་དང་། ཁམས་གོང་གི་སྐྱེ་བ་འཕེན་བྱེད་ཀྱི་ཟག་བཅས་དགེ་བའི་ལས་རྣམས་སྡུག་བདེན་
ཡིན་ པའི་ཕྱིར། ཁ་ཅིག ལས་དང་ཉོན་མོངས་པ་གང་རུང་ལ་བརྟེན་ནས་བྱུང་བའི་ཟག་བཅས་ཀྱི་ཕུང་
པོར་དམིགས་པ། སྡུག་བདེན་གྱི་མཚན་ཉིད། སྡུག་བསྔལ་བདེན་པ་འབྲས་བུ་དང་པོ་གསུམ་གང་
རུང་གི་སྒོ་ནས་འབྱིན་པར་བྱེད་པའི་ཟག་བཅས་ཀྱི་ཤེས་པར་དམིགས་པ། ཀུན་འབྱུང་བདེན་པའི་མཚན་
185



： ་.
མ་
དv
་
ཉིད་དུ་འཇོག་པ་མི་འཐད་དེ། དམན་ལམ་སྔོན་དུ་མི་སོང་བའི་ས་གསུམ་པ་ པའི་རྒྱུད་ཀྱི་ཉོན་མོངས་དེ་
དང་པོ་ཡིན་ཞིང་། དེ་སྡུག་བསྔལ་བདེན་པ་མ་ཡིན་ པའི་ཕྱིར། དེ་མཚན་ཉིད་དེ་ཡིན་ཞིང་། དེ་
ཀུན་འབྱུང་བདེན་པ་ཡང་མ་ཡིན་ པའི་ཕྱིར། དང་པོ་གྲུབ་སྟེ། དེའི་རྒྱུད་ལ་སྡུག་བདེན་མེད་པའི་ཕྱིར་
ཏེ། རྒྱུད་བླ་མ་ལས། འཕགས་པས་འཆི་དང་རྒ་བ་དང་། །ན་བའི་སྡུག་བསྔལ་རྩད་ནས་སྤངས། །
ལས་དང་ཉོན་མོངས་དབང་གིས་སྐྱེ། །དེ་ལ་དེ་མེད་ཕྱིར་དེ་མེད། །ཅེས་གསུངས་པའི་ཕྱིར། །
སྡུག་བདེན་ཡིན་ན། འཁོར་བ་ཡིན་པས་མ་ཁྱབ་སྟེ། ལྷག་བཅས་མྱང་འདས་པའི་རྒྱུད་ཀྱི་
གཟུགས་ཕུང་དེ་སྡུག་བདེན་ཡིན་ པའི་ཕྱིར། ཀུན་འབྱུང་བདེན་པ་ལ་སེམས་བྱུང་གིས་མ་ཁྱབ་སྟེ། དེ་
དང་གཙོ་བོ་སེམས་ཀྱི་གཞི་མཐུན་ཡོད་པའི་ཕྱིར། ལས་ཀྱི་ཀུན་འབྱུང་བདེན་པ་དང་ཉོན་མོངས་པའི་
ཀུན་འབྱུང་བདེན་པ་གང་རུང་ལ་སེམས་བྱུང་གིས་ཁྱབ་བོ།་་་་་
དེས་ན་རང་ལུགས་ལ། བདེན་པ་ལ་བཞི་ཡོད་པའི། དང་པོ་ནི། ཀུན་ནས་ཉོན་མོངས་ཕྱོགས་
ཀྱི་བདེན་པ་གང་ཞིག་་མི་རྟག་པ་དང༌། སྡུག་བསྔལ་བ་དང་། དོན་གཞན་གྱི་བདག་གིས་སྟོང་པ།
རང་གི་ངོ་བོར་གྱུར་པའི་གང་ཟག་གི་བདག་མེད་པ་བཞིས་ཁྱད་པར་དུ་བྱས་པའི་རབ་ཏུ་ཕྱེ་བ།་ སྡུག་
བདེན་གྱི་མཚན་ཉིད། དབྱེ་ན་མ་དག་པའི་སྣོད་བཅུད་ཀྱི་འཇིག་རྟེན་གཉིས་སུ་ཡོད་དེ། ཀུན་བཏུས་
ལས། སྡུག་བསྔལ་གྱི་བདེན་པ་གང་ཞེ་ན། སེམས་ཅན་སྐྱེ་བ་དང་སྐྱེ་བའི་གནས་ཀྱིས་ཀྱང་ཤེས་པར་
བྱའོ། །ཞེས་གསུངས་པའི་ཕྱིར། ཡང་དེ་ལ་སྡུག་བསྔལ་གྱི་སྡུག་བསྔལ། འགྱུར་བའི་སྡུག་བསྔལ།
ཁྱབ་པ་འདུ་བྱེད་ཀྱི་སྡུག་བསྔལ་དང་གསུམ་ལས། དང་པོ་ནི། མཁལ་མའི་ཟུག་གཟེར་ལ་སོགས་པའི་
ཚོར་བ་ལྟ་བུ། གཉིས་པ་ནི། ཟས་ཞིམ་པོ་ལ་སྲེད་ནས་རོ་མྱངས་པའི་ཚོར་བ་ལྟ་བུ། གསུམ་པ་ནི།
ཉེར་ལེན་གྱི་ཕུང་པོ་ལྔ་ལྟ་བུ།
གཉིས་པ་ནི། དེ་གང་ཞིག རྒྱུ་ཀུན་འབྱུང་རབ་སྐྱེ་རྐྱེན་བཞིས་ཁྱད་པར་དུ་བྱས་པའི་རབ་ཏུ་ཕྱེ་
བ། ཀུན་འབྱུང་བདེན་པའི་མཚན་ཉིད། དབྱེ་ན། ལས་ཀྱི་ཀུན་འབྱུང་བདེན་པ་དང་། ཉོན་མོངས་
པའི་ཀུན་འབྱུང་བདེན་པ་གཉིས་ཡོད་དེ། ཀུན་བཏུས་ལས། ཀུན་འབྱུང་བའི་ བདེན་པ་གང་ཞེ་ན།
ཉོན་མོངས་པ་དང་དེའི་དབང་གིས་བྱུང་བའི་ལས་སོ། །ཞེས་གསུངས་པའི་ཕྱིར། དང པོ་ལ་དབྱེ་ན།
འཁོར་བས་བསྡུས་པའི་ བསོད་ནམས་ཀྱི་ལས། བསོད་ནམས་མ་ཡིན་པའི་ལས། མི་གཡོ་བའི་ ལས་
དང་གསུམ་ཡོད། དང་པོ་ལ། མིར་སྐྱེ་བ་འཕེན་བྱེད་ཀྱི་ལས་དང༌། འདོད་ལྷར་སྐྱེ་བ་འཕེན་བྱེད་
ཀྱི་ལས་དང་གཉིས་ལས། དང་པོ་ལ་གླིང་བཞིའི་མིར་སྐྱེ་བ་འཕེན་བྱེད་ཀྱི་ལས་ བཞི་ཡོད། ་ ་
186
མ་



ཨ*
གཉིས་པ་ལ། ། འདོད་ལྷ་རིགས་དྲུག་ཏུ་སྐྱེ་བ་འཕེན་བྱེད་ཀྱི་ལས་དྲུག་ཡོད། གཉིས་པ་ལ། ངན་
སོང་གསུམ་དུ་སྐྱེ་བ་འཕེན་བྱེད་ཀྱི་ལས་གསུམ་དུ་ཡོད། གསུམ་པ་ལ། གཟུགས་ཁམས་དང༌། གཟུགས་
མེད་ཁམས་སུ་སྐྱེ་བ་འཕེན་བྱེད་ཀྱི་ལས་གཉིས་ལས། དང་པོ་ལ། བསམ་གཏན་དང་པོ། གཉིས་
པ། གསུམ་པ། ་་་་་་་་་་་་་་་་་་
བཞི་པར་སྐྱེ་བ་འཕེན་བྱེད་ཀྱི་ལས་བཞི་ལས། དང་པོ་ལ། ཚངས་རིས། ཚངས་པ་མདུན་ན་
འདོན། ཚངས་ཆེན་དུ་སྐྱེ་བ་འཕེན་བྱེད་ཀྱི་ལས་གསུམ་དུ་ཡོད། གཉིས་པ་ལ། འོད་ཆུང་། ཚད་
མེད་འོད། འོད་གསལ་དུ་སྐྱེ་བ་འཕེན་བྱེད་ཀྱི་ལས་གསུམ་དུ་ཡོད། གསུམ་པ་ལ། དགེ་ཆུང་། ཚད་
མེད་དགེ དགེ་རྒྱས་སུ་སྐྱེ་བ་འཕེན་བྱེད་ཀྱི་ལས་གསུམ་དུ་ཡོད། ་བཞི་པ་ལ།། སྤྲིན་མེད། བསོད་
ནམས་སྐྱེ། འབྲས་བུ་ཆེ་བ། མི་ཆེ་བ། མི་གདུང་བ། གྱ་ནོམ་སྣང་བ། ཤིན་ཏུ་མཐོང་བ། འོག་
མིན་དུ་སྐྱེ་བ་འཕེན་བྱེད་ཀྱི་ལས་བརྒྱད་དུ་ཡོད།
གཉིས་པ་ལ་ནམ་མཁའ་མཐའ་ཡས་སྐྱེ་མཆེད། རྣམ་ཤེས་མཐའ་ཡས། ཅི་ཡང་མེད། སྲིད་
རྩེར་སྐྱེ་བ་འཕེན་བྱེད་ཀྱི་ལས་བཞི་ཡོད། གཉིས་པ་ལ་རྩ་ཉོན་དྲུག་དང་། ཉེ་ཉོན་ཉི་ཤུ་ཡོད། དང་
པོ་ནི། འདོད་ཆགས། ཁོང་ཁྲོ། ང་རྒྱལ། ཉོན་མོངས་ཅན་གྱི་མ་རིག་པ། ཉོན་མོངས་ཅན་གྱི་
ལྟ་བ། ཉོན་མོངས་ཅན་གྱི་ཐེ་ཚོམ་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། ཁྲོ་བ། ཁོན་དུ་
འཛིན་པ། འཆབ་པ། འཚིག་པ། ཕྲག་དོག སེར་སྣ། གཡོ། སྒྱུ། རྒྱགས་པ། བརྣབ་
སེམས། ཁྲེལ་མེད་པ། ངོ་ཚ་མེད་པ། རྨུགས་པ། རྒོད་པ། མ་དད་པ། ལེ་ལོ། བག་མེད།
བརྗེད་ངས། ཤེས་བཞིན་མ་ཡིན་པ། རྣམ་པར་གཡེང་བ་རྣམས་སུ་ཡོད་པའི་ཕྱིར། གསུམ་པ་ལ།
རྣམ་བྱང་ཕྱོགས་ཀྱི་བདེན་པ་གང་ཞིག འགོག་པ་ཞི་བ་གྱ་ནོམ་ངེས་འབྱུང་བཞིས་ཁྱད་པར་དུ་བྱས་པའི་
རབ་ཏུ་ཕྱེ་བ། འགོག་བདེན་གྱི་མཚན་ཉིད། དབྱེ་ན། དངོས་བཏགས་སོ་སོར་མ་ཕྱེ་བའི་ དབང་
དུ་བྱས་ནས། ཟབ་པའི་འགོག་པ། བརྡའི་འགོག་པ། དོན་དམ་པའི་འགོག་པ། ་ཡོངས་སུ་མ་
རྫོགས་པའི་འགོག་པ། ཡོངས་སུ་རྫོགས་པའི་འགོག་པ། རྒྱུན་མེད་པའི་འགོག་པ། རྒྱུན་དང་བཅས་
པའི་འགོག་པ། ལྷག་བཅས་ཀྱི་འགོག་པ། ལྷག་མེད་ཀྱི་འགོག་པ། ཁྱད་པར་དུ་འཕགས་པའི་འགོག་
པ་དང་བཅུ་ཡོད་དེ།
ཀུན་བཏུས་ལས། འགོག་པའི་བདེན་པ་གང་ཞེ་ན། ཟོ བ་པ་ དང༌། བརྡ་དང་། དོན་དམ་པ་
དང་། ཡོངས་སུ་མ་རྫོགས་པ་དང༌། ཡོངས་སུ་རྫོགས་པ་དང༌། རྒྱུན་མེད་པ་དང་། རྒྱུན་དང་བཅས་
'',
，
པ
E
1
，
.
187



པ་དང༌། ལྷག་མ་དང་བཅས་པ་དང༌། ལྷག་མ་མེད་པ་དང་། ཁྱད་པར་དུ་འཕགས་པ་དང་། ཞེས་
གསུངས་པའི་ཕྱིར། དང་པོ་ནི། ཐེག་ཆེན་འཕགས་པའི་རྒྱུད་ཀྱི་འགོག་བདེན་ལྟ་བུ། གཉིས་པ་
ནི། འཇིག་རྟེན་པའི་ལམ་གྱི་འདོད་ཉོན་མངོན་གྱུར་པ་རེ་ཤིག་སྤངས་པའི་སྤངས་པ་ལྟ་བུ། གསུམ་
པ་ནི། འཕགས་པའི་རྒྱུད་ཀྱི་འགོག་བདེན་ལྟ་བུ། བཞི་པ་ནི། ཐེག་དམན་སློབ་པའི་རྒྱུད་ཀྱི་འགོག་
བདེན་ལྟ་བུ། ལྔ་པ་ནི། ཐེག་དམན་དགྲ་བཅོམ་པའི་རྒྱུད་ཀྱི་འགོག་བདེན་ལྟ་བུ། དྲུག་པ་ནི། ཤེས་
རབ་རྐྱང་བའི་ཆ་ལས་རྣམ་གྲོལ་གྱི་ལྷག་བཅས་མྱང་འདས་ལྟ་བུ། བདུན་པ་ནི། གཉིས་ཀའི་ཆ་ལས་
རྣམ་གྲོལ་གྱི་ལྷག་མེད་མྱང་འདས་ལྟ་བུ། བརྒྱུད་པ་ནི། ཤེས་རབ་རྐྱང་བའི་ཆ་ལས་རྣམ་གྲོལ་གྱི་ལྷག་
བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པའི་འགོག་བདེན་ལྟ་བུ། དགུ་པ་ནི། གཉིས་
ཀའི་ཆ་ལས་རྣམ་གྲོལ་གྱི་ལྷག་མེད་མྱང་འདས་ལ་གནས་པའི་ཉན་ཐོས་དགྲ་བཅོམ་པའི་འགོག་བདེན་ལ་་་་༌་
བུ༑ བཅུ་པ་ནི། མི་གནས་པའི་མྱང་འདས་ལྟ་བུ། དེ་ཡང་བསྡུ་ན། བརྡ་དང་། དོན་དམ་པའི་
འགོག་པ་གཉིས་སུ་འདུས་ཏེ། གཉིས་པ་ནི། བཏགས་པ་བ་དང་། གཞན་རྣམས་མཚན་ཉིད་པ་ཡིན་ནོ།།
བཞི་པ་ལ། དེ་གང་ཞིག ལམ་རིག་པ་སྒྲུབ་པ་ངེས་འབྱིན་བཞིས་ཁྱད་པར་དུ་བྱས་པའི་རབ་ཏུ་
ཕྱེ་བ། ལམ་བདེན་གྱི་མཚན་ཉིད། དབྱེ་ན། འཁོར་དང་བཅས་པའི་དབང་དུ་བྱས་ན། ཚོགས་
ལམ་སོགས་ལྔ་ལས། དང་པོ་གཉིས་བཏགས་པ་བ་དང་། ཕྱི་མ་གསུམ་མཚན་ཉིད་པ་ཡིན་ཏེ། ཀུན་
བཏུས་ལས། ལམ་གྱི་བདེན་པ་གང་ཞེ་ན། ལམ་གང་གིས་སྡུག་བསྔལ་ཡོངས་སུ་ཤེས་པ་དང༌། ཀུན་
འབྱུང་སྤངས་པ་དང་། འགོག་པ་མངོན་དུ་བྱེད་པ་དང་། ལམ་བསྒོམ་པ་སྟེ་འདི་ནི་ལམ་གྱི་མཚན་
ཉིད་མདོར་བསྡུས་པའོ། །ཡང་ལམ་རྣམ་པ་ལྔ་སྟེ། ཚོགས་ཀྱི་ལམ་དང༌། སྦྱོར་བའི་ལམ་དང་།
མཐོང་བའི་ལམ་དང༌། སྒོམ་པའི་ལམ་དང་། མཐར་ཕྱིན་པའི་ལམ་མོ། །ཞེས་གསུངས་པའི་ཕྱིར།
ལྔ་པ་ནི། འགོག་བདེན་དེ་བདེན་པ་གཞན་གསུམ་དང་གཅིག་བཀག་པའི་ཐ་དད་ཡིན་ལ། སྡུག་
ཀུན་གཉིས་ལྡོག་པ་ཐ་དད་ཡིན་ གྱི་འགལ་བ་མ་ཡིན་ཏེ། ཀུན་འབྱུང་བདེན་པ་ལ་སྡུག་བདེན་གྱིས་ཁྱབ་
པའི་ཕྱིར། ལམ་བདེན་དང་དེ་འགལ་ཏེ། ལམ་བདེན་ཡིན་ན་ཀུན་ནས་ཉོན་མོངས་ཕྱོགས་ཀྱི་བདེན་
པ་མ་ཡིན་དགོས་པའི་ཕྱིར། ལམ་བདེན་དང་སྡུག་བསྔལ་མི་འགལ་ཏེ། ཉན་ཐོས་སྒོམ་ལམ་པའི་རྒྱུད་
ཀྱི་མི་ཤེས་པ་ཀུན་ཤེས་པའི་དབང་པོར་གྱུར་པའི་ཚོར་བ་སྡུག་བསྔལ་དེ་གཉིས་ཀ་ཡིན་པའི་ཕྱིར། དྲུག་
པ་ལ་ལོག་ཞུགས་བཅུ་དྲུག་ངོས་གཟུང་བ་དང་། དེ་དང་འགལ་བའི་རྣམ་པ་བཅུ་དྲུག་ངོས་གཟུང་བའོ།།
དང་པོ་ལ། སྡུག་བདེན་ལ་འོག་ཞུགས་བཞི་ཡོད་དེ། ཉེར་ལེན་གྱི་ཕུང་པོ་གཙང་བདེ་རྟག་བདག་ཏུ་
188



，
འཛིན་པ་རྣམས་སུ་ཡོད་པའི་ཕྱིར། ཀུན་འབྱུང་བདེན་པ་ལ་ལོག་ཞུགས་བཞི་ཡོད་དེ། སྡུག་བསྔལ་
རྒྱུ་མེད་དུ་འཛིན་པ། རྒྱུ་གཅིག་ཁོ་ནས་བྱས་པར་འཛིན་པ། དབང་ཕྱུག་ལ་སོགས་པ་གཞན་གྱི་བློའི་
གཡོ་བ་སྔོན་དུ་བཏང་ནས་བྱས་པར་འཛིན་པ་དང༌། རང་བཞིན་རྟག་ལ་གནས་སྐབས་གཞན་དུ་འགྱུར་
བར་འཛིན་པ་རྣམས་སུ་ཡོད་པའི་ཕྱིར། འགོག་བདེན་ལ་ལོག་ཞུགས་བཞི་ཡོད་དེ། ཐར་པ་ཡེ་མེད་དུ་
འཛིན་པ། ཟག་བཅས་ཀྱི་ཁྱད་པར་འགའ་ཞིག་ཙམ་ཐར་པར་འཛིན་པ། སྡུག་བསྔལ་གྱི་ཁྱད་པར་
འགའ་ཞིག་ཙམ་གྱ་ནོམ་པའི་ཐར་པར་འཛིན་པ། སྡུག་བསྔལ་ཟད་པ་ཡོད་ཀྱང་སླར་ལྡོག་པར་འཛིན་
པ་རྣམས་སུ་ཡོད་པའི་ཕྱིར། ལམ་བདེན་ལ་ལོག་ཞུགས་ བཞི་ཡོད་དེ། ཐར་ལམ་ཡེ་མེད་ དུ་འཛིན་པ།
བདག་མེད་རྟོ གས་ པའི་ཡེ་ཤེས་ཐར་ལམ་དུ་མི་རིགས་པར་འཛིན་པ། བས མ་གཏན་གྱི་ཁྱད་པར་འགའ་
ཞིག་ཐར་ལམ་དུ་འཛིན་པ། སྡུག་བསྔལ་གཏན་ཟད་དུ་བྱེད་པའི་ཐར་ལམ་མེད་པར་འཛིན་པ་རྣམས་
སུ་ཡོད་པའི་ཕྱིར་ཏེ། རྣམ་འགྲེལ་ལས། བདེན་པ་བཞི་ལ་བརྟེན་པ་དང་། །བདེ་དང་ང་དང་ངའི་
ཞེས་སོགས། །ཡང་དག་མ་ཡིན་རྣམ་བཅུ་དྲུག །སྒྲོ་བཏགས་ནས་ནི་ཡོངས་སུ་སྲེད། །ཅེས་གསུངས་
པའི་ཕྱིར། །
གཉིས་པ་ནི། ཉེར་ལེན་གྱི་ཕུང་པོ་ཆོས་ཅན། མི་རྟག་སྟེ། རེ་འགའ་སྐྱེ་བའི་ཕྱིར། སྡུག་
བསྔལ་པ་ཡིན་ཏེ། ལས་ཉོན་གྱིས་གཞན་དབང་ཅན་ཡིན་ པའི་ཕྱིར། དོན་གཞན་གྱི་བདག་གིས་སྟོང་
པའི་རྣམ་པ་ཞེས་བྱ་སྟེ། དབང་སྒྱུར་བ་པོའི་བདག་དོན་གཞན་མེད་པའི་ཕྱིར། བདག་མེད་པའི་རྣམ་
པ་ཞེས་བྱ་སྟེ། རང་དབང་བའི་བདག་གི་ངོ་བོར་མ་གྲུབ་པའི་ཕྱིར། ཡན་ལག་བཅུ་ག ཉིས་ཀྱི་ནང་ཚན་
དུ་གྱུར་པའི་ལས་ དང་སྲེད་པ་ཆོས་ཅན། རྒྱུའི་རྣམ་པ་ཞེས་བྱ་སྟེ། རང་འབྲས་སྡུག་བསྔལ་གྱི་རྩ་བ་ཡིན་
པའི་ཕྱིར། ཀུན་འབྱུང་བའི་རྣམ་པ་ཞེས་བྱ་སྟེ། རང་འབྲས་སྡུག་བསྔལ་ཡང་དང་ཡང་དུ་སྐྱེད་བྱེད་
ཡིན་ པའི་ཕྱིར། རབ་སྐྱེའི་རྣམ་པ་ཞེས་བྱ་སྟེ། རང་འབྲས་སྡུག་བསྔལ་ཤུགས་དྲག་སྐྱེད་བྱེད་ཡིན་ པའི་
ཕྱིར། སྲིད་པའི་སྲེད་པ་ཆོས་ཅན། རྐྱེན་གྱི་རྣམ་པ་ཞེས་བྱ་སྟེ། རང་འབྲས་སྡུག་བསྔལ་གྱི་ལྷན་ཅིག་
བྱེད་རྐྱེན་ཡིན་ པའི་ཕྱིར། གཉེན་པོའི་སྟོབས་ཀྱིས་སྡུག་བསྔལ་གཏན་ཟད་པའི་བྲལ་བ་ཆོས་ཅན། འགོག་
པའི་རྣམ་པ་ཞེས་བྱ་སྟེ། སྡུག་བསྔལ་སྤངས་པའི་བྲལ་བ་ཡིན་ པའི་ ཕྱིར། ཞི་བའི་རྣམ་པ་ཞེས་བྱ་སྟེ །
ཉོན་མོངས་སྤངས་པའི་བྲལ་བ་ཡིན་ པའི་ ཕྱིར། གྱ་ནོ མ་པའི་རྣམ་པ་ཞེས་བྱ་སྟེ། ཕན་བདེའི་ངོ་བོར་
གྱུར་པའི་ཐར་པ་ཡིན་པའི་ཕྱིར། ངེས་པར་འབྱུང་བའི་རྣམ་པ་ཞེས་བྱ་སྟེ། སླར་མི་ལྡོག་པའི་ཐར་
པ་ཡིན་ པའི་ཕྱིར། གང་ཟག་གི་བདག་མེད་མངོན་སུམ་དུ་རྟོགས་པའི་ཡེ་ཤེས་ཆོས་ཅན། ལམ་གྱི་རྣམ་
189
-



པ་ཞེས་བྱ་སྟེ། ཐར་པར་བགྲོད་པར་བྱེད་པའི་ལམ་གྱི་རིགས་སུ་གནས་པའི་ཕྱིར། རིག་པའི་རྣམ་པ་
ཞེས་བྱ་སྟེ། ཉོན་མོངས་པའི་དངོས་གཉེན་དུ་དགོས་པའི་ཕྱིར། སྒྲུབ་པའི་རྣམ་པ་ཞེས་བྱ་སྟེ། སེམས་
ཀྱི་གནས་ལུགས་ཕྱིན་ཅི་མ་ལོག་པར་སྒྲུབ་པའི་ཕྱིར། ངེས་པར་འབྱིན་པའི་རྣམ་པ་ཞེས་བྱ་སྟེ། སྡུག་
བསྔལ་གཏན་ཟད་དུ་བྱེད་པའི་ལམ་ཡིན་ པའི་ཕྱིར། །
༣ སྐྱབས་གསུམ་གྱི་རྣམ་གཞག་རྒྱས་པར་བཤད་པ།
འོ་ན། སངས་རྒྱས་ལ་སོགས་དཀོན་མཆོག་གསུམ། །ཞེས་པས་སྒྲུབ་པའི་རྟེན་ལ་འདོམས་པའི་
གདམས་ངག་འཆད་ཚུལ་དེ་གང་ཞེ་ན། འདི་ལ་མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་
ཚུལ་གཉིས་ལས། དང་པོ་ནི། ཤཱ་རི་དྭ་ཏིའི་བུ་གཞན་ཡང་ཤེར་ཕྱིན་ལ་སྤྱོད་པའི་ཚེ་གཟུགས་ལ་རྣམ་
པ་ཐམས་ཅད་མཁྱེན་པ་ཉིད་སྦྱོར་ བར་མི་བྱེད་དེ། འདི་ལྟར་གཟུགས་ཉིད་ཡང་དག་པར་རྗེས་སུ་མི་
མཐོང་ངོ༌། །ཞེས་སོགས་ གསུངས། གཉིས་པ་ནི། མདོའི་དོན་བཤད་པ་ལ། སངས་རྒྱས་ལ་སོགས་
དཀོན་མཆོག་གསུམ། །ཞེས་གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ། སངས་རྒྱས་ལ་
སངས་རྒྱས་དང༌། ཞེས་སོགས་གསུངས། འདི་ལ་ཡང་སོ་སོར་བཤད་པ་དང་། དོན་བསྡུ་བ་གཉིས།
དང་པོ་ལ། སངས་རྒྱས་དཀོན་མཆོག ཆོས་དཀོན་མཆོག དགེ་འདུན་དཀོན་མཆོག་ལ་གདམས་
པ་དང་གསུམ་ལས། དང་པོ་ནི། བྱང་ཆེན་ཤེར་ཕྱིན་ལ་སྤྱོད་པའི་ཚེ་གཟུགས་ལ། ཞེས་པ་ནས།
བྱང་ཆུབ་སེམས་དཔའི་རྣམ་པ་ཐམས་ཅད་མཁྱེན་པ་ཉིད་ནི་བྱང་ཆུབ་བོ། །ཤཱ་རི་དྭ་ཏིའི་བུ་བྱང་ཆེན་
དེ་ལྟར་བརྩོན་ཞེས་བརྗོད་པར་བྱའོ། །ཞེས་པའི་ བར་གྱིས་བསྟན། དེའི་དོན་བཤད་པ་ལ། སངས་རྒྱས་
ལ་སངས་རྒྱས་དང་བྱང་ཆུབ་དག་མཚན་ཉིད་གཅིག་པ་ཉིད་ཀྱིས་སངས་རྒྱས་སུ་བྱེད་པའི་ཆོས་ཀྱི་མཚན་
ཉིད་རྣམ་པ་ཐམས་ཅད་མཁྱེན་པ་ཉིད་མི་དམིགས་པ་ལ་གཟུགས་ལ་སོགས་པ་མི་སྦྱོར་བས། ་ དམིགས་ པར་
བྱ་བ་དང་དམིགས་པར་བྱེད་པ་མཉམ་པ་ཉིད་དུ་ཤེས་པ་ཞེས་བྱ་བ་དང༌། ཞེས་གསུངས། དོན་ནི།
གཟུགས་ལ་རྣམ་པ་ཐམས་ཅད་མཁྱེན་པ་ཉིད་མི་སྦྱོར་ཞེས་སོགས་ ཀྱི་མདོ་ཆོས་ཅན། སངས་རྒྱ ས་དཀོན་
མཆོག་ལ་གདམས་པ་ཡིན་ཏེ། དེ་ལ་སྐྱབས་གནས་ཡང་དག་ཏུ་བདེན་ཞེན་དགག་པའི་ཕྱིར་དུ་འདོམས་
པའི་མདོ་ཚིག་ཡིན་པའི་ཕྱིར།
གཉིས་པ་ནི། ཤཱ་རི་དྭ་ཏིའི་བུ་གཞན་ཡང་བྱང་ཆེན་ཤེར་ཕྱིན་ལ་སྤྱོད་པའི་ཚེ། གཟུགས་དངོས་
པོ་ཡོད་ཅེས་བྱ་ བར་ཡང་དག་པར་རྗེས་སུ་མི་མཐོང་ངོ༌། །གཟུགས་དངོས་པོ་མེད་ཅེས་བྱ་ བར་ཡང་
190



དག་པར་རྗེས་སུ་མི་མཐོང་ངོ༌། །ཞེས་པ་ནས། ཤེས་རབ་འཆལ་བའི་སེམས་མི་སྐྱེད་དོ། །ཞེས་
པའི་ བར་གྱིས་བསྟན། དེའི་དོན་འཆད་པ་ལ། ཆོས་ལ་ཐམས་ཅད་མཁྱེན་པ་ཉིད་གསུམ་གྱིས་བསྡུས་
པའི་གཞི་དང་གཉེན་པོ་དང་རྣམ་པ་མཐའ་དག་བསྡུས་པ་དག་གིས་ བསྡུས་པའི་ཆོས་ཐམས་ཅད་ངོ་བོ་ཉིད་
མེད་དོ་ཞེས་བྱ་བ་དང༌། ཞེས་གསུངས། དོན་ནི། གཟུགས་དངོས་པོ་ཡོད་ཅེས་བྱ་ བར་མི་སྦྱོར་རོ།།
ཞེས་སོགས་ཀྱི་མདོ་ཆོས་ཅན། ཆོས་དཀོན་མཆོག་ལ་གདམས་པ་ཡིན་ཏེ། དེ་ལ་མངོན་དུ་བྱ་ བར་
བདེན་ཞེན་དགག་པའི་ཕྱིར་དུ་འདོམས་པའི་མདོ་ཚིག་ཡིན་པའི་ཕྱིར།
གསུམ་པ་ལ། གོང་དུ་ཤེར་ཕྱིན་ལ་སྤྱོད་པའི་བྱང་ཆེན་མང་དུ་གསུངས་པ་ལས་འཕྲོས་ནས། དེ་
སྐད་ཅེས་བཀའ་སྩལ་པ་དང་། ཚེ་དང་ལྡན་པ་ཤཱ་ར་དྭ་ཏིའི་བུས་བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་བྱང་ཆེན་ཤེར་ཕྱིན་ལ་གནས་པ་འདིས་གནས་པ་དེ་གང་ནས་ཤི་འཕོས་
ཏེ་འདིར་སྐྱེ་བ་ལགས། འདི་ནས་ཤི་འཕོས་ནས་གང་དུ་སྐྱེ་བར་འགྱུར་བ་ལགས། དེ་སྐད་ཅེས་གསོལ་
བ་དང་། བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རི་དྭ་ཏིའི་བུ་ལ་འདི་སྐད་ཅེས་བཀའ་སྩལ་ཏོ། །
ཤཱ་རིའི་བུ་བྱང་ཆེན་ཤེར་ཕྱིན་འདིས་གནས་པ་དེ་ནི། ཞེས་སོགས་ཀྱིས་བསྟན། དེའི་དོན་འཆད་པ་ལ། །
དགེ་འདུན་ལ་སངས་རྒྱས་དཀོན་མཆོག་གི་ཁོངས་སུ་གཏོགས་པ་ཉིད་ཀྱི་དགྲ་བཅོམ་པ་མ་གཏོགས་པ་་་་་་་
འབྲས་བུ་ལ་གནས་པ་དང་ཞུགས་པའི་བྱེ་བྲག་གིས་སྐྱེས་བུ་ཆེན་པོ་བདུན་པོ་རང་སངས་རྒྱས་དང་ལྷན་་་་་་་
ཅིག་བརྒྱད་པོ་དབང་པོ་རྟུལ་པོ་ལ་སོགས་པའི་བྱེ་བྲག་གིས་གྲངས་ཉི་ཤུར་འཆད་པ་བྱང་ཆུབ་སེམས་དཔའ་
འཕགས་པ་སློབ་པ་ཕྱིར་མི་ལྡོག་པ་རྣམས་ལ་སྐྱེ་བ་མེད་པ་ཉིད་དུ་འཇུག་པར་བྱའོ་ཞེས་ལུང་འབོགས་པ།
ཞེས་གསུངས། དོན་ནི། བྱང་ཆེན་གང་ནས་ཤི་འཕོས་ནས་འདིར་སྐྱེས་པ། ཞེས་སོགས་ཀྱི་མདོ་
ཆོས་ཅན། དགེ་འདུན་དཀོན་མཆོག་ལ་གདམས་པ་ཡིན་ཏེ། དེ་ལ་ལམ་སྒྲུབ་པའི་ཟླ་གྲོགས་སུ་བདེན་
ཞེན་དགག་པའི་ཕྱིར་དུ་འདོམས་པའི་མདོ་ཚིག་ཡིན་ པའི་ཕྱིར། གཉིས་པ་ནི། དཀོན་མཆོག་གསུམ་
ལ་འདོམས་པ་དང༌། ཞེས་པས་འཆད། །
སྐབས་འདིར་མཐའ་དཔྱད་པ་ལ། རྒྱུད་བླ་མ་ལས་གསུངས་ཚུལ་དང་། མདོ་སྡེའི་རྒྱུན་ལས་གསུངས་
ཚུལ་དང༌། ཉམས་སུ་ལེན་པའི་རིམ་པ་ལ་སྦྱོར་ཚུལ་དང་གསུམ་ལས། དང་པོ་ལ། ཐུན་མོང་མ་
ཡིན་ པའི་དཀོན་མཆོག་གསུམ་ངོས་གཟུང་བ་དང༌། སྐྱབས་སྤྱིའི་རྣམ་གཞག་བཤད་པ། ཀུན་རྫོབ་པའི་
སྐྱབས་དང་དོན་དམ་པའི་སྐྱབས་ཀྱི་ཁྱད་པར་བཤད་པ། དཀོན་མཆོག་གི་སྒྲ་དོན་བཤད་པ་དང་བཞི་ལས།
དང་པོ་ནི། འདུས་མ་བྱས་ལ་སོགས་པའི་ཡོན་ཏན་བརྒྱད་དང་ལྡན་པའི་མཐར་ཐུག་གི་སྐྱབས་
191



གནས༑ སངས་རྒྱས་དཀོན་མཆོག་གི་མཚན་ཉིད། དབྱེ་ན། ཀུན་རྫོབ་པའི་སངས་རྒྱས་དཀོན་མཆོག་
དང་། དོན་དམ་པའི་སངས་རྒྱས་དཀོན་མཆོག་གཉིས་ལས། དང་པོ་ནི། གཟུགས་སྐུ་གཉིས་ལྟ་བུ།
གཉིས་པ་ནི། ངོ་བོ་ཉིད་སྐུ་དང་ཡེ་ཤེས་ཆོས་སྐུ་ལྟ་བུ་ཡིན་ཏེ། རྒྱུད་བླ་མ་ལས། བདག་ཉིད་
ཀྱི་ནི་སྦྱོར་བའི་གནས། །དམ་པའི་དོན་གྱི་སྐུ་ཡིན་ཏེ། །དྲང་སོང་རྣམས་ཀྱི་བརྡ་ཡི་སྐུ། །ཕ་རོལ་
ཕུན་སུམ་ཚོགས་པའི་གནས། །ཞེས་གསུངས་པའི་ཕྱིར། སངས་རྒྱས་དཀོན་མཆོག་ཆོས་ཅན། ཡོན་
ཏན་བརྒྱད་དང་ལྡན་ཏེ། སྐྱེ་འཇིག་དང་བྲལ་བ་འདུས་མ་བྱས་པའི་ཡོན་ཏན། འབད་རྩོལ་ཉེ་ བར་
ཞི་བ་ལྷུན་གྱིས་གྲུབ་པའི་ཡོན་ཏན། རང་སྣང་ཡུལ་དུ་བྱེད་པའི་བློ་ལ་སྣང་བ་ལྟར་རྗོད་བྱེད་ཀྱི་སྒྲ་དང་
རྣམ་པར་རྟོག་པས་ཇི་ལྟ་བ་བཞིན་དུ་རྟོགས་མི་ནུས་པའི་ཡོན་ཏན། ཇི་ལྟ་བ་དང་ཇི་སྙེད་པ་མཁྱེན་
པའི་ཡོན་ཏན། བརྩེ་བའི་ཡོན་ཏན། ནུས་པའི་ཡོན་ཏན། རང་དོན་གྱི་ཡོན་ཏན། གཞན་དོན་
གྱི་ཡོན་ཏན་རྣམས་དང་ལྡན་པའི་ཕྱིར་ཏེ། དེ་ཉིད་ལས། འདུས་མ་བྱས་ཤིང་ལྷུན་གྱིས་གྲུབ། །གཞན་
གྱི་རྐྱེན་གྱིས་རྟོགས་མིན་པ། །མཁྱེན་དང་བརྩེ་དང་ནུས་པར་ལྡན། །དོན་གཉིས་ལྡན་པའི་སངས་
རྒྱུས་ཉིད། །ཅེས་གསུངས་པའི་ཕྱིར། དེ་ཡང་བསྡུ་ན་གཉིས་སུ་འདུས་ཏེ། དང་པོ་གསུམ་རང་
དོན་གྱི་ཡོན་ཏན་དང༌། ཕྱི་མ་གསུམ་གཞན་དོན་གྱི་ཡོན་ཏན་ཡིན་ཏེ། དེ་ཉིད་ལས། དང་པོ་གསུམ་
ནི་རང་དོན་ཏེ། །ཕྱི་མ་གསུམ་ནི་གཞན་དོན་ཡིན། །ཞེས་གསུངས་པའི་ཕྱིར། །
བསམ་དུ་མེད་པ་ལ་སོགས་པའི་ཡོན་ཏན་བརྒྱད་པོ་གང་རུང་དང་ལྡན་པའི་འཕགས་རྒྱུད་ཀྱི་རྣམ་་་་་
བྱང་བདེན་པ། ཆོས་དཀོན་མཆོག་གི་མཚན་ཉིད། དབྱེ་ན། སྒྲས་བརྗོད་རིགས་ ཀྱི་སྒོ་ནས་ཀུན་
རྫོབ་པའི་ཆོས་དཀོན་མཆོག་དང༌། དོན་དམ་པའི་ཆོས་དཀོན་མཆོག་གཉིས་ལས། དང་པོ་ནི། གསུང་
རབ་ཡན་ལག་བཅུ་གཉིས་ལྟ་བུ། གཉིས་པ་ནི། འགོག་བདེན་དང་ལམ་བདེན་ལྟ་བུ། ཐེག་ཆེན་
གྱི་ཆོས་དཀོན་མཆོག་ཆོས་ཅན། ཡོན་ཏན་བརྒྱུད་དང་ལྡན་ཏེ། མུ་བཞིར་རྟོག་གེ་པའི་བློས་ཇི་ལྟ་བ་
བཞིན་དུ་བསམ་དུ་མེད་པའི་ཡོན་ཏན། ལས་ཉོན་གཉིས་ཅི་རིགས་པ་མེད་པ། ཚུལ་མིན་ཡིད་བྱེད་ཀྱི་
རྣམ་པར་རྟོག་པ་མེད་པ། ལམ་གྱི་ངོ་བོ་སྒྲིབ་པ་དང་མ་འདྲེས་པས་དག་པ། གསལ་བ་ཇི་ལྟ་བ་དང་
ཇི་སྙེད་པ་རིག་པ། མི་མཐུན་ཕྱོགས་ཀྱི་གཉེན་པོ་བྱེད་པའི་ཡོན་ཏན། གང་ཞིག་ལ་ཆགས་པ་དང་བྲལ་
བའི་འགོག་བདེན་གྱི་ཡོན་ཏན། གང་གིས་ཆགས་པ་དང་བྲལ་ བར་བྱེད་པ་ལམ་བདེན་གྱི་ཡོན་ཏན་
རྣམས་ དང་ལྡན་པའི་ཕྱིར་ཏེ། དེ་ཉིད་ལས། བསམ་མེད་གཉིས་མེད་རྟོག་མེད་པ། །དག་གསལ་
གཉེན་པོའི་ཕྱོགས་ཉིད་ཀྱིས། །གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་ཅན་
192



དེ་ཆོས། །ཞེས་གསུངས་པའི་ཕྱིར། དེ་ཡང་བསྡུ་ན་གཉིས་སུ་འདུ་སྟེ། དང་པོ་གསུམ་འགོག་བདེན་
གྱི་ཡོན་ཏན་དང༌། ཕྱི་མ་གསུམ་ལམ་བདེན་གྱི་ཡོན་ཏན་ཡིན་པའི་ཕྱིར་ཏེ། དེ་ཉིད་ལས། ཆགས་
བྲལ་གཉིས་ནི་འགོག་པ་དང༌། །ལམ་གྱི་བདེན་པ་དག་གིས་བསྡུས། །ཞེས་གསུངས་པའི་ཕྱིར།
རིག་གྲོལ་གྱི་ཡོན་ཏན་བརྒྱད་པོ་གང་རུང་དང་ལྡན་པའི་འཕགས་པའི་གང་ཟག དགེ་འདུན་དཀོན་
མཆོག་གི་མཚན་ཉིད། དབྱེ་ན། སྒྲས་བརྗོད་རིགས་ཀྱི་སྒོ་ནས་ཀུན་རྫོབ་པའི་དགེ་འདུན་དཀོན་
མཆོག་དང་། དོན་དམ་པའི་དགེ་འདུན་དཀོན་མཆོག་གཉིས་ལས། དང་པོ་དང༌། འཕགས་ པའི་
གང་ཟག་དོན་གཅིག གཉིས་པ་ནི། འགོག་བདེན་དང་། ལམ་བདེན་ལྟ་བུའོ། །ཐེག་ཆེན་གྱི་དགེ་
འདུན་དཀོན་མཆོག་ཆོས་ཅན། ཡོན་ཏན་བརྒྱད་དང་ལྡན་ཏེ། ཇི་ལྟ་བ་རིག་པའི་ཡོན་ཏན། ཇི་སྙེད་
པ་རིག་པའི་ཡོན་ཏན། ནང་རིག་པའི་ཡོན་ཏན། རང་གི་ངོས་སྐལ་གྱི་ཆགས་ཐོགས་དམན་གསུམ་ཅི་
རིགས་པས་ད ག་པའི་ཡོན་ཏན་གསུམ། རིག་པའི་ཡོན་ཏན། གྲོལ་བའི་ཡོན་ཏན་དང་བརྒྱད་ཡོད་པའི་
ཕྱིར་ཏེ། དེ་ཉིད་ལས། ཇི་ལྟ་ཇི་སྙེད་ནང་གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་ལྡན་
ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་ལྡན་ཉིད། །ཅེས་གསུངས་པའི་ཕྱིར། དེ་ཡང་
བསྡུ་ན་གཉིས་སུ་འདུ་སྟེ། དང་པོ་གསུམ་རིག་པའི་ཡོན་ཏན། ཕྱི་མ་གསུམ་གྲོལ་བའི་ཡོན་ཏན་དུ་འདུ་
བ་ཡིན་ པའི་ཕྱིར། ཁ་ཅིག འདུས་མ་བྱས་ལ་སོགས་པའི་ཡོན་ཏན་བརྒྱད་པོ་གང་རུང་དང་ལྡན་པའི་
སྐྱབས་གནས་མཐར་ཐུག སངས་རྒྱས་དཀོན་མཆོག་གི་མཚན་ཉིད་ཟེར་ན་མི་འཐད་དེ། སངས་རྒྱས་
དཀོན་མཆོག་ཡིན་ན། དེ་བརྒྱད་ཀ་དང་ལྡན་པས་མ་ཁྱབ་པར་ཐལ། མཚན་ཉིད་འཐད་པའི་ཕྱིར།།
འདོད་མི་ནུས་ཏེ། གཟུགས་སྐུ་གཉིས་འདུས་མ་བྱས་ཀྱི་ཡོན་ཏན་དང་ལྡན། ངོ་བོ་ཉིད་སྐུ་མཁྱེན་
བརྩེ་ནུས་གསུམ་གྱི་ཡོན་ཏན་དང་ལྡན་པའི་ཕྱིར། དང་པོ་གྲུབ་སྟེ། དེ་སྤངས་པའི་ཡོན་ཏན་དང་ལྡན་
པའི་ཕྱིར། གཉིས་པ་གྲུབ་སྟེ། དེ་ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་དང་ལྡན་པའི་ཕྱིར། །
ཁ་ཅིག རིག་གྲོལ་གྱི་ཡོན་ཏན་བརྒྱད་དང་ལྡན་པའི་འཕགས་པའི་གང་ཟག་ དགེ་འདུན་
དཀོན་མཆོག་གི་མཚན་ཉིད་དུ་འདོད་པ་མི་འཐད་དེ། དམན་ལ མ་སྔོན་དུ་མ་སོང་བའི་ཐེག་ཆེན་མཐོང་
ལམ་བར་ཆད་མེད་ལམ་པ་དེ་དེ་བརྒྱུད་དང་མི་ལྡན་པའི་ཕྱིར་ཏེ། དེ་གྲོལ་བའི་ཡོན་ཏན་དང་མི་ལྡན་
པའི་ཕྱིར།
ཁ་ཅིག སངས་རྒྱས་འཕགས་པ་དེ་དགེ་འདུན་དཀོན་མཆོག་མ་ཡིན་ཏེ། དེ་ཐེག་ཆེན་དགྲ་
བཅོམ་ཡིན་ པའི་ ཕྱིར། ཁྱབ་སྟེ། དགེ་འདུན་ལ་སངས་རྒྱས་དཀོན་མཆོག་གི་ཁོངས་སུ་རྟོགས་པ་ཉིད་
193



ཀྱི་དགྲ་བཅོམ་པ་མ་གཏོགས་པ། ཞེས་གསུངས་པའི་ཕྱིར་ན་མ་ཁྱབ་སྟེ། ཐེག་ཆེན་དགྲ་བཅོམ་ཡིན་
ན། འདིར་བསྟན་གདམས་ཡུལ་དུ་གྱུར་པའི་དགེ་འདུན་དཀོན་མཆོག་མ་ཡིན་དགོས་པ་ལུང་དེའི་དོན་
ཡིན་ པའི་ཕྱིར། དེ་ལྟར་མ་ཡིན་ན་མཐར་ཐུག་གི་དཀོན་མཆོག་གསུམ་མེད་པར་ཐལ། སངས་རྒྱས་
འཕགས་པ་དེ་དགེ་འདུན་དཀོན་མཆོག་མ་ཡིན་ པའི་ཕྱིར། འདོད་ན། རྒྱུད་བླ་མ་ལས། དྲི་བཅས་
དེ་བཞིན་ཉིད་དང་དྲི་མ་མེད། །དྲི་མེད་སངས་རྒྱས་ཡོན་ཏན་རྒྱལ་བའི་མཛོད། །གང་ལས་དཀོན་
མཆོག་དགེ་བ་གསུམ་འབྱུང་བ། །དོན་དམ་གཟིགས་པ་རྣམས་ཀྱི་ཡུལ་ཉིད་དོ། །ཞེས་དང་། དཀོན་
མཆོག་གསུམ་པོ་འདི་ཡི་རིགས། །ཐམས་ཅད་གཟིགས་པ་རྣམས་ ཀྱི་ཡུལ། །ཞེས་དང་། དེའི་དར་ཊཱིཀ་
ལས༑ དོན་བསྡུ་ན། འདིར་དངོས་སུ་བསྟན་པའི་དཀོན་མཆོག་ནི་ས་དང་པོ་ཡན་ཆད་ཀྱི་དབང་དུ་
བྱས་ཤིང་། མཐར་ཐུག་གི་དཀོན་མཆོག་གསུམ་དུ་བསྒྲུབས་པས། ཐེག་པ་ཐུན་མོང་པར་ཐལ་བའི་སྐྱོན་
མེད་དེ། ཞེས་གསུངས་པ་མི་འཐད་པར་ཐལ་ལོ། །གཞན་ཡང་། མཐར་ཐུག་གི་སྐྱབས་གསུམ་མེད་
པར་ཐལ། མཐར་ཐུག་གི་དཀོན་མཆོག་གསུམ་མེད་པའི་ཕྱིར། འདོད་ན། སྐྱབས་གསུམ་པོ་དེ་གནས་
སྐབས་ཀྱི་སྐྱབས་སུ་ཐལ་ལོ། །འདོད་ན། སྐྱབས་གསུམ་རྒྱུད་ལྡན་གྱི་སློབ་པ་ཡོད་པར་ཐལ་ལོ། །
ཁོ་ན་རེ། དགེ་འདུན་དཀོན་མཆོག་མཐར་ཐུག་གི་སྐྱབས་སུ་ཐལ། སྐྱབས་གསུམ་པོ་དེ་དེ་ཡིན་ པའི་
ཕྱིར་ན་མ་ཁྱབ།
ཁ་ཅིག སྐྱབས་གསུམ་ཡིན་པ་མེད་ཟེར་ན། མི་འཐད་དེ། སངས་རྒྱས་འཕགས་ པའི་ཡིད་ཀྱི་
རྣམ་པར་ཤེས་པ་དེ་སངས་རྒྱས་དཀོན་མཆོག་དང་། ཆོས་དཀོན་མཆོག དགེ་འདུན་དཀོན་མཆོག་
གསུམ་ག་ཡིན་ པའི་ཕྱིར། དང་པོ་གྲུབ་སྟེ། སངས་རྒྱས་ཡིན་ པའི་ཕྱིར། གཉིས་པ་གྲུབ་སྟེ། ལམ་
བདེན་ཡིན་ པའི་ཕྱིར། གསུམ་པ་གྲུབ་སྟེ། འཕགས་པའི་གང་ཟག་ཡིན་ པའི་ཕྱིར་ཏེ། ཡིད་ཀྱི་རྣམ་
པར་ཤེས་པ་གང་ཟག་ཡིན་ པའི་ཕྱིར་ཏེ། རྟོག་གེ་འབར་བ་ལས། ཁོ་བོ་ཅག་ཡིད་ཀྱི་རྣམ་པར་ཤེས་པ་
ལ་བདག་གི་སྒྲ་དངོས་སུ་འདོགས་ཏེ། འདི་ ལྟར་རྣམ་པར་ཤེས་པ་ཡང་སྲིད་པ་ལེན་པའི་ཕྱིར་བདག་
ཡིན་ནོ། །ཞེས་དང༌། ཤེས་རབ་སྒྲོན་མེ་ལས། རྣམ་པར་ཤེས་པ་བདག་ཏུ་ཁས་བླངས་ནས། དོན་
དམ་པར་བདག་མེད་པར་དམ་བཅས་པ་ལ་དམ་བཅའི་སྐྱོན་དུ་མི་འགྱུར་བ་ཉིད། ཅེས་དང༌། རྒྱུན་
སྣང་ལས། ངེས་པའི་ཚིག་གི་ཚུལ་གྱིས་རྒྱུན་ཉིད་གང་ཟག་གཅིག་གོ །ཞེས་གསུངས་པའི་ཕྱིར།
ཁ་ཅིག ཀུན་རྫོབ་པའི་དགེ་འདུན་དཀོན་མཆོག་དང༌། དོན་དམ་པའི་དགེ་འདུན་དཀོན་
མཆོག་འགལ་ཟེར་ན་མི་འཐད་དེ། བྱང་འཕགས་ཡིན་ན། དོན་དམ་པའི་དགེ་འདུན་དཀོན་མཆོག་
194



ཡིན་ དགོས་པའི་ཕྱིར་ཏེ། དེ་ཡིན་ན་དོན་དམ་པའི་བྱང་ཆུབ་སེམས་དཔའ་ཡིན་དགོས་པའི་ཕྱིར་ཏེ། དོན་
དམ་སེམས་བསྐྱེད་ཐོབ་པའི་བྱང་ཆུབ་སེམས་དཔའ་ལ་དེ་ལྟར་དགོས་པའི་ཕྱིར་ཏེ། འཇུག་པ་ལས། དེ་
ནས་ བཟུང་སྟེ་དེ་ནི་ཐོབ་པར་གྱུར་པ་ཡི། །བྱང་ཆུབ་སེམས་དཔའ་ཞེས་བྱའི་སྒྲ་ཉིད་ཀྱིས་བསྙད་དོ། །
ཞེས་གསུངས་པའི་ཕྱིར། གཉིས་པ་ནི། རྒྱུད་བླ་མ་ལས། སྟོན་པ་བསྟན་པ་སློབ་དོན་གྱིས། །ཐེག་
པ་གསུམ་དང་བྱེད་གསུམ་ལ། །མོས་པ་གསུམ་གྱིས་དབང་བྱས་ནས། །སྐྱབས་གསུམ་རྣམ་པར་བཞག་
པ་ཡིན། །ཞེས་གསུངས། དོན་ནི། སྤྱིར་གསུང་རབ་ལས་སྐྱབས་གསུམ་གྱི་རྣམ་གཞག་གསུངས་པ་
ཆོས་ཅན། དགོས་པ་ཡོད་དེ། ཐེག་ཆེན་ལམ་དུ་ཞུགས་པ་རྣམས་ཀྱི་རང་གི་ཐོབ་བྱའི་སངས་རྒྱས་འབྲས་
བུའི་སྐྱབས་དང༌། གཞན་རྒྱུད་ལ་གྲུབ་ཟིན་པའི་སངས་རྒྱས་རྒྱུའི་སྐྱབས་དང་། རིགས་ཅན་གཞན་
གཉིས་ཀྱི་ཡང་རྒྱུའི་སྐྱབས་དང་། ལམ་ལ་མ་ཞུགས་ཀྱང་སངས་རྒྱས་དཀོན་མཆོག་ལ་མཆོད་པ་དང་
བཀུར་སྟི་བྱེད་པ་ལ་སོགས་ པའི་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་སངས་རྒྱས་་་
དཀོན་མཆོག་སྐྱབས་སུ་རྣམ་པར་བཞག རང་རྒྱལ་གྱི་རིགས་ཅན་ལམ་དུ་ཞུགས་པ་རྣམས་ཀྱི་ཐོབ་བྱའི་
འབྲས་བུ་དང༌། ལམ་དུ་མ་ཞུགས་ཀྱང་དམ་པའི་ཆོས་ལ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་
དབང་དུ་བྱས་ནས་ཆོས་དཀོན་མཆོག་སྐྱབས་སུ་རྣམ་པར་བཞག ཉན་ཐོས་ཀྱི་རིགས་ཅན་ལམ་དུ་ཞུགས་
པ་རྣམས་ཀྱི་ཐོབ་བྱའི་འབྲས་བུ་དང་། ལམ་ལ་མ་ཞུགས་ཀྱང་དགེ་འདུན་དཀོན་མཆོག་ལ་མཆོག་ཏུ་བྱ་
བ་བྱེད་པར་མོས་པ་རྣམས་ཀྱི་དབང་དུ་བྱས་ནས་དགེ་འདུན་དཀོན་མཆོག་སྐྱབས་སུ་རྣམ་པར་བཞག་པ་་་་
ཡིན་ པའི་ཕྱིར། རྟགས་གསུམ་ག་གྲུབ་སྟེ། སངས་རྒྱས་དཀོན་མཆོག་དེ་རྐང་གཉིས་རྣམས་ཀྱི་མཆོག་
ཆོས་དཀོན་མཆོག་དེ་འདོད་ཆགས་དང་བྲལ་བ་རྣམས་ཀྱི་མཆོག དགེ་འདུན་དཀོན་མཆོག་དེ་ཚོགས་
རྣམས་ཀྱི་མཆོག་ཡིན་ པའི་ཕྱིར། །
ཁ་ཅིག རྒྱུན་མཐའ་པའི་རྒྱུད་ལ་འབྱུང་འགྱུར་གྱི་རྣམ་མཁྱེན་དེ་དེའི་འབྲས་སྐྱབས་ཡིན་ཟེར་ན། །
དེ་ལ་ཁ་ཅིག དེ་ཆོས་ཅན། དེའི་དུས་སུ་མེད་པར་ཐལ། དེའི་འབྲས་སྐྱབས་ཡིན་ པའི་ ཕྱིར། འདོད་
མི་ནུས་ཏེ། ས་བོན་ལས་སྐྱེ་བཞིན་པའི་མྱུ་གུ་ས་བོན་གྱི་དུས་སུ་ཡོད་པའི་ཕྱིར་ཏེ། དེ་ཡོད། དེ་མྱུ་གུའི་
དུས་སུ་མེད་པའི་ཕྱིར། དང་པོ་གྲུབ་སྟེ། ས་བོན་འགག་བཞིན་པ་དང་མྱུ་གུ་སྐྱེ་བཞིན་པ་དུས་མཉམ་
པའི་ ཕྱིར་ན་མ་ཁྱབ། གཉིས་པ་མ་གྲུབ་ན། མྱུ་གུ་དེ་རང་དུས་སུ་སྐྱེ་བཞིན་པར་ཐལ་ལོ། །ཞེས་
ཟེར་ན། ས་བོན་ལས་སྐྱེ་བཞིན་པའི་མྱུ་གུ་མེད་དེ། དེ་ལྟར་མ་ཡིན་ན། དེ་ཁོ་ཁོ་རང་དུ་ཐལ། དེ་
ཡོད་པའི་ཕྱིར། འདོད་ན། སྨྱུ་གུ་ཡིན་ན་ས་བོན་ལས་སྐྱེ་བཞིན་པ་ཡིན་དགོས་པར་ཐལ་ལོ། །དེས་
195
་



ན་རྒྱུན་མཐའ་པའི་རྒྱུད་ལ་འབྱུང་འགྱུར་གྱི་རྣམ་མཁྱེན་དེ་དེའི་འབྲས་སྐྱབས་ཡིན་ཅིང་དེའི་རྒྱུད་ལ་སྐྱེ་་་་
བཞིན་པའི་རྣམ་མཁྱེན་དེ་དེ་མ་ཡིན་པའི་ཕྱིར་ཏེ། དེ་མེད་པའི་ཕྱིར།
ཁ་ཅིག བྱང་སེམས་ཚོགས་ལམ་པ་དང་རྒྱུད་ཐ་དད་དུ་གྱུར་པའི་དཀོན་མཆོག་གསུམ་པོ་དེ་དེའི་
རྒྱུའི་སྐྱབས་ཡིན་ཟེར་བ་མི་འཐད་དེ། དེ་དང་རྒྱུད་ཐ་དད་དུ་གྱུར་པའི་དེ་མེད་པའི་ཕྱིར་ཏེ། དེ་འདྲའི་
སངས་རྒྱ ས་འཕགས་པ་མེད་པའི་ཕྱིར། སངས་རྒྱས་འཕགས་པ་ཡིན་ན། དེ་དང་རྒྱུད་གཅིག་ཡིན་དགོས་
པའི་ཕྱིར་ཏེ། བྱང་སེམས་ཚོགས་ལམ་པ་དེ་དང་རྒྱུད་གཅིག་ཡིན་པའི་ཕྱིར། བྱང་སེམས་ཚོགས་ལམ་
པ་ཡིན་ན། དེ་དང་རྒྱུད་གཅིག་ཡིན་དགོས་པའི་ཕྱིར་ཏེ། སེམས་ཅན་ཡིན་ན་དེ་ཡིན་དགོས་པའི་
ཕྱིར། ཁོ་ན་རེ། ཉན་ཐོས་དགྲ་བཅོམ་པ་ཆོས་ཅན། དེར་ཐལ། དེའི་ཕྱིར། འདོད་ན། སངས་
རྒྱུས་འཕགས་པ་དེ་དང་རྒྱུད་གཅིག་ཡིན་པར་ཐལ་ལོ། །འདོད་ན། དེ་ཆོས་ཅན། ཉན་ཐོས་དགྲ་
བཅོམ་པའི་རྟོགས་པ་སྔོན་དུ་སོང་བའི་གང་ཟག་ཏུ་ཐལ། དེ་དང་རྒྱུད་གཅིག་ཏུ་གྱུར་པའི་སངས་རྒྱས་
འཕགས་པ་ཡིན་ པའི་ཕྱིར་ན་མ་ཁྱབ་སྟེ། ལྷའི་དབང་པོ་བརྒྱ་བྱིན་ཆོས་ཅན། སྟོན་པ་ཤཱཀྱ་ཐུབ་པའི་
གོ་འཕང་མངོན་དུ་བྱེད་ངེས་ཡིན་ པར་ཐལ། དེ་དང་རྒྱུད་གཅིག་ཡིན་པའི་ཕྱིར། ཁྱབ་པ་ཁས། དེར་
ཐལ། སྟོན་པ་ཤཱཀྱ་ཐུབ་པ་དེ་དང་རྒྱུད་གཅིག་ཡིན་ པའི་ཕྱིར་ཏེ། དེ་སྔོན་ལྷའི་དབང་པོ་བརྒྱ་བྱིན་གྱི་
སྐྱེ་བ་བླངས་མྱོང་བའི་ཕྱིར།
ཁ་ཅིག རྒྱལ་པོ་ང་ལས་ནུས་དེ་ད་ལྟར་གྱི་དུས་སུ་སྟོན་པ་ཤཱཀྱ་ཐུབ་པ་ཡིན་ཟེར་ན། དེ་ཆོས་ཅན།
སྟོན་པ་ཤཱཀྱ་ཐུབ་པ་ཡིན་པར་ཐལ། ད་ལྟར་གྱི་དུས་སུ་དེ་ཡིན་ པའི་ཕྱིར། ཁོ་ན་རེ། དམ་བཅའ་དེར་
ཐལ། དེ་སྟོན་པ་ཤཱཀྱ་ཐུབ་ པའི་ དུས་སུ་དེ་ཡིན་ པའི་ཕྱིར་ཏེ། དེ་དེའི་དུས་སུ་དེར་གྱུར་པའི་ཕྱིར་ན་མ་
ཁྱབ། གཞན་ཡང་། སྟོན་པ་ཤཱཀྱ་ཐུབ་པ་དེ་རྒྱལ་པོ་ང་ལས་ནུས་ཀྱི་དུས་སུ་རྒྱལ་པོ་ང་ལས་ནུས་སུ་ཐལ།
རྒྱལ་པོ་ང་ལས་ནུས་སྟོན་པ་ཤཱཀྱ་ཐུབ་པའི་དུས་སུ་སྟོན་པ་ཤཱཀྱ་ཐུབ་པ་ཡིན་ པའི་ཕྱིར། འདོད་ན། དེ་
ཆོས་ཅན། དེའི་དུས་སུ་སྟོན་པ་ཤཱཀྱ་ཐུབ་པའི་རྒྱུ་ཡིན་ པར་ཐལ། དེའི་དུས་སུ་རྒྱལ་པོ་ང་ལས་ནུས་ཡིན་
པའི་ཕྱིར། འདོད་མི་ནུས་ཏེ། དེའི་དུས་སུ་སྟོན་པ་ཤཱཀྱ་ཐུབ་པ་ཁྱོད་ཀྱི་རྒྱུ་ཡིན་པའི་ཕྱིར།
ཁ་ཅིག མདུན་གྱི་སྐྱེས་བུ་ལན་འདེབས་པ་པོ་དང་རྒྱུད་གཅིག་ཏུ་གྱུར་པའི་སངས་རྒྱས་འཕགས་པ་
དེ་ད་ལྟར་མེད། ཟེར་ན། དེ་ད་ལྟར་ཡོད་པར་ཐལ། དེའི་འབྲས་སྐྱབས་མཐར་ཐུག་ཏུ་གྱུར་པའི་
དཀོན་མཆོག་གསུམ་པོ་དེ་ད་ལྟར་ཡོད་པའི་ཕྱིར། ཁོ་ན་རེ། རྒྱལ་པོ་ང་ལས་ནུས་ཆོས་ཅན། ད་ལྟར་
གྱི་དུས་སུ་སེམས་ཅན་ཡིན་པར་ཐལ། སེམས་ཅན་ཡིན་པའི་ཕྱིར། ཁྱབ་སྟེ། སངས་རྒྱས་འཕགས་པ་
196



ས་བ
ཡིན་ན། ད་ལྟར་གྱི་དུས་སུ་སངས་རྒྱས་འཕགས་པ་ཡིན་དགོས་པའི་ཕྱིར་ཟེར་ན། མདུན་གྱི་སྐྱེས་བུ་
ལན་འདེབས་པ་པོ་སངས་རྒྱས་པའི་སངས་རྒྱས་འཕགས་པ་ཆོས་ཅན། དེར་ཐལ། དེའི་ཕྱིར། འདོད་
ན། མདུན་གྱི་སྐྱེས་བུ་ལན་འདེབས་པ་པོ་ད་ལྟར་གྱི་དུས་སུ་སངས་རྒྱས་ཟིན་པར་ཐལ། འདོད་པའི་
ཕྱིར་ཟེར། ཁ་ཅིག་གིས། གང་ཟག་དེའི་འབྲས་སྐྱབས་སུ་གྱུར་པའི་སངས་རྒྱས་འཕགས་པ་ཡིན་ན།
གང་ཟག་དེའི་དུས་སུ་མེད་པས་ཁྱ བ། ཟེར་ན། སངས་རྒྱས་འཕགས་པ་དང་དུས་མཉམ་དུ་གྱུར་པའི་
བྱང་སེམས་ཚོགས་ལམ་པ་ཆོས་ཅན། དེར་ཐལ། དེའི་ཕྱིར། རྟགས་གསལ་སླའོ།
གསུམ་པ་ལ་ཀུན་རྫོབ་པའི་སྐྱབས་ དང་། དོན་དམ་པའི་སྐྱབས་གཉིས་ལས། དང་པོ་ནི། རྒྱུད་
བླ་མ་ལས། སྤང་ཕྱིར་བསླུ་བའི་ཆོས་ཅན་ཕྱིར། །མེད་ཕྱིར་འཇིགས་དང་བཅས་པའི་ཕྱིར། །ཆོས་
རྣམ་གཉིས་དང་འཕགས་ པའི་ཚོགས། །གཏན་གྱི་སྐྱབས་མཆོག་མ་ཡིན་ནོ། །ཞེས་གསུངས་པའི་ཕྱིར།
དོན་ནི། གདུལ་བྱའི་རྒྱུད་ཀྱིས་བསྡུས་པའི་ གསུང་རབ་ཡན་ལག་བཅུ་གཉིས་ཆོས་ཅན། མཐར་
ཐུག་གི་སྐྱབས་མ་ཡིན་ཏེ། ལུང་དོན་མངོན་པར་རྟོགས་པ་མཐར་ཐུག་པའི་ཚེ་གཟིངས་ལྟར་དུ་སྤང་བར་
བྱ་བ་ཡིན་པའི་ཕྱིར་ཏེ། མདོ་སྡེའི་རྒྱན་ལས། དོན་ཤེས་པས་ནི་ཆོས་རྣམས་ཀུན། །གཟིངས་དང་འདྲ་
བ་ཉིད་དུ་རིགས། །ཞེས་དང༌། རྒྱུད་བླ་མའི་འགྲེལ་པར། ཆོས་ནི་རྣམ་པ་གཉིས་ཏེ། བསྟན་
པའི་ཆོས་དང་། རྟོགས་པའི་ཆོས་སོ། །དེ་ལ་བསྟན་པའི་ཆོས་ནི་མདོ་སྡེ་ལ་སོགས་པ་ བསྟན་པ་བརྗོད་
པ་སྟེ་མིང་དང་ཚིག་དང་ཡི་གེའི་ཚོགས་ཀྱིས་བསྡུས་པའོ། །དེ་ཡང་ལམ་མངོན་པར་རྟོགས་པ་མཐར་
ཐུག་པའི་ཕྱིར་གཟིངས་ལྟ་བུའོ། །ཞེས་བཤད། ཞེས་གསུངས། སློབ་པའི་རྒྱུད་ཀྱི་ལམ་བདེན་ཆོས་
ཅན། མཐར་ཐུག་གི་སྐྱབས་མ་ཡིན་ཏེ། རང་གི་གཟིགས་ངོར་རང་ཉིད་དྲི་མ་མཐའ་དག་དང་བྲལ་བ་
ལྟར་སྣང་ཡང་དྲི་མ་མཐའ་དག་དང་མ་བྲལ་བའི་རྫུན་པ་སླུ་བའི་ཆོས་ཅན་ཡིན་པའི་ཕྱིར། དེ་ཆོས་ཅན།
མཐར་ཐུ ག་གི་སྐྱབས་མ་ཡིན་ཏེ། དྲི་མ་དང་བཅས་པའི་གནས་སྐབས་ལས་དྲི་མ་དང་བྲལ་བའི་ གནས་
སྐ བས་ གཞན་དུ་འགྱུར་དགོས་པའི་ མི་རྟག་པ་ཡིན་པའི་ཕྱིར། དེ་ལྟར་ཡང་དེ་ཉིད་ལས། རྟོགས་པའི་
ཆོས་ནི་རྒྱུ་དང་འབྲས་བུའི་དབྱེ་བས་རྣམ་པ་གཉིས་ཏེ། འདི་ལྟ་སྟེ། ལམ་གྱི་བདེན་པ་དང་འགོག་པའི་
བདེན་པ་སྟེ། གང་གིས་དང་གང་རྟོགས་པ་ཞེས་བྱ་བས་སོ། །དེ་ལ་ལམ་ནི་འདུས་བྱས་ཀྱི་མཚན་
ཉིད་དུ་གཏོ གས་ལ། འདུས་བྱས་ཀྱི་མཚན་ཉིད་དུ་གཏོགས་པ་ཞེས་བྱ་བས་སོ། །དེ་ལ་ལམ་ནི་འདུས་
བྱས་ཀྱི་མཚན་ཉིད་དུ་གཏོ གས་ལ། འདུས་བྱས་ཀྱི་མཚན་ཉིད་དུ་གཏོགས་པ་གང་ཡིན་པ་དེ་ནི་རྫུན་པ་
སླུ་བའི་ཆོས་ཅན་ནོ། །གང་རྫུན་པ་སླུ་བའི་ཆོས་ཅན་དེ་ནི་མི་བདེན་པ། གང་མི་བདེན་པ་དེ་ནི་མི་
197



རྟག་པ། གང་མི་རྟག་པ་དེ་ནི་སྐྱབས་མ་ཡིན་ནོ། །ཞེས་གསུངས། ལྷག་མེད་མྱང་འདས་ཆོས་ཅན།
མཐར་ཐུག་གི་སྐྱབས་མ་ཡིན་ཏེ། ཉོན་མོངས་པ་དང་སྡུག་བསྔལ་མེད་པ་ཙམ་གྱིས་རབ་ཏུ་ཕྱེ་བ་ཡིན་
པའི་ཕྱིར་ཏེ། དེ་ཉིད་ལས། ལམ་དུ་མ་གཏོགས་པའི་འགོག་པ་གང་ཡིན་པ་དེ་ཡང་ཉན་ཐོས་ཀྱི་ཚུལ་
གྱི་མར་མེ་རྒྱུན་ཆད་པ་བཞིན་དུ་ཉོན་མོངས་པ་དང་སྡུག་བསྔལ་མེད་པ་ཙམ་གྱིས་རབ་ཏུ་ཕྱེ་བ་མེད་པ་ནི་་་
སྐྱབས་སམ་སྐྱབས་མ་ཡིན་པར་འགྱུར་བ་ལས་འོས་པ་མ་ཡིན་ནོ། །ཞེས་གསུངས་པའི་ཕྱིར། ས་བཅུ་
པ་པ་དང་ཉན་རང་དགྲ་བཅོམ་པ་རྣམས་ཆོས་ཅན། མཐར་ཐུ ག་གི་སྐྱབས་མ་ཡིན་ཏེ། ཤེས་སྒྲིབ་ཀྱི་
འཇིགས་པ་དང་བཅས་པའི་ཕྱིར་ཏེ། དེ་ཉིད་ལས། དགེ་འདུན་ཞེས་བྱ་བ་ནི་ཐེག་པ་གསུམ་དང་ལྡན་
པའི་ཚིག་བླ་དྭགས་སོ། །དེ་ཡང་རྟག་ཏུ་འཇིགས་པ་དང་བཅས་པ་དེ་ལ་སྐྱབས་སུ་སོང་བ་ངེས་པར་
འབྱུང་བ་འཚོལ་བ་བསླབ་པ་དང་བཅས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཞུགས་པ་་་
མ་ཡིན་ནོ། །ཇི་ལྟར་འཇིགས་པ་དང་བཅས་ཤེ་ན། གང་གི་ཕྱིར་དགྲ་བཅོམ་པ་ཡང་སྲིད་ཟད་པ་རྣམས་
ཀྱང་བག་ཆགས་མ་སྤངས་པའི་ཕྱིར་རྟག་ཏུ་རྒྱུན་མི་ཆད་པར་འདུ་ཤེས་ཐམས་ཅད་ལ་མི་ཟད་པར་འཇིགས་
པའི་འདུ་ཤེས་ཉེ་བར་གནས་པར་འགྱུར་ཏེ། དཔེར་ན། རལ་གྲི་གདེངས་པའི་གཤེད་མས་སྐྱེས་བུ་ལ་
བྱ་བ་བཞིན། དེས་ན་དེ་དག་ཀྱང་གཏན་དུ་མེད་པའི་ངེས་པར་འབྱུང་བ་མ་ཡིན་ནོ། །སྐྱབས་ནི་
སྐྱབས་འཚོལ་བར་རིགས་པ་ཡིན་ནོ། །ཞེས་གསུངས་པའི་ཕྱིར།
གཉིས་པ་ནི། འོ་ན། དོན་དམ་པའི་སྐྱབས་དེ་གང་ཞེ་ན། དེ་ཡོད་དེ། སངས་རྒྱས་ཉག་
གཅིག་མཐར་ཐུག་པའི་སྐྱབས་ཡིན་ པའི་ ཕྱིར་ཏེ། དེ་ནི་བདེན་གཉིས་ཀྱི་ཡོན་ཏན་མཐར་ཕྱིན་པའི་ཆོས་
ཀྱི་རྟེན་ཅན་ཡིན་ པའི་ཕྱིར་ཏེ། རྒྱུད་བླ་མ་ལས། དམ་པའི་དོན་དུ་འགྲོ་བ་ཡི། །སྐྱབས་ནི་སངས་
རྒྱུས་ཉག་གཅིག་ཡིན། །ཐུབ་པ་ཆོས་ཀྱི་སྐུ་ཅན་ཕྱིར། །ཞེས་གསུངས་པའི་ཕྱིར། འོ་ན་མཐར་ཐུག་
གི་སྐྱབས་ལ་དཀོན་མཆོག་གསུམ་མ་ཚང་བར་འགྱུར་རོ། །ཞེ་ན། དེ་ལ་དེ་གསུམ་ཚང་སྟེ། སྐྱབས་
གསུམ་གྱི་ཟླས་ཕྱེ་བའི་ཚོགས་དགེ་འདུན་དེ་ཡང་སངས་རྒྱས་ཐོབ་པ་ན་སྐྱབས་དེའི་མཐར་ཐུག་པར་འགྱུར་
བའི་ཕྱིར་ཏེ། དེ་ཉིད་ལས། ཚོགས་ཀྱང་དེ་ཡི་མཐར་ཐུག་ཕྱིར། །ཞེས་དང༌། གསེར་ཕྲེང་ལས།
ཚོགས་ཀྱང་དེ་ཡི་མཐར་ཐུག་ཕྱིར། །ཞེས་མཐར་ཐུག་གི་སྐྱབས་ལ་དཀོན་མཆོག་གསུམ་མ་ཚང་ངམ་
སྙམ་པའི་ལོག་རྟོག་གཅད་པའི་ཕྱིར་དུ་གསུངས། ཞེས་གསུངས་པའི་ཕྱིར།
དེས་ན་ཁྱོད་ཡིན་པའོ མ་ཁྱོད་ཀྱི་ནང་ཚན་དུ་གྱུར་པའི་དོན་དམ་པའི་སྐྱབས་མེད་པ་གང་ཞིག །
དངོས་པོའི་གནས་ཚོད་ལ་ལམ་གྱི་བགྲོད་པ་མཐར་མ་ཐུག་པའི་སྐྱབས། ཀུན་རྫོབ་པའི་སྐྱབས་ཀྱི་མཚན་
198



ཉིད། དེ་དང་གནས་སྐབས་ཀྱི་སྐྱབས་དོན་གཅིག
དངོས་པོའི་གནས་ཚོད་ལ་ལམ་གྱི་བགྲོད་པ་མཐར་ཐུག་པའི་སྐྱབས། དོན་དམ་པའི་སྐྱབས་ཀྱི་
མཚན་ཉིད། དེ་དང་མཐར་ཐུག་གི་སྐྱབས་དོན་གཅིག རོང་ཊིཀ་པ་ན་རེ། ལུང་གི་ཆོས་དཀོན་
མཆོག་ཆོས་ཅན། མཐར་ཐུག་གི་སྐྱབས་མ་ཡིན་ཏེ། དོན་མངོན་པར་རྟོགས་པ་མཐར་ཐུག་པའི་ཚེ་
གཟིངས་ལྟར་སྤང་ བར་བྱ་བ་ཡིན་པའི་ཕྱིར། སློབ་པའི་ལམ་བདེན་ཆོས་ཅན། མཐར་ཐུག་གི་སྐྱབས་
མ་ཡིན་ཏེ། བརྫུན་པ་སླུ་བའི་ཆོས་ཅན་ཡིན་པའི་ཕྱིར། སློབ་པའི་འགོག་བདེན་ཆོས་ཅན། མཐར་
ཐུག་གི་སྐྱབས་མ་ཡིན་ཏེ། མེད་དགག་ཡིན་པའི་ཕྱིར། སློབ་པ་འཕགས་པ་ཆོས་ཅན། མཐར་ཐུག་
གི་སྐྱབས་ མ་ཡིན་ཏེ། ཤེས་སྒྲིབ་ཀྱི་འཇིགས་པ་དང་བཅས་པའི་ཕྱིར། ཞེས་ཟེར་ན། ལུང་གི་ཆོས་
དཀོན་མཆོག་ཡིན་ན། མཐར་ཐུག་གི་སྐྱབས་མ་ཡིན་དགོས་པར་ཐལ། དམ་བཅའ་འཐད་པའི་ཕྱིར།
འདོད་ན། སངས་རྒྱ ས་རང་རྒྱུད་ཀྱིས་བསྡུས་པའི་བཀའ་ཆོས་ཅན། དེར་ཐལ། དེའི་ཕྱིར། གཟུགས་
སྐུ་གཉིས་ཆོས་ཅན། དམ་བཅའ་གཉིས་པ་ལ། དེར་ཐལ། དེའི་ཕྱིར། འདུས་བྱས་ཡིན་པའི་ཕྱིར།
ཁྱབ་སྟེ། རྩ་བ་ཤེས་རབ་ལས། འདུས་བྱས་ཐམས་ཅད་སླུ་བའི་ཆོས། །དེས་ན་དེ་དག་བརྫུན་པ་
ཡིན། །ཞེས་གསུངས་པའི་ཕྱིར། ངོ་བོ་ཉིད་སྐུ་ཆོས་ཅན། དམ་བཅའ་གསུམ་པ་ལ། དེར་ཐལ།
དེའི་ཕྱིར། དེ་གསུམ་ག་ལ་འདོད་ན། མཐར་ཐུག་གི་སྐྱབས་མེད་པར་ཐལ་ལོ།
དེ་ལྟར་ཡང་། རྣམ་བཤད་ལས། ཁ་ཅིག་འདུས་བྱས་ཡིན་ན་མཐར་ཐུག་གི་སྐྱབས་མ་ཡིན་ པས་
ཁྱབ་པར་ བསྟན་པར་འདོད་པ་ནི་སངས་རྒྱས་ཀྱི་ལམ་བདེན་དང་གཟུགས་སྐུ་རྣམ་པ་ག ཉིས་མཐར་ཐུག་གི་
སྐྱབས་ཡིན་པ་འགོག་པའི་ལོག་རྟོ ག་གི་ཐ་ཆད་དུ་ཤེས་པར་བྱ་ལ་རྒྱང་རིང་དུ་སྤང་བར་བྱའོ། །ཞེས་དང༌།
མེད་དགག་གཏན་ཚིགས་སུ་འགོད་པ་སོགས་ནི་དོན་མ་རྟོ གས་བཞིན་དུ་རྣམ་གཞག་བྱེད་པ་ནི་སངས་རྒྱས་་་
ཀྱི་བསྟན་པ་དྲི་མ་ཅན་དུ་འགྱུར་བས་བཏང་སྙོམས་སུ་བཞག་ན་མཛེས་སོ། །ཞེས་གསུངས།
ཁོ་ན་རེ། ལས་རྒྱུ་འབྲས་ཆོས་ཅན། བརྫུན་པ་སླུ་བའི་ཆོས་ཅན་ཡིན་པར་ཐལ། འདུས་བྱས་
ཡིན་པའི་ཕྱིར། འདོད་ན། བསླུ་བར་ཐལ། འདོད་པའི་ཕྱིར་ན་མ་ཁྱབ། འདོད་ན། དེ་བརྫུན་
པར་ཐལ། བརྫུན་པ་ཡིན་པའི་ཕྱིར་ན་མ་ཁྱ བ། དེ་ཆོས་ཅན། བདེན་པ་ཡིན་ པར་ཐལ། བདེན་
པའི་ཕྱིར་ན་མ་ཁྱབ། དེ་ཆོས་ཅན། མི་སླུ་བ་ཡིན་པར་ཐལ། མི་སླུ་བའི་ཕྱིར་ན་མ་ཁྱབ་སྟེ། རི་བོང་
རྭ་ཆོས་ཅན། མ་འོངས་པ་ཡིན་པར་ཐལ། མ་འོངས་པའི་ཕྱིར། ཁྱབ་པ་ཁས། སངས་རྒྱས་ཀྱི་
བཀའ་ཆོས་ཅན། བདེན་པ་ཡིན་པར་ཐལ། བདེན་པའི་ཕྱིར། ཁྱབ་པ་ཁས། ཁ་ཅིག གཟུགས་
199



སྐུ་གཉིས་ཀུན་རྫོབ་པའི་སྐྱབས་དང་། ཐེག་ཆེན་གྱི་མཐོང་ལམ་དོན་དམ་པའི་སྐྱབས་ཡིན་ཟེར་ན་མི་འཐད་
དེ། ཀུན་རྫོབ་པའི་སྐྱབས་ཡིན་ན། གནས་སྐབས་ཀྱི་སྐྱབས་ཡིན་དགོས། དོན་དམ་པའི་སྐྱབས་ཡིན་
ན། མཐར་ཐུག་གི་སྐྱབས་ཡིན་དགོས་པའི་ཕྱིར། །
བཞི་པ་ནི། དཀོན་མཆོག་གསུམ་ཆོས་ཅན། ཁྱོད་ལ་དཀོན་མཆོག་རིན་པོ་ཆེ་ཞེས་བརྗོད་པའི་
རྒྱུ་མཚན་ཡོད་དེ། ཡིད་བཞིན་གྱི་ནོར་བུ་རིན་པོ་ཆེ་དང་ཆོས་མཐུན་རྣམ་པ་དྲུག་ཡོད་པས་དེ་ལྟར་བརྗོད་
པའི་ ཕྱིར། ཆོས་མཐུན་དྲུག་ཡོད་དེ། འཇིག་རྟེན་དུ་འབྱུང་བ་དཀོན། དྲི་མ་མེད། མངོན་ཤེས་
ལ་སོགས་པའི་མཐུ་དང་ལྡན། བསམ་པ་དགེ་བའི་རྒྱན་རྣམས་ཀྱི་མཆོག་ཏུ་གྱུར་པ་དང༌། ཡོན་ཏན་
རྣམས་ཀྱི་མཆོག་ཏུ་གྱུར་པ་དང༌། ཆགས་སྡང་གིས་གཞན་དབང་དུ་མི་འགྱུར་བའི་ཕྱིར་ཏེ། རྒྱུད་
བླ་མ་ལས། འབྱུང་བ་དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་
ཕྱིར་དང་མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད། །ཅེས་གསུངས་པའི་ཕྱིར། །
ག ཉིས་པ་མདོ་སྡེའི་རྒྱན་ལས་གསུངས་ཚུལ་ནི། ཆེ་བ་ལྔ་ལྡན་གྱི་སྐྱབས་མདོར་བསྟན་པ། དེ་ཉིད་
རྒྱས་པར་བཤད་པ། ཐེག་ཆེན་གྱི་སྐྱབས་འགྲོ་མཆོག་ཏུ་སྒྲུབ་པ་དང་གསུམ་ལས། དང་པོ་ནི། ཐེག་
པ་མཆོག་གི་ཕྱིར་སྐྱབས་སུ་སོང་བ་གང་ཡིན་པ་དེ་ཆོས་ཅན། སྐྱབས་སུ་སོང་བ་རྣམས་ཀྱི་ནང་ནས་མཆོག་
ཅེས་བྱ་སྟེ། དམིགས་པ་ཀུན་ཏུ་འགྲོ་བ། སྒྲུབ་པ་ཁས་ལེན་ཆེ་བ། རྟོགས་པའི་མཆོག་ཐོབ་པ། ཉན་
རང་ཟིལ་གྱིས་གནོན་པ། དབྱེ་བའི་ རང་བཞིན་གྱི་སྒོ་ནས་ཁྱད་པར་དུ་འཕ གས་པ་ཡིན་པའི་ཕྱིར་ཏེ།
མདོ་སྡེའི་རྒྱུན་ལས། ཀུན་ཏུ་འགྲོ་དང་ཁས་ལེན་རྟོ གས་དང་ཟིལ་གནོན་པར། །དབྱེ་བའི་ རང་བཞིན་
དོན་རྣམ་བཞི་ཡི་ཁྱད་པར་གྱིས། །ཐེག་པ་མཆོག་ཕྱིར་དཀོན་མཆོག་སྐྱབས་རབ་སོང་བ་གང༌། །དེ་
ནི་སྐྱབས་སུ་སོང་བ་རྣམས་ཀྱི་མཆོག་ཅེས་བྱ། །ཞེས་གསུངས་པའི་ཕྱིར། གཉིས་པ་ལ་ལྔ་ཡོད་པའི་དང་
པོ་ནི། བློ་ལྡན་རྒྱལ་སྲས་འཕགས་པ་ཆོས་ཅན། སེམས་ཅན་ཀུན་ཏུ་འགྲོ་བ་ཡིན་ཏེ། སེམས་ཅན་
ཐམས་ཅད་འཁོར་བ་ལས་བསྒྲལ་བའི་ཕྱིར་ཞུགས་པ་ཡིན་པའི་ཕྱིར། དེ་ཆོས་ཅན། ཐེག་པ་ཀུན་ཏུ་
འགྲོ་བ་ཡིན་ཏེ། ཐེག་པ་གསུམ་གྱི་ལམ་ཉམས་སུ་ལེན་པ་ལ་མཁས་པའི་ཕྱིར། དེ་ཆོས་ཅན། ཡེ་ཤེས་
ཀུན་ཏུ་འགྲོ་བ་ཡིན་ཏེ། བདག་མེད་གཉིས་ཀ་ལ་མཁས་པ་དང་ལྡན་པའི་ཕྱིར། དེ་ཆོས་ཅན། མྱང་
འདས་ཀུན་ཏུ་འགྲོ་བ་ཡིན་ཏེ། སྲིད་ཞིའི་ཆོས་ཀྱི་བདག་གིས་ སྟོང་པར་རོ་གཅིག་ཏུ་རྟོགས་པའི་ཕྱིར།
དེ་འདྲའི་བློ་ལྡན་དེ་སྐབས་འདིར་དམིགས་པ་ཀུན་ཏུ་འགྲོ་བར་ཤེས་པར་བྱ་སྟེ། དེ་ལྟར་བསྒྲུབས་ཟིན་
པའི་ཕྱིར་ཏེ། དེ་ཉིད་ལས། གང་ཞིག་སེམས་ཅན་ཐམས་ཅད་བསྒྲལ་བར་ཞུགས་པ་དང༌། །ཐེག་
200



It
པ་ཡེ་ཤེས་ཀུན་ཏུ་འགྲོ་ལ་མཁས་པར་ལྡན། །གང་ཞིག་མྱ་ངན་འདས་ལ་འཁོར་ཞི་རོ་གཅིག་པ། །
དེ་འདྲའི་བློ་ལྡན་དེ་འདིར་ཀུན་འགྲོར་ཤེས་པར་བྱ། །ཞེས་གསུངས་པའི་ཕྱིར། །
གཉིས་པ་ནི། རྒྱལ་སྲས་འཕ གས་པ་ཆོས་ཅན། དགའ་བ་མང་པོས་བྱང་ཆུབ་མཆོག་དོན་དུ་
གཉེར་ཏེ། དེའི་ཡོན་ཏན་ཤེས་པའི་སེམས་དཔའ་ཡིན་ པའི་ཕྱིར། དེ་ཆོས་ཅན། སྒྲུབ་པའི་ཁྱད་པར་
དང་ལྡན་ཏེ། སྐྱོ་བ་མེད་པར་གཞན་དོན་གྱི་དཀའ་བ་ཡང་དག་པར་སྤྱོད་ནུས་པའི་ཕྱིར། དེ་ཆོས་ཅན།
ཐོབ་པའི་ཁྱད་པར་ དང་ལྡན་ཏེ། རྣམ་པར་སངས་རྒྱས་ནས་སངས་རྒྱས་ཀུན་དང་སྤངས་རྟོ གས་མཉམ་
པར་འགྱུར་བ་ཡིན་པའི་ཕྱིར། བློ་ལྡན་དེ་ནི་ཁས་ལེན་མཆོག་ཏུ་ཤེས་པར་བྱ་སྟེ། དེ་ལྟར་བསྒྲུབས་
ཟིན་པའི་ཕྱིར་ཏེ། དེ་ཉིད་ལས། གང་ཞིག་དགའ་བ་མང་པོས་བྱང་ཆུབ་མཆོག་དོན་གཉེར། །
གང་ཞིག་སྐྱོ་བ་མེད་པར་དཀའ་བ་ཡང་དག་སྤྱོད། །གང་ཞིག་རྣམ་སངས་རྒྱས་ནས་སངས་རྒྱས་ཀུན་
མཉམ་འགྱུར། །བློ་ལྡན་དེ་ནི་ཁས་ལེན་མཆོག་ཏུ་ཤེས་པར་བྱ། །ཞེས་གསུངས་པའི་ཕྱིར།།
གསུམ་པ་ནི། རྒྱལ་སྲས་འཕ གས་པ་ཆོས་ཅན། རྟོ གས་པའི་ཁྱད་པར་ དང་ལྡན་ཏེ། བསོད་
ནམས་ཀྱི་ཕུང་པོ་ཆེན་པོ་ཐོབ། སྲིད་པ་གསུམ་གྱི་བླ་མར་གྱུར། སྲིད་ པའི་ བདེ་བ་ཐོབ། སྡུག་བསྔལ་
གྱི་ཕུང་པོ་ཆེན་པོ་རབ་ཏུ་ཞི་བར་བྱེད། བློ་མཆོག་མི་རྟོག་ཡེ་ཤེས་ཀྱི་བདེ་བ་ཐོབ་པའི་ཕྱིར། དེ་ཆོས་
ཅན༑ འབྲས་བུའི་ཁྱད་པར་དང་ལྡན་ཏེ། ཆོས་མང་པོའི་ཕུང་པོ་མཆོག་རབ་རྟག་པའི་སྐུ་སྟེ་སྟོབས་
སོ གས་དགེ་བའི་ཚོགས་བསགས། སྒྲིབ་གཉིས་ཀྱི་བག་ཆགས་བཟློག་ཅིང་སྲིད་པ་དང་ཞི་བའི་མཐའ་ལས་
རྣམ་པར་གྲོལ་བ་ཐོབ་པའི་ ཕྱིར་ཏེ། དེ་ཉིད་ལས། བསོད་ནམས་ཕུང་ཆེན་སྲིད་གསུམ་བླ་མ་སྲིད་ པའི་
བདེ་བ་དང༌། །སྡུག་བསྔལ་ཕུང་པོ་ཆེན་པོ་རབ་ཞི་བློ་མཆོག་བདེ་བ་དང༌། །ཆོས་མང་ཕུང་པོ་
མཆོག་རབ་རྟག་པའི་སྐུ་སྟེ་དགེ་བའི་ཚོགས། །བག་ཆགས་བཟློག་ཅིང་སྲིད་དང་ཞི་ལས་རྣམ་པར་གྲོལ་
བ་ཐོབ། །ཅེས་གསུངས་པའི་ཕྱིར། །
བཞི་པ་ནི། རྒྱལ་སྲས་འཕ གས་པ་ཆོས་ཅན། ཉན་རང་གི་ཚོགས་རྣམས་ཟིལ་གྱིས་གནོན་པ་
ཡིན་ཏེ། དེ་ལས་དགེ་བའི་རྩ་བ་རྒྱ་ཆེ་བ་དང་། དོན་ཆེ་བ་དང༌། མཐའ་ཡས་པ་རྟག་ཏུ་རྒྱུན་མི་
འཆད་པ་དང༌། ཟད་མི་ཤེས་པའི་ཡོན་ཏན་དང་ལྡན་པའི་ཕྱིར། དགེ་བ་བཞི་པོ་དེ་ནི་ཆོས་ཅན། བྱེད་
ལས་གསུམ་དང་ལྡན་ཏེ། འཇིག་རྟེན་པ་དང་འཇིག་རྟེན་ལས་འདས་པའི་སེམས་ཅན་ཡོངས་སུ་སྨིན་
པར་བྱེད་པ། ཡོན་ཏན་ལ་དབང་འབྱོར་བ་རྙེད་པ། ལྷག་མེད་དུ་ཡོན་ཏན་ཟད་མི་ཤེས་པར་བྱེད་པའི་
ཕྱིར་ཏེ། དེ་ཉིད་ལས། བློ་ལྡན་ཉན་ཐོས་ཚོགས་བཅས་དགེ་བ་རྒྱུ་ཆེ་དོན་ཆེ་དང་། །མཐའ་ཡས་
201



རྟག་རྒྱུན་མི་འཆད་ཟད་མི་ཤེས་པས་ཟིལ་གྱིས་གནོན། །དགེ་བ་དེ་ཡང་འཇིག་རྟེན་འཇིག་རྟེན་མ་ཡིན་
ཡོངས་སྨིན་བྱེད། །དབང་འབྱོར་རྙེད་པ་དེ་ནི་ཕུང་པོ་ཞི་བས་ཟད་མི་ཤེས། །ཞེས་གསུངས་པའི་ཕྱིར།
ལྔ་པ་ནི། ཐེག་པ་ཆེན་པོའི་སྐྱབས་འགྲོ་འདི་ཆོས་ཅན། ངོ་བོའི་དོན་དང་ལྡན་ཏེ། སངས་རྒྱས་
མཆོག་ཉིད་ཀྱི་དངོས་པོ་འདོད་པས། དེ་སྐྱབས་སུ་ཁས་ལེན་པར་བྱེད་པའི་ཕྱིར། དེ་ཆོས་ཅན། རྒྱུའི་
དོན་དང་ལྡན་ཏེ། སྙིང་བརྩེ་བ་ལས་བྱུང་བར་རིག་པར་བྱ་བ་ཡིན་ པའི་ཕྱིར། དེ་ཆོས་ཅན། འབྲས་
བུའི་དོན་དང་ལྡན་ཏེ། རྣམ་པ་ཀུན་མཁྱེན་པ་ཉིད་ཐོབ་པར་བྱེད་པའི་ཕྱིར། བྱེད་ལས་དང་ལྡན་ཏེ།
སེམས་ཅན་ཐམས་ཅད་ཕན་བདེ་ལ་འགོད་ཅིང་གཞན་དོན་གྱི་དཀའ་སྤྱད་ལ་སྐྱོ་བ་མེད་པར་བྱེད་པའི་་་་་་
ཕྱིར། ཡོན་ཏན་དུ་མ་དང་ལྡན་ཏེ། སྤང་བྱ་ལ་ངེས་པར་འབྱུང༌། ཚོགས་གཉིས་སྟོན་པའི་ཡོན་ཏན་
དང་ལྡན་པའི་ཕྱིར། དབྱེ་ན་གཉིས་སུ་ཡོད་དེ། རགས་པ་བརྡ་ལས་བྱུང་བ། ཕྲ་བ་ཆོས་ཉིད་ཀྱི་
སྟོབས་ཀྱིས་ཐོབ་པ་གཉིས་ཡོད་པའི་ཕྱིར། བློ་ལྡན་རྣམས་ཀྱི་སྐྱབས་འགྲོ་འདི་ནི་ཐེག་དམན་གྱི་སྐྱབས་
འགྲོ་ལས་མཆོག་ཏུ་ གྱུར་ པ་ཡིན་ཏེ། དེ་ལྟར་བསྒྲུབས་ཟིན་པའི་ཕྱིར་ཏེ། དེ་ཉིད་ལས། འདི་ནི་དེ་
དངོས་འདོད་པས་ཁས་ལེན་དེ་ཡང་སྙིང་བརྩེ་ལས་རིག་བྱ། །དེ་ལས་རྣམ་པ་ཀུན་མཁྱེན་ཕན་དང་བདེ་
བྱེད་དཀའ་ལ་སྐྱོ་བ་མེད། །ངེས་པར་འབྱུང་ལ་ཐེག་པ་ཀུན་གྱི་ སྟོན་པའི་ཡོན་ཏན་རྟག་ཏུ་ལྡན། །
བརྡ་དང་ཆོས་ཉིད་ཐོབ་པའི་བློ་ལྡན་རྣམས་ཀྱི་སྐྱབས་འགྲོ་འདི་མཆོག་ཡིན། །ཞེས་གསུངས་པའི་ཕྱིར། །
གསུམ་པ། ཐེག་པ་ཆེན་པོ་ལ་སྐྱབས་སུ་སོང་བ་འདི་ཆོས་ཅན། རང་དོན་གྱི་ཆེ་བ་དང་ལྡན་
ཏེ། ཚད་མེད་པའི་ཡོན་ཏན་འཕེལ་བར་འགྱུར་བ་ཡིན་ པའི་ཕྱིར། གཞན་དོན་གྱི་ཆེ་བ་དང་ལྡན་
ཏེ། འགྲོ་ལ་སྙིང་རྗེས་ཁྱབ་པར་བྱེད་པའི་ཕྱིར། སྦྱོར་བའི་ཁྱད་པར་ དང་ལྡན་ཏེ། མཚུངས་པ་མེད་
པའི་འཕ གས་པ་ཆེན་པོའི་ཆོས་རྒྱ ས་པར་མཛད་པའི་ཕྱིར་ཏེ། དེ་ཉིད་ལས། སྐྱབས་སུ་འགྲོ་བ་འདིར་
སོང་དོན་ཆེན་ལྡན། །དེ་ནི་ཚད་མེད་ཡོན་ཏན་འཕེལ་བར་འགྱུར། །འགྲོ་བ་འདི་ལ་སྙིང་རྗེའི་བསམ་
པས་ཁྱབ། །མཚུངས་མེད་འཕགས་ཆེན་ཆོས་ཀྱང་རྒྱུས་པར་བྱེད། །ཅེས་གསུངས་པའི་ཕྱིར།
གསུམ་པ། ཉམས་སུ་ལེན་པའི་རིམ་པ་ལ་སྦྱོར་བ་ལ། ཡུལ་གང་ལ་བརྟེན་ནས། རྒྱུ་གང་ལ་
བརྟེན་ནས། ཚུལ་ཇི་ལྟར་སྐྱབས་སུ་འགྲོ་བ། སྐྱབས་སུ་སོང་བའི་ཕན་ཡོན། སྐྱབས་སུ་སོང་ནས་བསླབ་
པར་བྱ་བའི་རིམ་པའོ། །དང་པོ་ནི། གྲོལ་བ་དོན་གཉེར་ཅན་རྣམས་ཀྱི་བླ་ན་མེད་པའི་སྐྱབས་གནས་
མཐར་ཐུག་ནི་དཀོན་མཆོག་རིན་པོ་ཆེ་ཡིན་ཏེ། མདོ་སྡེ་རྒྱལ་མཚན་དམ་པ་ལས། འཇི གས་པས་སྐྲག་
པའི་མི་རྣམས་ནི། །ཕལ་ཆེར་རི་དང་ནགས་ཚལ་དང༌། །ཀུན་དགའ་དང་ནི་མཆོད་གནས་ཀྱི། །
༢02



w།
ལྗོན་ཤིང་རྣམས་ལ་སྐྱབས་འགྲོ་སྟེ། །སྐྱབས་དེ་གཙོ་བོ་མ་ཡིན་ཞིང་། །སྐྱབས་དེ་མཆོག་གྱུར་མ་ཡིན་
ལ། །སྐྱབས་དེ་ལ་ནི་བརྟེན་ནས་ཀྱང༌། །སྡུག་བསྔལ་ཀུན་ལས་མི་གྲོལ་གྱིས། །གང་ཚེ་གང་ཞིག་
སངས་རྒྱ ས་དང༌། །ཆོས་དང་དགེ་འདུན་སྐྱབས་སོང་བ། །སྡུག་བསྔལ་སྡུག་བསྔལ་ཀུན་འབྱུང་དང༌།།
སྡུག་བསྔལ་ཡང་དག་འདས་པ་དང༌། །འཕ གས་ལམ་ཡན་ལག་བརྒྱད་བདེ་བ། །མྱ་ངན་འདས་པར་
འགྲོ་འགྱུར་དང༌། །ཞེས་སོ གས་ དང༌། སྤྱོད་འཇུག་ལས། གཙོ་བོ་རྒྱལ་བ་འགྲོ་བའི་མགོན། །
ཞེས་སོགས་དང༌། བསྟོད་པ་བརྒྱ་ལྔ་བཅུ་པ་ལས། གང་ཞིག་ལ་ནི་ཉེས་པ་ཀུན། །གཏན་ནས་ཡོང་
ཡེ་མི་མངའ་ཞིང༌། །གང་ལ་རྣམ་པ་ཐམས་ཅད་དུ། །ཡོན་ཏན་ཐམས་ཅད་ལྡན་གྱུར་པ། །གལ་
ཏེ་སེམས་ཞིག་ཡོད་ན་ནི། །དེ་ཉིད་ལ་ནི་སྐྱབས་འགྲོ་ཞིང་། །ཞེས་དང༌། སྐྱབས་འགྲོ་བདུན་ཅུ་པ་
ལས། སངས་རྒྱས་ཆོས་དང་དགེ་འདུན་ནི། །ཐར་པ་འདོད་པ་རྣམས་ཀྱི་སྐྱབས། །ཞེས་གསུངས་
པའི་ཕྱིར།
དེས་ན། དཀོན་མཆོག་གསུམ་པོ་ཆོས་ཅན། གྲོལ་བ་དོན་གཉེར་གྱི་སྐྱབས་སུ་འོས་ཏེ། རང་ཉིད་
འཇིགས་པ་མཐའ་དག་དང་བྲལ། གཞན་འཇིགས་པ་མཐའ་དག་ལས་གྲོལ་བའི་ཐབས་ལ་མཁས། གཞན་
ལ་ཐུགས་རྗེ་ཆེན་པོ་ཉེ་རིང་མེད་པར་ཀུན་ལ་འཇུག་ཅིང༌། ལུས་ཅན་མཐའ་དག་གི་མགོན་སྐྱབས་དང་
དཔུང་གཉེན་དམ་པ་མཛད་པའི་ཕྱིར། གཉིས་པ་སྐྱབས་འགྲོའི་རྒྱུ་ཡོད་དེ། རང་ཉིད་སྡུག་བསྔལ་
མཐའ་དག་གིས་འཇིགས་ཤིང༌། དེ་ལས་སྐྱོབ་པའི་ནུས་པ་དཀོན་མཆོག་རིན་པོ་ཆེ་གསུམ་ལ་ཡོད་པར་
ཤེས་པ་ནི། སྐྱབས་སུ་འགྲོ་བའི་རྒྱུ་ཕུན་སུམ་ཚོགས་པ་ཡིན་ཏེ། དེ་ལ་བརྟེན་ནས་སྐྱབས་སུ་འགྲོ་བའི་
བློ་གདོན་མི་ཟ་བར་འབྱུང་བའི་ཕྱིར། གསུམ་པ་སྐྱབས་སུ་འགྲོ་བའི་ཚུལ་ལམ་ངོ་བོ་ཡོད་དེ། རྒྱུ་གཉིས་
པོ་དེ་ལ་བརྟེན་ནས་དཀོན་མཆོག་གསུམ་ལ་བསམ་པ་ཐག་པ་ནས་སྡུག་བསྔལ་མཐའ་དག་ལས་སྐྱོབ་པར་བློ་
ལིངས་ཀྱིས་སྒྱུར་ཞིང་དམ་བཅའ་ལ་ཁས་ལེན་པས་རབ་ཏུ་ཕྱེ་བའི་རིགས་སུ་གནས་པ། སྐྱབས་འགྲོའི་
ངོ་བོ་ཡིན་པའི་ཕྱིར་ཏེ། སྤྱོད་འཇུག་ལས། བདག་ནི་འཇིགས་པས་རྣམ་སྐྲག་ནས། །ཀུན་ཏུ་བཟང་
ལ་བདག་ཉིད་འབུལ། །ཞེས་སོགས་གསུངས་པའི་ཕྱིར་རོ། །དེ་ལ་ངོ་བོའི་སྒོ་ནས་ལུས་ངག་ཡིད་
གསུམ་གྱི་སྐྱབས་འགྲོ་གསུམ་ཡོད། མཚན་གཞི་ནི་ལུས་ཀྱི་ཕྱག་སོ གས་སོ།།
དེ་ལ་དམན་མཆོག་གི་སྒོ་ནས་སྐྱེས་བུ་ཆུང་འབྲིང་ཆེན་པོའི་དེ་གསུམ་དུ་ཡོད། དང་པོ་ནི། རང་
ཉིད་ངན་འགྲོའི་སྡུག་བསྔལ་ཙམ་ལས་ཐར་པའི་ཕྱིར་སྐྱབས་སུ་འགྲོ་བ་ལྟ་བུ། གཉིས་པ་ནི། རང་ཉིད་
འཁོར་བའི་སྡུག་བསྔལ་ལས་ཐར་པའི་ཕྱིར་དུ་དེ་ལ་སྐྱབས་སུ་སོང་བ་ལྟ་བུ། གསུམ་པ་ནི། སེམས་
203



ཅན་འཁོར་བའི་སྡུག་བསྔལ་ལས་ཐར་པའི་ཕྱིར་དུ་དཀོན་མཆོག་གསུམ་ལ་སྐྱབས་སུ་འགྲོ་བ་ལྟ་བུའོ། །ས་
མཚམས་ཀྱི་སྒོ་ནས། རྒྱུ་དུས་ཀྱི་སྐྱབས་འགྲོ་དང་། འབྲས་དུས་ཀྱི་སྐྱབས་འགྲོ་གཉིས་ཡོད་དེ། དང་
པོ་ནི། སེམས་ཅན་གྱི་རྒྱུད་ཀྱི་སྐྱབས་འགྲོ་ལྟ་བུ། གཉིས་པ་ནི། སངས་རྒྱས་ཀྱི་སའི་སྐྱབས་འགྲོ་ལྟ་
བུའོ། །ཕྲ་རགས་ཀྱི་སྒོ་ནས་བརྡ་རྣམས་ལས་བྱུང་བའི་སྐྱབས་འགྲོ་དང༌། ཆོས་ཉིད་ཀྱི་སྟོབས་ཀྱིས་
ཐོབ་པའི་དེ་གཉིས་ལས། དང་པོ་ནི། མཁན་སློབ་ལ་སོགས་པ་གཞན་གྱིས་བསྟན་པའི་རྗེས་སུ་བཟུང་
བའི་སྐྱབས་འགྲོ་ལྟ་བུའོ། །གཉིས་པ་ནི། སྔོན་སྐྱབས་འགྲོ་བྱས་པའི་བག་ཆགས་གློ་བུར་དུ་འཆར་བ་
ལས་བྱུང་བ་དང༌། ཆོས་ཉིད་ཀྱི་གཟུགས་རྟོ གས་པའི་མཐུ་ལས་བྱུང་བའི་སྐྱབས་འགྲོ་ལྟ་བུའོ། །བཞི་
པ་ཕན་ཡོན་ནི། སྐྱབས་སུ་སོང་བ་ཕན་ཡོན་ཁྱད་པར་ཅན་དང་ལྡན་ཏེ། སྡིག་ལྟུང་མཐའ་དག་འཇོམས་
པར་བྱེད། ཚོགས་གཉིས་རླབས་པོ་ཆེ་རྫོགས་པར་བྱེད། ཉེར་འཚེ་ཐམས་ཅད་ལས་སྐྱོབ་པ་དང༌། སོ་
ཐར་གྱི་ སྡོམ་པ་སོགས་ཡོན་ཏན་གསར་དུ་ཐོབ་པར་བྱེད་པ་དང༌། ཐོབ་ཟིན་མི་ཉམས་པར་སྤེལ་བ་དང༌།
རིགས་སད་པར་བྱེད་པ། བྱང་ཆུབ་མྱུར་དུ་ཐོབ་པར་བྱེད་པ་ལ་སོགས་པའི་ཡོན་ཏན་དང་ལྡན་པའི་ཕྱིར།
ཇི་སྐད་དུ་ཡང་། སྐྱབས་སོང་བསོད་ནམས་གཟུགས་མཆིས་ན། །སྟོང་གསུམ་འདི་ཡང་སྣོད་དུ་ཆུང་།།
རྒྱ་མཚོ་ཆེན་པོ་ཆུ་ཡི་གཏེར། །ཕུལ་གྱིས་གཞལ་བར་ག་ལ་ནུས། །ཞེས་གསུངས་པའི་ ཕྱིར།
ལྔ་པ་ལ། སོ་སོའི་བསླབ་བྱ་དང༌། ཐུན་མོང་བའི་བསླབ་བྱ་གཉིས་ལས། དང་པོ་ལ། དགག་
པའི་བསླབ་བྱ་དང༌། སྒྲུབ་པའི་བསླབ་བྱ་གཉིས་ལས། དང་པོ་ནི། མྱང་འདས་ཀྱི་མདོ་ལས། གང་
ཞིག་གསུམ་ལ་སྐྱབས་འགྲོ་བ། །དེ་ནི་ཡང་དག་དགེ་བསྙེན་ཏེ། །ནམ་དུའང་ལྷ་ནི་གཞན་དག་ལ།།
སྐྱབས་སུ་སོང་བ་མ་ཡིན་ནོ། །དམ་པའི་ཆོས་ལ་སྐྱབས་འགྲོ་བ། །འཚེ་ཞིང་གསོད་པའི་སེམས་དང་
བྲལ། །དགེ་འདུན་ལ་ཡང་སྐྱབས་འགྲོ་བ། །མུ་སྟེ གས་ཅན་ དང་འགྲོགས་མི་བྱ། །ཞེས་གསུངས་
པ་ལྟར་རོ། །གཉིས་པ་ནི། བཤེས་སྤྲིང་ལས། ཇི་ལྟར་བདེ་གཤེགས་སྐུ་གཟུགས་ཤིང་ལ་སོགས། །
བགྱིས་པ་ཇི་འདྲ་ཡང་རུང་མཁས་པས་མཆོད། །ཅེས་གསུངས་པ་ལྟར་རོ། །གཉིས་པ་ནི། དཀོན་
མཆོག་གསུམ་ལ་རང་གི་སྲོག་ལས་ཀྱང་གཅེས་པར་བཟུང་བའི་སྒོ་ནས་རྒྱུན་ལྡན་དུ་དྲན་པ་དང༌། ཕྱག་
དང་མཆོད་པ་ལ་སོགས་པ་གུས་པར་བྱ་ཞིང་། མ་དད་པའི་སེམས་སྐད་ཅིག་ཙམ་ཡང་མི་འབྱུང་བ་ལ་
བསླབ་པར་བྱ་སྟེ། དེ་ལྟར་བྱས་པས་བདེ་ལེགས་ཐམས་ཅད་ཀྱི་གཞི་ཚུགས་པར་འགྱུར་བའི་ཕྱིར་ཏེ། རྗེ་
བདག་ཉིད་ཆེན་པོས་ཀྱང་། སྐྱེ་དགུ་འཇིགས་རུང་འཁོར་བའི་ གཡང་ས་རུ། །གྲོགས་མེད་གཅིག་པུ་
ཀུན་ཏུ་རྒྱུ་བ་ན། །དཀོན་མཆོག་གསུམ་དང་འདྲ་བའི་སྐྱབས་གནས་མེད། །དེ་ཕྱིར་བསམ་པ་ཐག་
ས
，
འ04



པས་སྐྱབས་སུ་སོང་། །ཞེས་གསུངས་པའི་ཕྱིར།
འོ་ན། མ་ཞེན་ཞེས་པས་བྱ་བ་ངན་ཞེན་གྱི་ལེ་ལོ་སྤོང་བྱེད་མ་ཞེན་པའི་བརྩོན་འགྲུས་ལ་གདམས་པ་
དེ་འཆད་ན། དེའི་ཚུལ་གང་ཞེ་ན། འདི་ལ་མདོ་ལས་གསུངས་ཚུལ་དང་། བསྟན་བཅོས་ཀྱིས་འགྲེལ་
ཚུལ་གཉིས་ལས། དང་པོ་ནི། དགེ་འདུན་དཀོན་མཆོག་ལ་གདམས་པའི་སྐབས་སུ། བྱང་ཆེན་ཁ་
ན་མ་ཐོ་བ་དང་བཅས་པའི་ལུས་དང་ངག་དང་ཡིད་ཀྱི་ལས་རྣམས་ཀྱི་གོ་སྐབས་མི་དབྱེའོ། །ཞེས་གསུངས་
པ་ལས་འཕྲོས་ནས། དེ་སྐད་ཅེས་བཀའ་སྩལ་པ་དང༌། ཚེ་དང་ལྡན་པ་ཤཱ་རི་དྭ་ཏིའི་བུས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་ལུས་ཀྱི་ཁ་ན་མ་ཐོ་བ་དང་བཅས་པ་
གང་ལགས། དེ་སྐད་ཅེས་གསོལ་པ་དང༌། བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་ར་དྭ་ཏིའི་བུ་ལ་
འདི་སྐད་ཅེས་བཀའ་སྩལ་ཏོ། །ཤཱ་རི་དྭ་ཏིའི་བུ་འདི་ལ་བྱང་ཆེན་འདི་སྙམ་དུ་གང་གི་ལུས་ཀྱི་ལས་ཡང་
དག་པར་བརྩོན་པའི་ལུས་དེ་ནི་གང་ཡིན། གང་གིས་ངག་གི་ལས་གང་གིས་ཡིད་ཀྱི་ལས་ཡང་དག་པར་
བརྩོན་པའི་ཡིད་དེ་ནི་གང་ཡིན་སྙམ་པ་འདི་ནི་ཤཱ་རི་དྭ་ཏིའི་བུ་བྱང་ཆེན་ལུས་དང་ངག་དང་ཡིད་ཀྱི་ལས་་་
བརྩོན་པ་ཁ་ན་མ་ཐོ་བ་དང་བཅས་པའོ། །ཞེས་པ་ནས་ཤཱ་རིའི་བུ་བྱང་སེམས་ལམ་འདི་ལ་འགྲོ་ཞིང་ཕ་
རོལ་ཏུ་ཕྱིན་པ་དྲུག་པོ་རྣམས་ལ་སྤྱོད་པ་ནི་ཐུབ་པར་དཀའ་བ་ཡིན་པའི་ཕྱིར་རོ། །ཞེས་པའི་བར་གྱིས་
བསྟན།
གཉིས་པ་མདོའི་དོན་བཤད་པ་ལ། མ་ཞེན། ཞེས་གསུངས། དེ་ཉིད་ཚིག་དོན་གྱི་སྒོ་ནས་བཤད་
པ་ལ། བརྩོན་འགྲུས་བརྩམས་པ་ཉིད་ཀྱིས་ཇི་སྐད་བཤད་པའི་དོན་ལ་ནན་ཏན་བྱེད་པ་ལ། ལུས་
ལ་སོགས་པའི་བསོད་ཉམས་ཉིད་ཀྱིས་ལ་ལ་མངོན་པར་ཞེན་པར་འགྱུར་བས་མ་ཞེན་པ་ལ་ལུས་ལ་སོགས་པ་
ངོ་བོ་ཉིད་མེད་པར་བསྟན་པའི་འདོམས་པ་དང༌། ཞེས་གསུངས། དོན་ནི། ཤཱ་རི་དྭ་ཏིའི་བུ་འདི་ལ་
བྱང་ཆེན་འདི་སྙམ་དུ་ཞེས་སོགས་ཀྱི་མདོ་ཆོས་ཅན། སྒོ་གསུམ་བྱ་བ་ངན་པ་ལ་མ་ཞེན་པའི་བརྩོན་འགྲུས་
ལ་གདམས་པ་ཡིན་ཏེ། ལུས་ངག་ཡིད་གསུམ་གྱི་ བསོད་ཉམས་དེ་བདེ་བ་སྐྱེ་བ་ལ་ཞེན་པར་འགྱུར་བའི་
ལེ་ལོ་སྤོང་ཕྱིར་དུ་ལུས་ངག་སོ གས་བདེན་མེད་དུ་མཚུངས་པར་གདམས་པའི་མདོ་ཚིག་ཡིན་པའི་ཕྱིར། འོ་
ན། ཡོངས་སུ་མི་ངལ་དང༌། ཞེས་པས་སྐྱིད་ལུག་པའི་ལེ་ལོ་སྤོང་བྱེད་ཡོངས་སུ་མི་ངལ་བའི་བརྩོན་
འགྲུས་ལ་གདམས་པ་དེ་འཆད་ཚུལ་གང་ཞེ་ན། འདི་ལ་མདོ་ལས་གསུངས་ཚུལ་དང༌། བསྟན་བཅོས་
ཀྱིས་འགྲེལ་ཚུལ་གཉིས་ལས། དང་པོ་ནི། ཕ་རོལ་ཏུ་ཕྱིན་པ་དྲུག་པོ་རྣམས་སྤྱོད་པ་ནི་ཐུབ་པར་མི་
ནུས་པ་བཞིན་ནོ། །ཞེས་གསུངས་པ་ལས་འཕྲོས་ནས། བཅོམ་ལྡན་འདས་བྱང་ཆེན་ཚུལ་ཇི་ལྟར་སྤྱོད་
20s



པ་རྣམས་གཞན་ཐམས་ཅད་ཀྱི་ཐུབ་པ་མ་མཆིས་པ་ལགས། བཅོམ་ལྡན་འདས་ཀྱིས་བཀའ་སྩལ་པ། ཤཱ་
རི་དྭ་ཏིའི་བུ་གཞན་ཡང་བྱང་ཆེན་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་ཚེ། གཟུགས་སུ་མི་རློམ་པ་དང༌།
ཞེས་པ་ནས། ལུས་གང་དང་ལྡན་པའི་ལྷ་དང་བཅས་པའི་འཇིག་རྟེན་ནང་ནས་པདྨར་འགྱུར་བ་དེ་ལྟ་
བུའི་ལུས་ཡོངས་སུ་འཛིན་པར་མི་འགྱུར་བ་དག་ཀྱང་ཡོད་དོ། །ཞེས་པའི་བར་གྱིས་བསྟན།
གཉིས་པ་དེའི་དོན་འཆད་པ་ལ། ཡོངས་སུ་མི་ངལ་དང༌། །ཞེས་གསུངས། དེ་ཉིད་ཚིག་དོན་
གྱི་སྒོ་ནས་འཆད་པ་ལ། དུས་ཡུན་རིང་མོ་ཞིག་ཏུ་གོམས་པར་བྱས་ཀྱང་འདོད་པའི་དོན་མ་གྲུབ་ན་དངངས་
པའི་ རང་བཞིན་ཅན་ཡོངས་སུ་སྐྱོ་བར་འགྱུར་བས་ཡོངས་སུ་ངལ་བ་མེད་པ་ལ། གཟུགས་ལ་སོགས་པ་
ནས་ཡང་དག་པར་རྫོགས་པའི་བྱང་ཆུབ་ཀྱི་བར་ལ་རློམ་པ་མེད་པ་ཉིད་དུ་བསྟན་པའི་གདམས་ངག་དང༌།
ཞེས་གསུངས། དོན་ནི། ཕྱིན་དྲུག་ལ་སྤྱོད་པའི་ཚེ་གཟུགས་སུ་མི་རློམ་པ་དང༌། ཞེས་སོགས་ཀྱི་མདོ་
ཆོས་ཅན། ཡོངས་སུ་ངལ་བ་མེད་པའི་བརྩོན་འགྲུས་ལ་གདམས་པ་ཡིན་ཏེ། གཟུགས་ནས་རྫོགས་
བྱང་གི་བར་གྱི་ཆོས་ཐམས་ཅད་བདེན་མེད་དུ་མཚུངས་པར་བསྟན་པའི་སྒོ་ནས་དུས་ཡུན་རིང་པོར་སྒྲུབ་པ་
ཉམས་སུ་ལེན་པ་ལ་སྐྱོ་ངལ་སེལ་བའི་ཕྱིར་དུ་འདོམས་པའི་མདོ་ཚིག་ཡིན་པའི་ཕྱིར།
འོ་ན། ལམ་ནི་ཡོངས་སུ་འཛིན་པ་དང༌། །ཞེས་པས་བདག་ཉིད་ལ་བརྙས་པའི་ལེ་ལོ་སྤོང་བྱེད་
ལམ་ཡོངས་སུ་འཛིན་པའི་བརྩོན་འགྲུས་ལ་གདམས་པ་འཆད་ཚུལ་དེ་གང་ཞེ་ན། འདི་ལ་མདོ་ལས་
གསུངས་ཚུལ། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། ཚེ་དང་ལྡན་པ་ཤཱ་རི་དྭ་ཏིའི་
བུས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་ཐམས་ཅད་མཁྱེན་
པའི་ཡེ་ཤེས་དེ་གང་ལགས། བཅོམ་ལྡན་འདས་ཀྱིས་བཀའ་སྩལ་པ། ཤཱ་རི་དྭ་ཏིའི་བུ་བྱང་ཆེན་ཡེ་ཤེས་
གང་དང་ལྡན་པས་ཤར་ཕྱོགས་ཀྱི་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་ཀྱི་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གང་གཱའི་ཀླུང་གི་བྱེ་མ་སྙེད་ཀྱང་མཐོང་ངོ༌། །དེ་དག་
གིས་ཆོས་སྟོན་པ་ལ་ཡང་ཉན་ནོ། །ཞེས་པ་ནས། སངས་རྒྱས་ཀྱི་ཆོས་ཐམས་ཅད་དུ་ཡང་རློམ་པ་མེད་
པ་ཡིན་ནོ། །ཞེས་པའི་བར་གྱིས་བསྟན། གཉིས་པ་དེའི་དོན་འཆད་པ་ལ། ལམ་ནི་ཡོངས་སུ་འཛིན་
པ་དང༌། ཞེས་གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ། ཕྱོགས་བཅུ་ན་བཞུགས་པའི་
སངས་རྒྱས་ལ་སོགས་པ་ལ་དོན་རེ་རེའི་ཕྱིར་ལམ་གྱི་ལུང་ནོད་པར་བྱ་ན་སེམས་ཞུམ་པར་འགྱུར་བས་ལམ་་་
ཡོངས་སུ་བཟུང་བ་ལ་ཆོས་རྣམས་རང་བཞིན་གྱིས་མ་སྐྱེས་པ་ཉིད་དུ་བསླབ་པའི་གདམས་ངག་དང༌། ཞེས་
གསུངས། དོན་ནི། བྱང་ཆེན་ཡེ་ཤེས་གང་ལགས། ཞེས་སོགས་ཀྱི་མདོ་ཆོས་ཅན། ཐེག་ཆེན་གྱི་
206



ལམ་ཡོངས་སུ་འཛིན་པའི་བརྩོན་འགྲུས་ལ་གདམས་པ་ཡིན་ཏེ། ཆོས་ཐམས་ཅད་བདེན་པའི་སྐྱེ་བ་མེད་
པར་ བསྟན་པའི་སྒོ་ནས་ཕྱོགས་བཅུའི་སངས་རྒྱས་བྱང་སེམས་ལ་དོན་རེ་རེའི་ཕྱིར་ལམ་སྒྲུབ་པའི་ལུང་ནོད་་
པར་བྱ་དགོས་ན་དེ་ལྟ་བུ་བདག་གིས་མི་ནུས་སོ། །ཞེས་སེམས་ཞུམ་པར་ གྱུར་པའི་ལེ་ལོ་སེལ་བའི་ཕྱིར་
དུ་འདོམས་པའི་མདོ་ཚིག་ཡིན་ པའི་ཕྱིར། ཆོས་ཐམས་ཅད་བདེན་པའི་སྐྱེ་མེད་དུ་བསྟན་པའི་གདམས་
ངག་ལ་བསླབས་པས་སེམས་ཞུམ་པ་སེལ་བའི་རྒྱུ་མཚན་ཡོད་དེ། : དེ་ལ་བསླབས་པས་ནས་ཆོས་ཐམས་
ཅད་ཀྱི་གནས་ལུགས་ལ་བསླབ་པར་འགྱུར་བའི་ཕྱིར། ་་་
འོ་ན། སྤུན་ལྔ་ དང་ནི། ཞེས་པས་སྒྲུབ་པ་གཞན་གྱི་དྲིང་ལ་མི་འཇོག་པའི་རྒྱུ་སྤྱན་ལྔ་ལ་གདམས་
པ་དེ་འཆད་ན་འཆད་ཚུལ་དེ་གང་ཞེ་ན། འདི་ལ་མདོ་ལས་གསུངས་ཚུལ། བསྟན་བཅོས་ཀྱིས་འགྲེལ་
ཚུལ། མཐའ་དཔྱད་པ་དང་གསུམ་ལས། དང་པོ་ནི། ། ཤཱ་རི་དྭ་ཏིའི་བུ་བྱང་ཆེན་གང་དག་མིག་ལྔ་
རབ་ཏུ་ཐོབ་པར་འདོད་པ་དང་སྦྱོང་བར་འདོད་པ་ཡོད་དེ།། མིག་ལྔ་རབ་ཏུ་ཐོབ་པ་དང་སྦྱོང་བ་གང་
ཞེ་ན། འདི་ལྟ་སྟེ། ཤའི་མིག་དང༌། ལྷའི་མིག་དང༌། ཤེས་རབ་ཀྱི་མིག་ དང༌། ཆོས་ཀྱི་མིག་དང་།
སངས་རྒྱས་ཀྱི་མིག་གོ །ཤཱ་རིའི་བུས་གསོལ་པ། བཅོམ་ལྡན་འདས་བྱང་ཆེན་ཤའི་མིག་ཡོངས་སུ་དག་
པ་གང་ལགས། ཞེས་སོགས་ཀྱིས་བསྟན། གཉིས་པ། དེའི་དོན་འཆད་པ་ལ། སྤྱན་ལྔ་དང་ནི།
ཞེས་གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ། ཤའི་མིག་དང་། ཞེས་སོགས་གསུངས། འདི་
ལ་ཚིག་དོན་དངོས་དང༌། མཇུག་བསྡུ་བ་གཉིས་ལས། དང་པོ་ལ། མིང་གི་སྒོ་ནས་ གདམས་པ་དང༌།
དོན་གྱི་སྒོ་ནས་གདམས་པ་དང༌། ཇི་ལྟར་གདམས་པའི་ཚུལ་གསུམ་ལས། དང་པོ་ནི། འདི་ལྟ་སྟེ།
ཤའི་མིག་དང་། ལྷའི་མིག་དང༌། ཤེས་རབ་ཀྱི་མིག་དང༌། ཆོས་ཀྱི་མིག་དང༌། སངས་རྒྱས་ཀྱི་
མིག་གོ །ཞེས་གསུངས་པའི་དོན་འཆད་པ་ལ། ་ ཤའི་མིག་དང་རྣམ་པར་སྨིན་པ་ལས་བྱུང་བའི་ལྷའི་
དང་ཤེས་རབ་དང་ཆོས་དང་སངས་རྒྱས་ཀྱི་སྤྱན། ཞེས་གསུངས། གཉིས་པ་ལ་ལྔ་ལས། དང་པོ་ནི།
ཤའི་སྤྱན་ལ་གདམས་པ་ནི། མདོ་ལས། བཅོམ་ལྡན་འདས་ཀྱིས་བཀའ་སྩལ་པ། ཤཱ་ར་དྭ་ཏིའི་བུ་
བྱང་ཆེན་ཤའི་མིག་གིས་དཔག་ཚད་བརྒྱ་མཐོང་བ་ཡོད་དོ། །ཞེས་པ་ནས། སྟོང་གསུམ་གྱི་འཇིག་རྟེན་
གྱི་ཁམས་མཐོང་བ་ཡོད་དོ། །ཞེས་པའི་བར་གྱིས་བསྟན། དེའི་དོན་འཆད་པ་ལ། གྲངས་ཇི་ལྟ་བ་
བཞིན་དུ་དངོས་པོ་སོ་སོར་ངེས་པ་ དང་། ཞེས་གསུངས། གཉིས་པ་ལྷའི་སྤྱན་ནི། ཤཱ་རིའི་བུས་
གསོལ་བ། བཅོམ་ལྡན་འདས་བྱང་ཆེན་ལྷའི་མིག་ཡོངས་སུ་དག་པ་གང་ལགས། བཅོམ་ལྡན་འདས་
ཀྱིས་བཀའ་སྩལ་པ། ཤཱ་རིའི་བུ་རྒྱལ་པོ་ཆེན་པོ་བཞིའི་རིགས་ཀྱི་ལྷ་རྣམས་ཀྱི་ལྷའི་མིག་གང་ཡིན་པ་དེ་
207



ནི་བྱང་ཆུབ་སེམས་དཔས་རབ་ཏུ་ཤེས་སོ། །ཞེས་སོགས་ཀྱི་དོན་འཆད་པ་ལ། སེམས་ཅན་ཐམས་ཅད་
ཀྱི་འཆི་འཕོ་བ་དང་སྐྱེ་བ་དང༌། ཞེས་གསུངས། གསུམ་པ་ཤེས་རབ་ཀྱི་སྤྱན་ནི། ཤཱ་རིའི་བུས་
གསོལ་པ། བཅོམ་ལྡན་འདས་བྱང་ཆེན་ཤེས་རབ་ཀྱི་མིག་ཡོངས་སུ་དག་པ་གང་ལགས། བཅོམ་ལྡན་
འདས་ཀྱིས་བཀའ་སྩལ་པ། ཤཱ་རིའི་བུ་བྱང་ཆེན་ཤེས་རབ་ཀྱི་མིག་དང་ལྡན་པས་འདུས་བྱས་སམ་འདུས་
མ་བྱས་སམ། དགེ་བའམ་མི་དགེ་བའམ། ཁ་ན་མ་ཐོ་བ་དང་བཅས་པའམ། ཁ་ན་མ་ཐོ་བ་མེད་
པའམ། ཟག་པ་དང་བཅས་པའམ། ཟག་པ་མེད་པའམ། ཉོན་མོངས་པ་དང་བཅས་པའམ། ཉོན་
མོངས་པ་མེད་པའམ། འཇིག་རྟེན་པའམ། འཇིག་རྟེན་ལས་འདས་པའམ། ཀུན་ནས་ཉོན་མོངས་
པའམ། རྣམ་པར་བྱང་བ་ཡང་རུང་སྟེ། ཆོས་གང་ཡང་རབ་ཏུ་མི་ཤེས་པ་དང༌། ་ཞེས་སོགས་ཀྱིས་
བསྟན། དེའི་དོན་འཆད་པ་ལ། ཆོས་ཐམས་ཅད་ལ་རྣམ་པར་མི་རྟོག་པ་དང༌། ཞེས་གསུངས།
བཞི་པ་ཆོས་ཀྱི་སྤྱན་ནི། ཤཱ་རི་དྭ་ཏིའི་བུས་གསོལ་པ། བཅོམ་ལྡན་འདས་བྱང་ཆེན་ཆོས་ཀྱི་མིག་ཡོངས་
སུ་དག་པ་གང་ལགས། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་བྱང་ཆེན་ཆོས་ཀྱི་མིག་ནི་
གང་ཟག་འདི་ནི་དད་པའི་རྗེས་སུ་འབྲང་བའོ། །ཞེས་སོགས་ཀྱིས་བསྟན། དེའི་དོན་འཆད་པ་ལ།
འཕགས་པའི་གང་ཟག་ཐམས་ཅད་རྟོ གས་པ་དང༌། ཞེས་གསུངས། ལྔ་པ་སངས་རྒྱས་ཀྱི་སྤྱན་ལ་གདམས་
པ་ནི། ཤཱ་རིའི་བུས་གསོལ་པ། བཅོམ་ལྡན་འདས་བྱང་ཆེན་སངས་རྒྱས་ཀྱི་མིག་ཡོངས་སུ་དག་པ་གང་
ལགས། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་བྱང་ཆེན་བྱང་ཆུབ་ཀྱི་སེམས་ཀྱི་རྗེས་ལ་རྡོ་
རྗེ་ལྟ་བུའི་ཏིང་ངེ་འཛིན་ལ་མཉམ་པར་བཞག་ནས། སེམས་ཀྱི་སྐད་ཅིག་གཅིག་དང་ལྡན་པའི་ཤེས་
རབ་ཀྱིས་རྣམ་པ་ཐམས་ཅད་མཁྱེན་པ་ཉིད་རྗེས་སུ་མཐོང་བ་གང་ཡིན་པ་དེ་ནི་དེ་བཞིན་གཤེགས་པའི་་་
སྟོབས་བཅུ་དང་ལྡན་པ་ཡིན། མི་འཇིགས་པ་བཞི་དང༌། སོ་སོ་ཡང་དག་པར་རིག་པ་བཞི་དང༌། སངས་
རྒྱས་ཀྱི་ཆོས་མ་འདྲེས་པ་བཅོ་བརྒྱད་དང༌། བྱམས་པ་ཆེན་པོ་དང་། སྙིང་རྗེ་ཆེན་པོ་དང་ལྡན་པ་
ཡིན༑ མིག་གང་གིས་བྱང་ཆེན་རྣམ་པ་ཐམས་ཅད་དུ་མ་མཐོང་བའམ། མ་ཐོས་པའམ། མ་བསམ་
པའམ། རྣམ་པར་མ་ཤེས་པ་ཅི་ཡང་མེད་པ་སྟེ། ཤཱ་རིའི་བུ་འདི་ནི་བྱང་ཆེན་བླ་ན་མེད་པའི་རྫོགས་བྱང་
དུ་མངོན་པར་སངས་རྒྱས་པའི་སངས་རྒྱུས་ཀྱི་མིག་ཡོངས་སུ་དག་པའོ། །ཞེས་པའི་བར་གྱིས་བསྟན།
དེའི་དོན་འཆད་པ་ལ། ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་
ཡུལ་ཅན་རྣམས། ཞེས་གསུངས། དེ་དག་གི་དོན་བསྡུས་ཏེ་སྟོན་པ་ལ། ཤཱ་རི་དྭ་ཏིའི་བུ་དེ་ལྟར་བྱུང་
ཆེན་མིག་ལྔ་ཡོངས་སུ་སྦྱོང་བར་འདོད་པ་དང་རབ་ཏུ་ཐོབ་པར་འདོད་པས་ཕྱིན་དྲུག་ལ་བསླབ་པར་བྱའོ།།
208



ཞེས་གསུངས། གསུམ་པ་སྟོན་པ་ལ། དེ་བཞིན་ཉིད་དུ་རོ་གཅིག་པ་ཉིད་དུ་སྒྲུབ་བོ་ཞེས་སློབ་པ། ཞེས་
གསུངས། གཉིས་པ་སྟོན་པ་ལ། སྤྱན་ལྔ་ལ་འདོམས་པ་དང༌། ཞེས་གསུངས། །
གསུམ་པ་ལ་མཚན་ཉིད། དབྱེ་བ། ས་མཚམས། རྒྱུ། རྒྱུ་ལས་སྐྱེ་བའི་དགོས་པ་དང་ལྔ་
ལས། དང་པོ་ནི། རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་སེམས་ལ་བརྟེན་
ནས་བྱུང་ཞིང་རང་ཡུལ་མངོན་སུམ་དུ་མཐོང་བས་རབ་ཏུ་ཕྱེ་བའི་རིགས་སུ་གནས་པའི་རིག་པ། སྤྱན་
གྱི་མཚན་ཉིད། གཉིས་པ་ལ་ལྔ་ལས། སྤུན་ལྔའི་ནང་ཚན་གང་ཞིག རང་གི་ཐུན་མོང་མ་ཡིན་
པའི་བདག་རྐྱེན་དུ་གྱུར་པའི་ཤའི་མིག་ལ་བརྟེན་ནས་དཔག་ཚད་བརྒྱུའི་གཟུགས་ཕྲ་རགས་མངོན་སུམ་དུ་
མཐོང་བའི་རིག་པ། ཤའི་སྤྱན་གྱི་མཚན་ཉིད། དེ་གང་ཞིག དེར་གྱུར་པའི་ལྷའི་མིག་ལ་བརྟེན་ནས་
སེམས་ཅན་ཐམས་ཅད་ཀྱི་འཆི་འཕོ་བ་དང་སྐྱེ་བ་མངོན་སུམ་དུ་མཐོང་བའི་རིག་པ། ལྷའི་སྤྱན་གྱི་མཚན་
ཉིད། དེ་གང་ཞིག རྣམ་པར་མི་རྟོག་པའི་ཡེ་ཤེས་སུ་དམིགས་པ། ཤེས་རབ་ཀྱི་སྤྱན་གྱི་མཚན་ཉིད།
དེ་གང་ཞིག འཕགས་པའི་གང་ཟག་གི་དབང་པོ་རྣོ་རྟུལ་གྱི་རིམ་པ་ཇི་ལྟ་བ་བཞིན་དུ་རྟོགས་པའི་མཁྱེན་
པ། ཆོས་ཀྱི་སྤྱན་གྱི་མཚན་ཉིད། དེ་གང་ཞིག ཆོས་ཐམས་ཅད་མངོན་སུམ་དུ་རྟོགས་པའི་མཐར་
ཕྱིན་པའི་ཡེ་ཤེས། སངས་རྒྱས་ཀྱི་སྤྱན་གྱི་མཚན་ཉིད། ཁོ་ན་རེ། ཤའི་སྤྱན་ཡིན་ན། ཤེས་པ་ཡིན་
དགོས་པར་ཐལ། མཚན་ཉིད་དེའི་ཕྱིར། འདོད་མི་ནུས་ཏེ། ཤའི་མིག་དེ་དེ་ཡིན་པའི་ཕྱིར་ཏེ། དེ་
ཡོད་པའི་ཕྱིར་ན་མ་ཁྱབ་སྟེ། ཤའི་མིག་ཡུལ་ཅན་མ་ཡིན་པའི་ཕྱིར། ཤའི་མིག་གིས་གཟུགས་མཐོང་བར་
ཐལ། ལྷའི་མིག་གིས་གཟུགས་མཐོང་བའི་ཕྱིར་ཏེ། རྣམ་བཤད་ལས། ཚེ་འདིར་བསམ་གཏན་བསྒོམ་
པའི་མངོན་པར་འདུ་བྱེད་པ་ལས་བྱུང་བའི་ ལྷའི་མིག་ནི་བསྐལ་པ་དང་མ་བསྐལ་པའི་གཟུགས་ཕྲ་ར གས་་་་
ཐམས་ཅད་མཐོང་བ་བསྒོམས་པ་ལས་བྱུང་བའི་མཉམ་གཞག་གི་སས་བསྡུས་པའི་གཟུགས་ཅན་དང་་་་་་་
ཡིན་ལ། མངོན་པར་ཤེས་པ་ནི་དེས་བདག་རྐྱེན་བྱས་པ་ལ་བརྟེན་ནས་ཆོས་གཉིས་དང་མཚུངས་པར་
ལྡན་པའི་ཡིད་ཀྱི་ཤེས་པའོ། །ཞེས་གསུངས་པའི་ཕྱིར་ན་མ་ཁྱབ་སྟེ། ལྷའི་མིག་གིས་དེ་འདྲའི་གཟུགས་
མཐོང་བའི་མངོན་ཤེས་ཀྱི་བདག་རྐྱེན་བྱེད་པའི་དོན་ཡིན་པའི་ཕྱིར།
ཁ་ཅིག སྤྱན་དང་པོ་དབང་ཤེས་ཡིན་ཏེ། དེ་ལྟར་མ་ཡིན་ན། སྤུན་ལྔ་པོ་གང་རུང་ལ་ཡིད་
ཤེས་ཀྱིས་ཁྱབ་པར་ཐལ། དེ་གཉིས་ཡིད་ཤེས་ཡིན་པའི་ཕྱིར། རྟགས་ཁས། འདོད་ན། སངས་རྒྱས་
ཀྱི་མིག་ཤེས་ཆོས་ཅན། དེར་ཐལ། དེའི་ཕྱིར། སངས་རྒྱུས་ཀྱི་སྤྱན་ཡིན་པའི་ཕྱིར། ཆོས་ཐམས་
ཅད་མངོན་སུམ་དུ་རྟོ གས་པའི་མཐར་ཕྱིན་པའི་ཡེ་ཤེས་ཡིན་པའི་ཕྱིར་ན་མ་ཁྱབ། ཁོ་ན་རེ། ཆོས་ཀྱི་
འ09



་
I
།
༈
སྤྱན་གྱི་མཚན་ཉིད་མི་འཐད་དེ། ཐེག་ཆེན་གྱི་མཐོང་ལམ་བར་ཆད་མེད་ལམ་ཆོས་ཀྱི་སྤུན་ཡིན་པའི་ཕྱིར་
དང་། ལུང་གི་ཆོས་ཀྱི་སྤྱན་ཡོད་པའི་ཕྱིར། དང་པོ་གྲུབ་སྟེ། མདོ་ལས། འདོད་པ་དང་གཟུགས་
ཀྱི་ལྷའི་བུ་བྱེ་བ་ཕྲག་བརྒྱས་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་པ་་་་
ཐོབ་བོ། །ཞེས་པའི་ཆོས་ཀྱི་མིག་དེ་མཐོང་ལམ་ལ་བྱེད་དགོས་པའི་ཕྱིར་ན་མ་ཁྱབ། གཉིས་པ་གྲུབ་
སྟེ། རྒྱན་སྣང་ལས། གསུང་རབ་ཡན་ལག་བཅུ་གཉིས་ལ་ཐོགས་པ་མེད་པར་འཇུག་པ་ནི་ཆོས་ཀྱི་སྤྱན་
ནོ༑ ༑ཞེས་གསུངས་པའི་ཕྱིར། ཞེས་ཟེར། དེས་ན། ཤའི་སྤྱན་དཔག་ཚད་བརྒྱ་ནས་སྟོང་གསུམ་
ཚུན་ཆད་ཀྱི་གཟུགས་ཕྲ་རགས་ཀྱི་ཡུལ་ཅན་དུ་མདོ་ལས་གསུངས་ན། འདིའི་ཡུལ་སྟོང་གསུམ་ཚུན་ཆད་
དུ་ངེས་སམ་ཞེ་ན། སྟོང་གསུམ་ཚུན་ཆད་ངེས་པར་ཡུལ་དུ་བྱེད་པས་མ་ཁྱབ་སྟེ། དཔག་ཚད་བརྒྱུའི་
གཟུགས་ཙམ་མཐོང་བ་ནས། སྟོང་གསུམ་གྱི་སྟོང་ཆེན་པོའི་གཟུགས་མཐོང་བའི་ བར་ཅི་རིགས་ཡོད་
པའི་ཕྱིར། དེས་ན་དཔག་ཚད་བརྒྱ་ནས་སྟོང་གསུམ་ཚུན་ཆད་ཅི་རིགས་པ་ཡུལ་དུ་ངེས་པར་ཉི་སྣང་ལས་
གསུངས་ཏེ། དེ་ཉིད་ལས། དེ་ནི་རྣམ་པར་སྨིན་པ་ལས་བྱུང་བ་ཉིད་ཡུལ་སོ་སོར་ངེས་པ་ཡིན་ པའི་ཕྱིར།
ཤུའི་མིག་ནི་བདག་པོའི་འབྲས་བུའི་ཡུལ་ཅན་ཡིན་ལ། དེ་ཡང་སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁ མས་ཀྱིས་བསྡུས་པ་ཡིན་པའི་ཕྱིར། ཞེས་གསུངས་པའི་ཕྱིར། དེས་ན་ལུང་དེས་རྒྱུ་མཚན་
གཉིས་བསྟན་ཡུལ་དེ་ལྟར་ངེས་པའི་རྒྱུ་མཚན་ཡོད་དེ། ཤའི་སྤྱན་ནི་ལས་ཀྱི་རྣམ་པར་སྨིན་པ་ལས་བྱུང་
བའི་ཕྱིར། ཞེས་པ་དང་། ཤའི་སྤྱན་དེ་ནི་བདག་འབྲས་ཀྱི་ཡུལ་ཅན་ཡིན་པའི་ཕྱིར། ཞེས་པ་གཉིས་
བསྟན་པའི་ཕྱིར། དེ་ལ་ཁྱབ་པ་ཡོད་ པའི་རྒྱུ་མཚན་ནི། སྤྱིར་ཡུལ་ལྔ་པོ་འདི། དབང་པོ་ལྔའི་བདག་
འབྲས་སམ་དབང་འབྲས་ཡིན་ཏེ། ནང་དུ་དབང་པོ་ལྔ་གྲུབ་པའི་དབང་གིས་ཕྱི་རོལ་ཏུ་ཡུལ་ལྔ་འགྲུབ་
པའི་ཕྱིར།
ཁ་ཅིག ཤེས་རབ་ཀྱི་སྤྱན་ལ་བདག་མེད་ཕྲ་རགས་གང་རུང་མངོན་སུམ་དུ་རྟོ གས་པས་ཁྱབ་ཟེར་
བ་མ་ཡིན་ཏེ། ཐེག་ཆེན་གྱི་མཐོང་ལམ་པར་ཆད་མེད་ལམ་གྱིས་དེ་གང་རུང་མངོན་སུམ་དུ་མ་རྟོགས་
པའི་ཕྱིར་ཏེ། དེ་གང་རུང་དེའི་དངོས་གཞལ་མ་ཡིན་པའི་ཕྱིར་ཏེ། ལྷའི་སྤྱན་ལ་ཡང་སེམས་ཅན་ཐམས་
ཅད་ཀྱི་འཆི་འཕོ་བ་སོགས་མངོན་སུམ་དུ་རྟོགས་པས་མ་ཁྱབ་སྟེ། དེ་ལ་ནུས་མཐུ་ཆེ་ཆུང་གི་ཁྱད་པར་
ཡོད་པའི་ཕྱིར། ཁོ་ན་རེ། རང་གི་བདག་རྐྱེན་དུ་གྱུར་པའི་མིག་དབང་གཟུགས་ཅན་པ་ལ་བརྟེན་ནས་
དཔག་ཚད་བརྒྱའི་གཟུགས་ཕྲ་རགས་མངོན་སུམ་དུ་མཐོང་བའི་རིག་པ། ཤའི་སྤྱན་གྱི་མཚན་ཉིད། རང་
གི་བདག་རྐྱེན་དུ་ གྱུར་པའི་བསམ་གཏན་བཞི་པ་ཐོབ་པའི་གང་ཟག་གི་རྒྱུད་ཀྱི་མིག་དབང་གཟུགས་ཅན་པ་
210
་་
+
+ ，



ལ་བརྟེན་ནས་སྟོང་གསུམ་ཚུན་ཆད་ཀྱི་གཟུ གས་མངོན་སུམ་དུ་མཐོང་བའི་རིག་པ། ལྷའི་སྤྱན་གྱི་མཚན་
ཉིད། ཟེར་ན། དང་པོ་ལ། བྱང་སེམས་ཚོགས་ལམ་པའི་རྒྱུད་ཀྱི་ཤའི་སྤྱན་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་ན། དབང་ཤེས་སུ་ཐལ་ལོ། །འདོད་མི་ནུས་ཏེ། ཚུར་
མཐོང་གི་རྒྱུད་ཀྱི་དབང་ཤེས་ཀྱིས་ཕྲ་ར གས་ཆོད་བསྐལ་གྱི་གཟུགས་མི་མཐོང་བའི་ཕྱིར་ཏེ། རྣམ་འགྲེལ་
ལས། བར་ཆོད་ལ་སོགས་ཡོད་ན་ཡང༌། །དབང་ཤེས་བློ་ནི་སྐྱེ་བར་འགྱུར། །ཞེས་གསུངས་པའི་
ཕྱིར། གཉིས་པ་ལ། བྱང་སེམས་སྦྱོར་ལམ་པའི་རྒྱུད་ཀྱི་ལྷའི་སྤྱན་ཆོས་ཅན། མཚན་ཉིད་དེར་ཐལ།
ལྷའི་སྤྱན་ཡིན་ པའི་ཕྱིར། འདོད་ན། དབང་ཤེས་སུ་ཐལ་ལོ། །འདོད་ན། ལྷའི་མིག་གི་མངོན་
ཤེས་དབང་ཤེས་ཡིན་པར་ཐལ་ལོ།།
ཁ་ཅིག རང་གི་བདག་རྐྱེན་དུ་གྱུར་པའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལ་བརྟེན་ནས་
གཟུགས་ལས་གཞན་ པའི་རང་ཡུལ་དུ་གྱུར་པའི་ཀུན་རྫོབ་བདེན་པ་མངོན་སུམ་དུ་རྟོགས་པའི་རིག་པ། །
ཆོས་ཀྱི་སྤྱན་གྱི་མཚན་ཉིད། ཟེར་ན། རྒྱུན་ཞུགས་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་
ཆད་མེད་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། ཆོས་ཀྱི་སྤྱན་
ཐོབ་པའི་རྒྱུན་ཞུགས་ཞུགས་པ་ཡོད་པར་ཐལ་ལོ། །འདོད་ན། འཕ གས་པའི་གང་ཟག་གི་དབང་པོ་
རྣོ་རྟུལ་གྱི་རིམ་པ་ཇི་ལྟ་བ་བཞིན་དུ་མངོན་སུམ་དུ་རྟོ གས་པའི་རྒྱུན་ཞུགས་ཞུགས་པ་ཡོད་པར་ཐལ་ལོ། །
འདོད་ན། གཞན་སེམས་ཤེས་པའི་མངོན་ཤེས་རྒྱུད་ལྡན་གྱི་དེ་ཡོད་པར་ཐལ་ལོ།།
གསུམ་པ་ནི། རྣམ་བཤད་ལས། ཤའི་སྤྱན་ཚོ གས་ལམ་ནས་དང་། ལྷའི་སྤྱན་སྦྱོར་ལམ་ནས་
དང༌། ཤེས་རབ་ཀྱི་སྤྱན་མཐོང་ལམ་མཉམ་གཞག་ནས་དང༌། ཆོས་ཀྱི་སྤྱན་མཐོང་ལམ་རྗེས་ཐོབ་ནས་
དང་། སངས་རྒྱས་ཀྱི་སྤྱན་སངས་རྒྱས་ཀྱི་ས་དང་། རྗེས་མཐུན་པ་ས་བརྒྱད་པ་ནས་ཡོད་དོ། །ཞེས་
གསུངས།
དོན་ནི། དམན་ལམ་སྔོན་དུ་མ་སོང་བའི་ཐེག་ཆེན་གྱི་ཚོགས་ལམ་གྱི་སྐབས་སུ་ཤའི་སྤྱན་ཐོབ་པ་
དང་། ཐེག་ཆེན་གྱི་སྦྱོར་ལམ་གྱི་ གནས་སྐབས་སུ་ལྷའི་སྤྱན་ཐོབ་པ་དང༌། ཐེག་ཆེན་གྱི་མཐོང་ལམ་
མཉམ་གཞག་ཡེ་ཤེས་ནས་ཤེས་རབ་ཀྱི་སྤྱན་ཐོབ པས་ཁྱབ་པ་དང་། ཐེག་ཆེན་གྱི་མཐོང་ལམ་རྗེས་ཐོབ་
ཡེ་ཤེས་ནས་ཆོས་ཀྱི་སྤྱན་ཐོབ་པས་ཁྱབ་པར་གསུངས་པ་དང་། སངས་རྒྱས་ཀྱི་སྤྱན་མཚན་ཉིད་པ་སངས་
རྒྱས་ཀྱི་ས་དང༌། རྗེས་མཐུན་པ་ས་བརྒྱད་པ་ནས་ཐོབ་པ་ཡིན་ཏེ། གསེར་ཕྲེང་ལས། འོན་ཀྱང་
ལྷའི་སྤྱན་ཚོགས་ལམ་ནས་ཐོབ་པ་ལ་སྐྱོན་མེད་ལ། ་ ས་བརྒྱུད་པའི་ཡོངས་སྦྱོང་གི་སྐབས་སུ་སངས་རྒྱུས་
11



ཀྱི་སྟན་ཐོབ་པར་གསུངས་པས་རྗེས་མཐུན་པ་དེ་ནས་ཡོད་དེ། ཞེས་གསུངས། དེ་རྣམས་གཙོ་ཆེ་བའི་
དབང་དུ་བྱས་ཀྱི་ངེས་བཟུང་གིས་མཚམས་དེ་ནས་འཇོག་པ་མ་ཡིན་ཏེ། ལྷའི་སྤྱན་ཐོབ་པའི་ལམ་མ་
ཞུགས་ཀྱི་གང་ཟག་ཀྱང་ཡོད། ཆོས་ཀྱི་སྤྱན་ཐོབ་པའི་ཉན་ཐོས་ལ་སོགས་པ་ཡང་ཡོད་པའི་ཕྱིར། དང་
པོ་གྲུབ་སྟེ། བསམ་གཏན་བཞི་པའི་རྟེན་ཅན་གྱི་ལམ་མ་ཞུགས་ཀྱི་གང་ཟག་ཡོད་པའི་ཕྱིར། གཉིས་
པ་གྲུབ་སྟེ། འཕགས་པའི་གང་ཟག་གི་དབང་པོ་རྣོ་རྟུལ་གྱི་རིམ་པ་ཇི་ལྟ་བ་བཞིན་དུ་ཤེས་པའི་ཉན་ཐོས་
ལ་སོགས་པ་ཡོད་པའི་ཕྱིར་ཏེ། གཞན་སེམས་ཤེས་པའི་མངོན་ཤེས་ཐོབ་པའི་དེ་ཡོད་པའི་ཕྱིར། །
བཞི་པ་ནི། མདོ་ལས། བྱང་ཆེན་མིག་ལྔ་ཡོངས་སུ་སྦྱོང་བར་འདོད་པ་དང་། རབ་ཏུ་ཐོབ་
པར་འདོད་པས་ཕ་རོལ་ཏུ་ཕྱིན་པ་དྲུག་ལ་བསླབ་པར་བྱའོ། །ཞེས་གསུངས་པ་ལྟར། ཕ་རོལ་ཏུ་ཕྱིན་
པ་དྲུག་ལ་སློབ་པ་དང་། རྫུ་འཕྲུལ་གྱི་རྐང་པ་སྒོམ་པ་ལ་སོགས་པ་རྣམས་ཡིན་ནོ།།
ལྔ་པ་ནི། རྣམ་བཤད་ལས། སྤུན་ལྔ་པོ་འདི་དག་དང་ལྡན་ན་ཤའི་སྤྱན་གྱིས་སྟོང་གསུམ་ཚུན་
ཆད་ཀྱི་ཆོས་སྟོན་པའི་དགེ་བའི་བཤེས་གཉེན་དང༌། རང་གི་གདུལ་བྱ་ལ་སོགས་པ་གང་ན་གནས་པ་ཇི་
ལྟ་བ་བཞིན་དུ་ཤེས་ཤིང་། གཉིས་པས་གདུལ་བྱ་གང་དུ་ཤི་འཕོས་ཤིང་སྐྱེ་བ་ཤེས་པ་དང་། གསུམ་
པས་གདུལ་བྱ་གདུལ་བའི་ཐབས་གནས་ལུགས་ཀྱི་དོན་མངོན་སུམ་དུ་ཤེས་ཤིང་། བཞི་པས་གྲོགས་དང་
ཆོས་བསྟན་པར་བྱ་བའི་གདུལ་བྱ་དབང་པོ་རྣོ་རྟུལ་གྱི་བྱེ་བྲག་རྣམས་ལེགས་པར་ཤེས་པ་དང་། ལྔ་པ་
རྗེས་མཐུན་པ་ཙམ་ཐོབ་ནས་ཡང་ཤེས་བྱ་ཇི་སྙེད་པ་ཕལ་ཆེར་ཤེས་ནས་སྒྲུབ་པ་ལ་ནང་ནས་བསྐུལ་ཞིང་་་་་
གཞན་གྱི་དྲིང་མི་འཇོག་པར་རང་དབང་དུ་སྒྲུབ་པ་ལ་འཇུག་པ་ཡིན་ནོ། །ཞེས་གསུངས་པ་ལྟར་ཡིན་
ལ། དོན་བསྡུ་ན། སྤྱན་ལྔ་རྒྱུད་ལ་བསྐྱེས་པ་ཆོས་ཅན། དགོས་པ་ཡོད་དེ། ཐེག་ཆེན་གྱི་སྒྲུབ་པ་
ཉམས་སུ་ལེན་པ་ལ་གཞན་གྱི་དྲིང་མི་འཇོག་པར་སྒྲུབ་པ་ལ་རང་དབང་དུ་འཇུག་པ་སོགས་ཀྱི་དགོས་པ་་་་
ཡོད་པའི་ཕྱིར། སྤྱན་ལྔ་ལ་བརྟེན་པ་ལ་དེ་ལྟར་འགྱུར་བའི་དགོས་པ་ཡོད་དེ། དེ་ལ་བརྟེན་ནས་ཐེག་
ཆེན་གྱི་སྒྲུབ་པ་ཉམས་སུ་ལེན་པའི་མཐུན་རྐྱེན་བརྟེན་ཚུལ་དང་། འགལ་རྐྱེན་སྤོང་ཚུལ་རང་སྟོབས་
ཀྱིས་བདེ་བླག་ཏུ་རྟོགས་པར་འགྱུར་བའི་ཕྱིར། ཐེག་ཆེན་གྱི་སྒྲུབ་པ་ཉམས་སུ་ལེན་པའི་མཐུན་རྐྱེན་དེ་
ལ་དུ་མ་ཡོད་དེ། བཤེས་སྤྲིངས་ལས། མཐུན་པར་གྱུར་པའི་ཡུལ་ན་གནས་པ་དང་། །སྐྱེས་བུ་དམ་
པ་རྣམས་ལ་བརྟེན་པ་དང༌། །བདག་གི་ལེགས་སྨོན་སྔོན་ཡང་བསོད་ནམས་བགྱིས། །འཁོར་ལོ་
ཆེན་པོ་བཞི་ནི་ཁྱོད་ལ་མངའ། །ཞེས་གསུངས་པ་ལྟར་ཡོད་པའི་ཕྱིར།
དེ་ལ་མཐུན་པའི་ཡུལ་ཡོད་དེ། མདོ་སྡེའི་རྒྱུན་ལས། བློ་ལྡན་གང་དུ་སྒྲུབ་པའི་ཡུལ། །ལེགས་



བ
པར་རྙེད་དང་གནས་བཟང་དང༌། །ས་བཟང་བ་དང་གྲོགས་བཟང་དང༌། །རྣལ་འབྱོར་བདེ་བའི་
ཡོ་བྱད་ལྡན། །ཞེས་གསུངས་པ་ལྟར་ཡོད་ པའི་ཕྱིར། བསྟེན་བྱའི་སྐྱེས་བུ་དམ་པ་ཡང་ཡོད་དེ། དེ་
ཉིད་ལས། བྱང་ཆུབ་སེམས་དཔའ་ཐོས་མང་དང༌། །བདེན་མཐོང་སྨྲ་མཁས་བརྩེ་བ་ཅན། །སྐྱོ་
མེད་སྐྱེས་བུ་དམ་པ་ནི། །ཆེན་པོ་ཡིན་པར་ཤེས་པར་བྱ། །ཞེས་གསུངས་པ་ལྟར་དགོས་པའི་ ཕྱིར།
སྨོན་ལམ་བཏབ་ཚུལ་ཡོད་དེ། དེ་ཉིད་ལས། དམིགས་པ་བཟང་དང་སྟོན་པ་བཟང་། །ཐབས་
བཟང་བ་དང་ངེས་འབྱུང་ དང་། །སྦྱོར་བ་བཟང་པོའི་བདག་ཉིད་ཀྱི། །ཡང་དག་སྨོན་ལམ་ཡིན་
པའི་ཕྱིར། །ཞེས་གསུངས་པ་ལྟར། དམིགས་པ་བཟང་པོ་ཐེག་ཆེན་ལ་དམིགས། སྟོན་པ་བཟང་
པོ་ཚོགས་སྤེལ། ཐབས་བཟང་པོ་ཞི་ལྷག་བསྒོམས། ངེས་འབྱུང་ བཟང་པོ་ཅུང་ཟད་ཙམ་གྱིས་ཆོག་པར་
འཛིན། སྦྱོར་བ་བཟང་པོ་བདག་ཉིད་ཀྱི་རྟག་སྦྱོར་དང་གུ ས་སྦྱོར་རྒྱུན་དུ་བརྟེན་པར་སྨོན་ལམ་བཏབ་
དགོས་པའི་ཕྱིར། སྔོན་བསོད་ནམས་བས གས་ཚུལ་ཡང་ཡོད་དེ། དེ་ཉིད་ལས། དགའ་དང་དལ་བར་
སྐྱེ་བ་དང་། །ནད་མེད་པ་དང་ཏིང་ངེ་འཛིན། །རྣམ་པར་འབྱེད་པའི་བྱེད་རྒྱུ་ནི། །སྔོན་ཆད་
བསོད་ནམས་བྱས་པ་ཉིད། །ཅེས་གསུངས་པ་ལྟར་ཡིན་དགོས་པའི་ཕྱིར། །
གཞུང་དོན་ནི། བྱང་ཆེན་ཤའི་མིག་གི་ཞེས་སོགས་ཀྱི་མདོ་ཆོས་ཅན། སྤྱན་ ལྔ་ལ་གདམས་པ་ཡིན་
ཏེ། སྤྱན་ལྔ་ཡུལ་ཡུལ་ཅན་ དང་བཅས་པ་རྣམས་བདེན་སྟོང་རོ་གཅིག་པ་ཉིད་དུ་ཐོབ་བོ། །ཞེས་
འདོམས་པའི་མདོ་ཚིག་ཡིན་པའི་ཕྱིར། འོ་ན། ཤའི་སྤྱན་གྱི་སྐབས་སུ། དཔག་ཚད་བརྒྱ་མཐོང་བ་
ཡོད་དོ། །ཞེས་སོགས་སྨོས་པའི་རྒྱུ་མཚན་གང་ཞེ་ན། དེ་ཡོད་དེ། བྱང་སེམས་ཀྱི་ས་མཐོ་དམན་དང་
ཡོན་ཏན་ཆེ་ཆུང་གི་རིམ་ པས་དེ་ལྟར་བསྟན་པའི་ཕྱིར། ལྷ་རྣམས་ཀྱི་ལྷའི་མི ག་བྱང་སེམས་ཀྱིས་ཤེས་
པར་གསུངས་པའི་དོན་ཡོད་དེ། དེ་དག་གིས་མིག་དང་དེའི་ཡུལ་དང༌། ལྷ་དེ་དག་གི་བསམ་གཏན་ དང་
ཏིང་ངེ་འཛིན་རྣམས་བྱང་སེམས་ཀྱི་ལྷའི་མིག་གིས་ཤེས་པར་འགྱུར་བའི་ཕྱིར། འདོད་གཟུགས་ ཀྱི་ལྷ་
རྣམས་ཀྱི་ལྷའི་མིག་གིས་བྱང་སེམས་ཀྱི་ལྷའི་མི ག་མི་ཤེས་པར་ གསུངས་པའི་དོན་ཡོད་དེ། དེ་དག་གིས་
བྱང་སེམས་ཀྱི་ལྷའི་སྤྱན་ཅི་འདྲ་བ་དང་དེའི་སྤྱོད་ཡུལ་ལ་སོགས་པ་ཤེས་པར་མི་ནུས་པའི་ཕྱིར། འོ་ན་
གནས་གཙང་གི་ལྷ་རྣམས་ཀྱིས་དེ་ ཤེས་མི་ནུས་པ་མེད་དེ། དེ་རྣམས་འཕ གས་ པ་ཁོ་ནར་ངེས་པའི་ཕྱིར་
ན། སྐྱོན་མེད་དེ། དེ་ནི་གནས་གཙང་གི་རྟེན་ཅན་གྱི་ཐེག་ཆེན་འཕགས་པ་ལ་དགོངས་པ་ཡིན་ པའི་
ཕྱིར། །
འོ་ན། མངོན་ཤེས་ཀྱི། ཡོན་ཏན་དྲུག་དང༌། ཞེས་པས་སྒྲུབ་པའི་ཡོན་ཏན་ཐམས་ཅད་རྫོགས་
213



པའི་རྒྱུ་མངོན་ཤེས་དྲུག་ལ་གདམས་པའི་གདམས་ངག་འཆད་ཚུལ་གང་ཞེ་ན། འདི་ལ་ཡང་མདོ་ལས་
གསུངས་ཚུལ་དང་། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། ཤཱ་རི་དྭ་ཏིའི་བུ་ཤེར་
ཕྱིན་འདི་ལ་སྤྱོད་པའི་བྱང་ཆེན་མངོན་ཤེས་ཀྱི་ཕ་རོལ་ཏུ་ཕྱིན་པ་ཐོབ་སྟེ། ཞེས་སོགས་ཀྱིས་བསྟན། གཉིས་
པ་དེའི་དོན་འཆད་པ་ལ། མངོན་ཤེས་ཀྱི། ཡོན་ཏན་དྲུག་དང་། ཞེས་གསུངས། དེ་ཉིད་ཚིག་
དོན་གྱི་སྒོ་ནས་འཆད་པ་ལ། རྫུ་འཕྲུལ་དང༌། ཞེས་སོགས་གསུངས། འདི་ལ་ཡང་མིང་གི་སྒོ་ནས་
གདམས་པ་དང་། དོན་གྱི་སྒོ་ནས་གདམས་པ་དང་། ཇི་ལྟར་གདམས་པའི་ཚུལ། མཇུག་བསྡུ་བའོ།།
དང་པོ་ནི། འོ་ན། མངོན་ཤེས་དྲུག་དང༌། ཞེས་འཆད་ན། དེ་གང་ཞེ་ན། དེ་སྟོན་པ་ལ། རྫུ་
འཕྲུལ་དང༌། ལྷའི་རྣ་བ་དང༌། གཞན་གྱི་སེམས་ཤེས་པ་དང༌། སྔོན་གྱི་ གནས་རྗེས་སུ་དྲན་པ་དང་།
མངོན་པར་འདུ་བྱེད་པ་ལས་བྱུང་བ་ལྷའི་མིག་དང་། ཟག་པ་ཟད་པ་ཤེས་པའི་མངོན་པར་ཤེས་པ། ཞེས་
གསུངས།
གཉིས་པ་ལ་དྲུག་ཡོད་པའི། རྫུ་འཕྲུལ་གྱི་མངོན་ཤེས་ལ་གདམས་པ་ནི། ཤཱ་རིའི་བུ་ཤེར་ཕྱིན་
འདི་ལ་སྤྱོད་པའི་བྱང་ཆེན་མངོན་པར་ཤེས་པའི་ཕ་རོལ་ཏུ་ཕྱིན་པ་ཐོབ་སྟེ་རྫུ་འཕྲུལ་གྱི་རྣམ་པ་དུ་མ་ཉམས་
སུ་མྱོང་བར་བྱེད་དོ། །དེ་ནི་ས་ཆེན་པོ་འདི་ཡང་རབ་ཏུ་གཡོ་བར་བྱེད་ཅིང་གཅིག་ཏུ་གྱུར་ནས་མང་
པོར་འགྱུར་རོ། །ཞེས་སོགས་ཀྱིས་བསྟན། དེའི་དོན་འཆད་པ་ལ། ས་གཡོ་བ་ལ་སོགས་པ་དང༌། །
ཞེས་གསུངས། ལྷའི་རྣ་བའི་མངོན་ཤེས་ནི། དེ་ནི་ལྷའི་རྣ་བའི་ཁམས་རྣམ་པར་དག་པ་མི་ལས་འདས་
པས། ལྷ་དང་མི་གཉིས་ཀའི་སྒྲ་ཐོས་ཏེ། ཞེས་སོགས་ཀྱིས་བསྟན། དེའི་དོན་འཆད་པ་ལ། འཇིག་
རྟེན་གྱི་ཁམས་ཐམས་ཅད་ན་གནས་པའི་སྒྲ་ཆུང་དུ་དང་ཅིག་ཤོས་ཐོས་པ་དང་། ཞེས་གསུངས། གཞན་
སེམས་ཤེས་པའི་མངོན་ཤེས་ནི། དེས་སེམས་ཅན་ཕ་རོལ་དང་གང་ཟག་ཕ་རོལ་གྱི་སེམས་སེམས་ཀྱིས་
ཡང་དག་པ་ཇི་ལྟ་བ་བཞིན་རབ་ཏུ་ཤེས་སོ། །ཞེས་སོགས་ཀྱིས་བསྟན། དེའི་དོན་འཆད་པ་ལ། གཞན་
གྱི་སེམས་འདོད་ཆགས་དང་བཅས་པ་ལ་སོགས་པ་ཡོངས་སུ་ཤེས་པ་དང་། ཞེས་གསུངས། སྔོན་གནས་
རྗེས་དྲན་གྱི་མངོན་ཤེས་ནི། དེ་ནི་སྔོན་གྱི་ གནས་རྗེས་སུ་དྲན་པའི་མངོན་པར་ཤེས་པས་སྐྱེ་བ་གཅིག་ཀྱང་
རྗེས་སུ་དྲན་ནོ། །ཞེས་སོགས་ཀྱིས་བསྟན། དེའི་དོན་འཆད་པ་ལ། རང་དང་གཞན་གྱི་ཚེ་རབས་
སྔ་མ་དུ་མ་རྗེས་སུ་དྲན་པ་དང་། ཞེས་གསུངས། ལྷའི་མིག་གི་མངོན་ཤེས་ནི། དེ་ལྷའི་མིག་རྣམ་
པར་དག་པ་མི་ལས་འདས་པས་སེམས་ཅན་འཆི་འཕོ་བ་དང༌། སྐྱེ་བ་དང༌། མདོག་སྡུག་པ་དང༌། མི་
སྡུག་པ་ དང༌། བཟང་བ་དང༌། ངན་པ་དང༌། , ལས་ཇི་ལྟ་བ་བཞིན་དུ་བདེ་འགྲོ་དང་ངན་འགྲོར་ཉེ་
214



,
།
བར་འགྲོ་བ་རྣམས་རབ་ཏུ་ཤེས་ཏེ། ཞེས་སོགས་ཀྱིས་བསྟན། དེའི་དོན་འཆད་པ་ལ། གཟུགས་
ཐམས་ཅད་མཐོང་བ་དང་། ཞེས་གསུངས། ཟག་པ་ཟད་པའི་མངོན་ཤེས་ལ་གདམས་པ་ནི། དེ་མི་
སྐྱེ་བ་མངོན་དུ་བྱེད་པའི་མངོན་པར་ཤེས་པའི་ཡེ་ཤེས་མངོན་པར་བསྒྲུབས་ཏེ། ཉན་ཐོས་ཀྱི་སའམ་རང་
སངས་རྒྱས་ཀྱི་སར་མི་ལྟུང་ཞིང༌། བླ་མེད་རྫོགས་བྱང་དུ་མངོན་པར་སངས་རྒྱས་པར་བྱའོ་སྙམ་པ་མ་
གཏོགས་ཆོས་གཞན་འགའ་ལ་ཡང་སྨོན་པར་མི་བྱེད་དོ། །ཞེས་སོགས་ཀྱིས་བསྟན། དེའི་དོན་འཆད་
པ་ལ། ཉོན་མོངས་པ་དང་ཤེས་བྱའི་སྒྲིབ་པ་སྤོང་བར་བྱེད་པ་རྣམས། ཞེས་གསུངས། དེ་ལྟར་
དོན་བསྡུས་ནས་གདམས་པ་ལ། ཤཱ་རིའི་བུ་བྱང་ཆེན་ཤེར་ཕྱིན་ལ་སྤྱོད་པས་མངོན་པར་ཤེས་པ་དྲུག་
ཡོངས་སུ་རྫོགས་པར་བྱེད་པ་ དང༌། ཡོངས་སུ་དག་པར་བྱེད་དོ། །ཞེས་གསུངས།
གསུམ་པ་སྟོན་པ་ལ། གཟོད་མ་ནས་ཞི་བ་ཉིད་དུ་སྦྱར་བར་བྱའོ། །ཞེས་གསུངས། བཞི་པ་སྟོན་པ་
ལ། མངོན་པར་ཤེས་པ་དྲུག་ལ་འདོམས་པ་དང་། ཞེས་གསུངས། གཞུང་དོན་ནི་བྱང་ཆེན་མངོན་
ཤེས་ཀྱི་ཕ་རོལ་ཏུ་ཕྱིན་པ་ཐོབ་བོ། །ཞེས་སོགས་ ཀྱི་མདོ་ཆོས་ཅན། མངོན་པར་ཤེས་པ་དྲུག་ལ་གདམས་
པ་ཡིན་ཏེ། མངོན་པར་ཤེས་པ་དྲུག་གིས་ཐ་སྙད་དུ་ཡུལ་གཟིགས་ པའི་ནུས་པ་བསྟན་ནས། དེ་དྲུག་
པོ་དོན་དམ་པར་མེད་ཅེས་འདོམས་པའི་མདོ་ཚིག་ཡིན་པའི་ཕྱིར།
མཐའ་དཔྱད་པ་ལ། མངོན་ཤེས་ཀྱི་རྟེན། བརྟེན་པ་མངོན་ཤེས་ཀྱི་རང་ བཞིན། ས་མཚམས།
རྒྱུ། དགོས་པ། ཁྱད་པར་དང་དྲུག་ལས། དང་པོ་ནི། མངོན་ཤེས་དང་པོ་ལྔ་རང་གི་བདག་རྐྱེན་
དུ་གྱུར་པའི་བསམ་གཏན་གྱི་དངོས་གཞི་ཅི་རིགས་ལ་བརྟེན་ནས་སྐྱེ་བ་ཡིན་ཏེ། ཀུན་བཏུས་ལས། ཕྱི་
རོལ་པའམ། ཉན་ཐོས་སམ་བྱང་ཆུབ་སེམས་དཔའ་ཡང་རུང་སྟེ་དག་པའི་བསམ་གཏན་རྣམས་ལ་བརྟེན་
ནས་ཚད་མེད་པ་རྣམས་འགྲུབ་བོ། །ཚད་མེད་པ་རྣམས་ཇི་ལྟར་མངོན་པར་ཤེས་པ་རྣམས་དེ་བཞིན་
ནོ། །ཞེས་གསུངས་པའི་ཕྱིར། དྲུག་པ་རབ་མཐའི་བསམ་གཏན་ལ་བརྟེན་ནས་སྐྱེ་བ་ཡིན་ཏེ། དེ་
ཉིད་ལས། ཡོན་ཏན་ལྷག་མ་རྣམས་ནི། ཉན་ཐོས་སམ་བྱང་ཆུབ་སེམས་དཔའ་འམ་དེ་བཞིན་གཤེགས་
པས་ཀྱང་རུང་སྟེ་རབ་ཀྱི་མཐར་ཕྱིན་པའི་བསམ་གཏན་བཞི་པ་ལ་བརྟེན་ནས་འགྲུབ་བོ། །ཞེས་གསུངས་
པའི་ཕྱིར། མངོན་ཤེས་དྲུག་ཀ་གཟུགས་མེད་ཀྱི་དངོས་གཞི་ལ་མི་བརྟེན་ཏེ། དེ་ཉིད་ལས། མངོན་
ཤེས་དྲུག་ཀ་བསམ་གཏན་ལ་བརྟེན་ནས། ཞེས་གསུངས་པ་ལ་དགོས་པ་ཡོད་པའི་ཕྱིར།
གཉིས་པ་ནི། རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་སེམས་ལ་བརྟེན་
ནས་རང་ཡུལ་མངོན་སུམ་དུ་མཐོང་བས་རབ་ཏུ་ཕྱེ་བའི་རིགས་སུ་གནས་པ། མངོན་ཤེས་ཀྱི་མཚན་ཉིད།
215



དབྱེ་ན་དྲུག་ཡོད་དེ། མངོན་ཤེས་དྲུག་གི་ནང་ཚན་གང་ཞིག ས་གཡོ་བ་དང་གཅིག་ཏུ་བསྒྱུར་ཞིང་
མང་པོར་སྤྲུལ་བ་ལ་སོགས་པ་བྱེད་པར་ནུས་པའི་རིག་པ། རྫུ་འཕྲུལ་གྱི་མངོན་ཤེས་ཀྱི་མཚན་ཉིད། རྫུ་
འཕྲུལ་ཙམ་ལ་དབྱེ་ན་ལས་ལས་བྱུང་བ། སྔགས་ལས་བྱུང་བ། སྨན་ལས་བྱུང་བ། ཏིང་ངེ་འཛིན་
བསྒོམས་པ་ལས་བྱུང་བ་དང་བཞི་ལས། དང་པོ་ནི། མིའི་རྫུ་འཕྲུལ་ལྟ་བུ་དང་། འཁོར་ལོས་སྒྱུར་བའི་
རྒྱལ་པོ་དང༌། སྲིན་པོ་དང༌། ཤ་ཟ་འགའ་ཞིག་ལ་ཡོད་པའི་རྫུ་འཕྲུལ་ལྟ་བུ། གཉིས་པ་ནི་སྔགས་
འགའ་ཞིག་བགྲངས་པའི་མཐུས་རྫུ་འཕྲུལ་སྟོན་ནུས་པ་ལྟ་བུ། གསུམ་པ་ནི། སྨན་འགའ་ཞིག་བཅངས་
པ་ཙམ་གྱིས་རྫུ་འཕྲུལ་སྟོན་ནུས་པ་ལྟ་བུ། བཞི་པ་ནི། སྐབས་འདིར་དངོས་སུ་བསྟན་པའི་རྫུ་འཕྲུལ་
གྱི་མངོན་ཤེས་ལྟ་བུ།
དེ་གང་ཞིག རང་གི་བདག་རྐྱེན་དུ་གྱུར་པའི་ལྷའི་རྣ་བ་ལས་སྐྱེས་ཤིང་འཇིག་རྟེན་གྱི་ཁམས་ཀྱི་སྒྲ་
ཕྲ་རགས་ཤེས་པ། ལྷའི་རྣ་བའི་མངོན་ཤེས་ཀྱི་མཚན་ཉིད། ལྷའི་རྣ་བ་ཙམ་ལ་དབྱེ་ན། སྐྱེས་ནས་
ཐོབ་པ། ལས་ལས་བྱུང་བ། ཏིང་ངེ་འཛིན་ལས་སྐྱེས་པ་དང་གསུམ་ལས། དང་པོ་ནི། བསམ་གཏན་
བཞི་པ་པའི་རྒྱུད་ཀྱི་ལྷའི་རྣ་བ་ལྟ་བུ། གཉིས་པ་ནི། འཁོར་ལོས་སྒྱུར་བའི་རྒྱལ་པོའི་དེ་ལྟ་བུ། གསུམ་
པ་ནི། སྐབས་འདིར་བསྟན་གྱི་དེ་ལྟ་བུ།
ཁ་ཅིག མཚན་ཉིད་ཀྱི་ཟུར་ཕྱི་མ་ལ་ཏིང་ངེ་འཛིན་ཤེས་རབ་མཚུངས་ལྡན་དང་བཅས་པ་ཞེས་
སྣོན་པ་མ་ཡིན་ཏེ། རྫུ་འཕྲུལ་གྱི་མངོན་ཤེས་སུ་གྱུར་པའི་ཤེས་རབ་མཚུངས་ལྡན་དུ་བྱུང་བའི་ཤེས་རབ་
མེད་པའི་ཕྱིར། །
དེ་གང་ཞིག གཞན་གྱི་སེམས་འདོད་ཆགས་དང་བཅས་མ་བཅས་སོགས་ཤེས་པའི་རིགས་སུ་གནས་
པ། གཞན་སེམས་ཤེས་པའི་མངོན་ཤེས་ཀྱི་མཚན་ཉིད། རིགས་གནས་སྨོས་པ་ལ་དགོས་པ་ཡོད་དེ།
ཕྱི་རོལ་པའི་རྒྱུད་ཀྱི་གཞན་སེམས་ཤེས་པའི་མངོན་ཤེས་དེ་གཞན་གྱི་སེམས་འདོད་ཆགས་ དང་བཅས་མ་་་་
བཅས་སོགས་རྟོ གས་མི་ནུས་པའི་ཕྱིར་ཏེ། དེས་དེ་འདོད་ཆགས་ དང་བྲལ་བ་དེ་རྟོགས་མི་ནུས་པའི་ཕྱིར། །
གཞན་སེམས་ཤེས་པ་ཙམ་ལ་དབྱེ་ན། སྐྱེས་ནས་ཐོབ་པ་དང༌། ལས་ལས་བྱུང་བ་དང༌། རིག་བྱེད་
ལས་ཤེས་པ་དང༌། ཏིང་ངེ་འཛིན་ལས་བྱུང་བ་བཞི་ལས། དང་པོ་ནི་འདོད་ལྷ་དང་ལྷ་འདྲེ་ཕལ་ཆེར་
ལྟ་བུ། གཉིས་པ་ནི། བར་སྲིད་པ་ལྟ་བུ། གསུམ་པ་ནི། རྟོག་གེ་བ་མཁས་པ་ལྟ་བུ། བཞི་པ་ནི་
སྐབས་འདིར་བསྟན་གྱི་དེ་ལྟ་བུ།
དེ་གང་ཞིག རང་གཞན་གྱི་ཚེ་ར བས་སྔ་མ་དུ་མ་རྗེས་སུ་དྲན་པའི་རིགས་སུ་གནས་པ། སྔོན་
216



E
-
གནས་རྗེས་དྲན་གྱི་མངོན་ཤེས་ཀྱི་མཚན་ཉིད། རིགས གནས་སྨོས་པ་ལ་དགོས་པ་ཡོད་དེ། སྔར་བཞིན།
སྔོན་གནས་རྗེས་དྲན་ཙམ་ལ་དབྱེ་ན་སྔར་བཞིན་གསུམ་ལས། དང་པོ་ནི། ལྷ་འདྲེ་ཕལ་ཆེར་ལྟ་བུ། གཉིས་
པ་ནི། དམྱ ལ་བ་པ་ལྟ་བུ། གསུམ་པ་ནི། སྐབས་འདིར་བསྟན་གྱི་མངོན་ཤེས་ལྟ་བུ། །
དེ་གང་ཞིག རང་གི་བདག་རྐྱེན་དུ་གྱུར་པའི་ལྷའི་མིག་ལ་བརྟེན་ནས་སྐྱེས་ཤིང་འཇིག་རྟེན་གྱི་
ཁམས་ཀྱི་ གཟུགས་ཕྲ་རགས་མངོན་སུམ་དུ་མཐོང་བ། ལྷའི་མིག་གི་མངོན་ཤེས་ཀྱི་མཚན་ཉིད། ལྷའི་
མི ག་ཙམ་ལ་ཡང་སྔར་བཞིན་གསུམ་ལས། དང་པོ་ནི། བསམ་གཏན་བཞི་ པའི་ལྷ་ལྟ་བུ། གཉིས་པ་
ནི། འཁོར་ལོས་སྒྱུར་རྒྱལ་ལྟ་བུ། གསུམ་པ་ནི། སྐབས་འདིར་བསྟན་གྱི་དེ་ལྟ་བུའོ།།
ལྷའི་མིག་དང་རྣ་བའི་མངོན་ཤེས་འདི་ཉིད་དབང་ཤེས་སུ་མི་འཐད་དེ། དེ་གཉིས་ཡིད་ཤེས་ཡིན་
པའི་ཕྱིར། དེ་གཉིས་རང་གི་ཐུན་མོང་མ་ཡིན་ པའི་བདག་རྐྱེན་དུ་གྱུར་ པའི་བས མ་གཏན་གྱི་དངོས་གཞིའི་
སེམས་ལས་སྐྱེས་པའི་ ཤེས་པ་ཡིན་པའི་ཕྱིར། དེ་ལྟ་མ་ཡིན་ན་ཚུར་མཐོང་གི་རྒྱུད་ ི་ བས མ་གཏན་བཞི་
པའི་སས་བསྡུས་ཀྱི་ལྷའི་མིག་གི་མངོན་ཤེས་མེད་པར་ཐལ། ལྷའི་མིག་གི་མངོན་ཤེས་དབང་ཤེས་གང་
ཞིག དེའི་རྒྱུད་ལ་བསམ་གཏན་གཉིས་པ་ཡན་ཆད་ཀྱི་སས་བསྡུས་ཀྱི་དབང་ཤེས་མེད་པའི་ཕྱིར། དེའི་
རྒྱུད་ལ་དེ་ཡན་ཆད་ཀྱི་སས་བསྡུས་ཀྱི་རྟོག་དཔྱོད་གཉིས་མེད་པའི་ཕྱིར། ཁོ་ན་རེ། ཚུར་མཐོང་གི་ ་
རྒྱུད་ཀྱི་ལྷའི་མིག་གི་མངོན་ཤེས་དེ་དགེ་བ་ཡིན་པར་ཐལ། དེ་ཡིད་ཤེས་ཡིན་པའི་ཕྱིར། འདོད་མི་ནུས་
ཏེ། ལུང་མ་བསྟན་ཡིན་པའི་ཕྱིར་ཏེ། མཛོད་ལས། མིག་དང་རྣ་བའི་མངོན་ཤེས་ནི། །ལུང་
དུ་མ་བསྟན་ལྷག་རྣ མས་དགེ །ཞེས་གསུངས་པའི་ཕྱིར་ན་མ་ཁྱབ། །
དེ་གང་ཞིག ཉོན་སྒྲིབ་ཟད་པར་སྤངས་པ་དེ། ཟག་ཟད་ཀྱི་མངོན་ཤེས་ཀྱི་མཚན་ཉིད།
ཁ་ཅིག མཚན་ཉིད་ཀྱི་ཚིག་ཟུར་དུ་སྒྲིབ་གཉིས་སྤངས་པའི་ཐབས་ དང་། སྤངས་པའི་སྤངས་
པ་མངོན་སུམ་དུ་རྟོ གས་པ། ཞེས་སྦྱོར་མི་རིགས་ཏེ། ཉན་ཐོས་དགྲ་བཅོམ་པའི་རྒྱུད་ཀྱི་ཟག་ཟད་ཀྱི་
མངོན་ཤེས་ཀྱིས་སྒྲིབ་གཉིས་སྤངས་པའི་སྤངས་པ་མངོན་སུམ་དུ་མ་རྟོགས་པའི་ཕྱིར། འོ་ན། ལྷའི་མིག་
གི་མངོན་ཤེས་དང་། ལྷའི་སྤྱན་ལ་ཁྱད་པར་ཅི་ཡོད་ཅེ་ན་ཁྱད་པར་ཡོད་དེ། དང་པོ་ཚེ་འདིར་བས མ་
གཏན་སྒོམ་པའི་སྟོབས་ལས་བྱུང་། གཉིས་པ་དེ་རང་གི་རྒྱུ་སྔོན་གྱི་དགེ་བ་ཟག་བཅས་ཀྱི་ལས་ཀྱི་རྣམ་
པར་སྨིན་པ་ལས་བྱུང་བའི་ཕྱིར། མངོན་པར་འདུ་བྱེད་པ་ལས་བྱུང་བའི་ལྷའི་མིག་དང༌། ཞེས་དང༌།
རྣམ་པར་སྨིན་པ་ལས་བྱུང་བའི་ལྷའི་དང༌། ཞེས་དང༌། ཉི་སྣང་ལས། མིག་འདི་གཉིས་ཀྱི་ཁྱད་པར་
ནི་འདི་ཡིན་ཏེ། སྤྱན་ལྔས་བསྡུས་པའི་ལྷའི་སྤྱན་གང་ཡིན་པ་དེ་ནི་རྣམ་པར་སྨིན་པ་ལས་བྱུང་བ་ཡིན་ལ།
217



མངོན་པར་ཤེས་པས་བསྡུས་པ་འདི་ནི་བསམ་གཏན་མངོན་པར་འདུ་བྱེད་པ་ལས་བྱུང་བ་ཡིན་ནོ། །ཞེས་
གསུངས་པའི་ཕྱིར། མཛོད་ཀྱི་ལུགས་ལ་མངོན་ཤེས་དྲུག་ག་ཤེས་རབ་ཡིན་ཏེ། མངོན་ཤེས་རྣམ་དྲུག་
རྣམ་གྲོལ་བློ། །ཞེས་གསུངས་པའི་ཕྱིར། ཀུན་བཏུས་ཀྱི་ལུགས་ལ་ཏིང་ངེ་འཛིན་དང་ཤེས་རབ་གང་
རུང་གི་སས་བསྡུས་པ་ཡིན་ཏེ། ཏིང་ངེ་འཛིན་ དང་ཤེས་རབ་གང་ཡིན་པ་དེ། ཞེས་གསུངས་པའི་ཕྱིར།
མངོན་ཤེས་དང་པོ་ལྔ་རྒྱུད་ལྡན་གྱི་ ཕྱི་རོལ་པ་ཉན་རང་བྱང་སེམས་རྣམས་ཡོད་ལ། མངོན་ཤེས་དྲུག་པ་
བསམ་གཏན་གྱི་དངོས་གཞི་ཐོབ་པའི་དགྲ་བཅོམ་པ་མཐའ་དག་གི་རྒྱུད་ལ་ཡོད་ལ། དམན་ལམ་སྔོན་
དུ་མ་སོང་བའི་དབང་དུ་བྱས་ན་རྗེས་མཐུན་པ་ས་བརྒྱད་པ་ནས་དང་། མཚན་ཉིད་པ་སངས་རྒྱས་ཀྱི་
སར་ཡོད།
བཞི་པ་ལ། ཐུན་མོང་བའི་རྒྱུ། སོ་སོའི་འཕེན་བྱེད་ཀྱི་རྒྱུ། འགྲུབ་བྱེད་ཀྱི་རྒྱུ་དང་གསུམ་ལས།
དང་པོ་ནི། བསམ་གཏན་གྱི་དངོས་གཞི་ལ་བརྟེན་ནས་འགྲུབ། གཉིས་པ་ཡོད་དེ། རིན་ཆེན་ཕྲེང་
བར། མཆོད་རྟེན་མར་མེའི་ཕྲེང་བ་དང་། །མུན་ཁུང་དག་ཏུ་སྒྲོན་མེ་དང་། །མར་མེ་འབྲུ་མར་
བྱིན་པ་ཡིས། །ལྷ་ཡི་མིག་ནི་ཐོབ་པར་འགྱུར། །མཆོད་རྟེན་མཆོད་པར་རོལ་མོ་དང་། །དྲིལ་བུ་
ད ག་ནི་ཕུལ་བ་ དང༌། །དུང་དང་རྔ་ནི་རབ་ཕུལ་བས། །ལྷ་ཡི་རྣ་བ་ཐོབ་པར་འགྱུར། །གཞན་
གྱི་འཁྲུལ་བ་མི་གླེང་ཞིང༌། །ཡན་ལག་ཉམས་པ་རྣམས་མི་བརྗོད། །སེམས་ནི་རྗེས་སུ་བསྲུངས་པས་
ན༑ ༑གཞན་གྱི་སེམས་ནི་ཤེས་པ་ཐོབ། །ལྷམ་དང་བཞོན་པ་བྱིན་པ་དང་། །ཉམ་ཆུང་བཀུར་
བ་བྱས་པ་དང༌། །གཞོན་པས་བླ་མ་བཀུར་བ་ཡིས། །མཁས་པས་རྫུ་འཕྲུལ་ཐོབ་པར་འགྱུར། །
ཆོས་ཀྱི་ཆེད་ དང་དེ་བཞིན་དུ། །ཆོས་གཞུང་དོན་དག་དྲན་པ་དང་། །ཆོས་ཀྱི་སྦྱིན་པ་དྲི་མེད་པས།།
ཚེ་རབས་དྲན་པ་ཐོབ་པར་འགྱུར། །དངོས་རྣམས་ངོ་བོ་ཉིད་མེད་པར། །ཡང་དག་ཇི་བཞིན་ཡོངས་
ཤེས་པས། །མངོན་ཤེས་དྲུག་པ་ཟག་པ་ཀུན། །ཟད་པའི་མཆོག་ནི་ཐོབ་པར་འགྱུར། །ཞེས་གསུངས་
པ་ལྟར་ཡིན་པའི་ཕྱིར།
གསུམ་པ་ཡོད་དེ། བསམ་གཏན་བཞི་པའི་དངོས་གཞིའི་སེམས་ལ་བརྟེན་ནས། མི་རྟོ ག་ཡེ་ཤེས་
ཀྱིས་བཟུང་སྟེ་རང་རིག་གི་རྣམ་ གནས་ཡིད་ལ་བྱས་པས། མངོན་ཤེས་དྲུག་མྱུར་དུ་འགྲུབ་པར་འགྱུར་
ཏེ། མདོ་སྡེའི་རྒྱུན་ལས། བསམ་གཏན་བཞི་པ་ཤིན་ཏུ་དག་ཐོབ་ནས། །མི་རྟོག་ཡེ་ཤེས་ཡོངས་
སུ་བཟུང་བ་དང་། །ཇི་ལྟར་རྣམ་གནས་ཡིད་ལ་བྱེད་པ་ལས། །མཐུ་འགྲུབ་པ་ཡི་དམ་པ་ཐོབ་པར་
འགྱུར། །ཞེས་གསུངས་པ་ལྟར། བས མ་གཏན་གྱི་དངོས་གཞིའི་སེམས་ལ་བརྟེན་ནས། སྣང་བའི་
，
1
11
，
214



ས་ མ
གཟུགས་དང་། སྒྲ་སྣང་སྣ་ཚོགས་པ་དང༌། སེམས་ཀྱི་རྣམ་གྲངས་མཐའ་ཡས་པ་དང་། སྔོན་གྱི་ཚེ་
རབས་མཐའ་ཡས་པ་ དང༌། ལུས་ཡང་ཞིང་ཐོགས་པ་མེད་པ་དང་། ཆོས་ཐམས་ཅད་བདེན་པར་མེད་
པ་ཡིད་ལ་བྱས་ཤིང་སྒོམ་པས་མངོན་ཤེས་མྱུར་དུ་ཐོབ་པར་འགྱུར་བའི་ཕྱིར། ལྔ་པ་ལ། རྣམ་བཤད་
ལས། མངོན་ཤེས་དྲུག་པོ་འདི་ དག་དང་ལྡན་ན་འཇིག་རྟེན་གྱི་ཁམས་མཐའ་ཡས་པའི་ཆོས་སྟོན་པའི་
སྒྲ་ཕྲ་རགས་མངོན་སུམ་དུ་ཐོས་ཤིང་། ཚེ་རབས་སྔ་མ་ནས་ཆོས་སྟོན་པ་དང་གདུལ་བྱ་གང་དང་འབྲེལ་
བ་སོགས་དང་། ད་ལྟར་གང་ན་ཡོད་པ་སོགས་མངོན་སུམ་དུ་ཤེས་ཤིང་། རྫུ་འཕྲུལ་གྱིས་གདུལ་བྱ་
ལེགས་པར་འདུན་པར་ བྱས་ཏེ། དེའི་རྒྱུད་འདོད་ཆགས་དང་བཅས་མ་བཅས་སོགས་སྣོད་ལ་ལེགས་
པར་བརྟགས་ནས་ཐར་པ་ཐོབ་པའི་ཐབས་མངོན་སུམ་དུ་ཤེས་པ་རྣམས་བསྟན་ནས་རང་རྒྱུད་ཀྱི་སྒྲུབ་པ་་་་
མྱུར་དུ་རྫོགས་པར་འགྱུར་ཞིང་། དེ་རྫོགས་པ་ན་རྣམ་མཁྱེན་མྱུར་དུ་རྫོགས་པའོ། །ཞེས་གསུངས་
པ་ལྟར་ཡིན་ལ།
མདོར་ན། མངོན་ཤེས་དྲུག་པོ་དེ་འབྲས་བུ་ཁྱད་པར་ ཅན་ དང་ལྡན་ཏེ། འཕགས་པའི་གནས་
པ་རྣམ་ཐར་སྒོ་གསུམ། ལྷའི་གནས་པ་བསམ་གཏན་བ ཞི། ཚངས་པའི་གནས་པ་ཚད་མེད་པ་བཞིས་
གནས་ཤིང་། ཞིང་རབ་འབྱམས་སུ་སེམས་ཅན་གྱི་དོན་དུ་ཡང་དག་པར་རྫོགས་པའི་སངས་རྒྱས་མཆོད་
པ་ དང༌། སེམས་ཅན་གྱི་སྒྲིབ་པ་རྣམ་པར་དག་པར་བྱེད་པའི་འབྲས་བུ་ཁྱད་པར་ཅན་ དང་ལྡན་པའི་
ཕྱིར་ཏེ། མདོ་སྡེའི་རྒྱན་ལས། གང་གིས་འཕ གས་ དང་ལྷ་དང་ཚངས་པ་ཡིས། །གནས་པ་དཔེ་མེད་
རྒྱ་ཆེས་རྟག་ཏུ་གནས། །ཕྱོགས་སུ་དེ་སོང་སངས་རྒྱས་སེམས་ཅན་དག །ཡང་དག་མཆོད་བྱེད་རྣམ་
པར་དག་པ་བྱེད། །ཅེས་གསུངས་པའི་ཕྱིར། མངོན་ཤེས་དྲུག་པོ་ཆོས་ཅན། བྱེད་ལས་ཁྱད་པར་
ཅན་ དང་ལྡན་ཏེ། མཐོང་བ་དང་སྟོན་པའི་བྱེད་ལས། འོད་ཟེར་འགྱེད་པའི་བྱེད་ལས། ཞིང་དག་
པར་བྱེད་པའི་བྱེད་ལས་ དང་ལྡན་པའི་ཕྱིར། དང་པོ་གྲུབ་སྟེ། དེ་ཉིད་ལས། ཆགས་ དང་འཇིགས་བཅས་
སེམས་ཅན་བཅས་པ་ཡི། །འཇིག་རྟེན་ཁམས་ཀུན་སྒྱུ་མ་ལྟ་བུར་མཐོང་། །དབང་ལྡན་ཇི་ལྟར་འདོད་
བཞིན་དེ་དག་དང༌། །རྣམ་པ་སྣ་ཚོགས་དག་ཀྱང་ཡང་དག་སྟོན། །ཞེས་གསུངས་པའི་ཕྱིར། གཉིས་
པ་གྲུབ་སྟེ། དེ་ཉིད་ལས། འོད་ཟེར་བ ཏང་བ་ཤིན་ཏུ་བསྡུས་པ་ཡིས། །ངན་སོང་པ་དག་མཐོ་རིས་
འགྲོ་བར་བྱེད། །བདུད་གནས་གཞལ་མེད་ ཁང་མཐོང་མཛེས་པ་དག །བདུད་བཅས་ཀུན་ཏུ་སྐྱོད་
ཅིང་སྐྲག་པར་བྱེད། །ཅེས་གསུངས་པའི་ཕྱིར། གསུམ་པ་གྲུབ་སྟེ། དེ་ཉིད་ལས། དེ་ནི་མཆོག་
ཚོགས་ནང་དུ་ཏིང་ངེ་འཇིན། །དཔག་མེད་རྣམ་པར་རོལ་བ་ཀུན་སྟོན་ཅིང་། །ལས་ དང་སྐྱེ་དང་ཞིང་
219



བསར་
，
ས་བ
མཆོག་སྤྲུལ་པ་ཡིས། །སེམས་ཅན་རྣམས་ཀྱི་དོན་དུ་དུས་ཀུན་གནས། །ཞེས་དང༌། ཡེ་ཤེས་དག་
ལ་དབང་ཕྱིར་ཞིང་རྣམས་ནི། །ཇི་ལྟར་འདོད་བཞིན་བསྟེན་བཞིན་དག་པ་ཐོབ། །སངས་རྒྱས་མཚན་
མི་གྲགས་པར་སངས་རྒྱས་མཚན། །ཡང་དག་བསྒྲགས་པས་དེ་དག་ཁམས་གནས་འགྱེད། །ཅེས་
གསུངས་པའི་ཕྱིར།
གཞན་ཡང་། དེ་དྲུག་པོ་ཆོས་ཅན། ཡོངས་སུ་སྨིན་པར་བྱེད་པའི་ནུས་པ་དང་། སྔགས་པ་དང༌། ཚིག་
གཟུང་བར་འོས་པ་དང་ལྡན་ཏེ། དེ་ཉིད་ལས། འདབ་གཤོག་ཀུན་ཏུ་རྒྱས་པའི་བྱ་བཞིན་དུ། །སེམས་
ཅན་སྨིན་པར་བྱེད་པ་ནུས་པ་ཉིད། །སངས་རྒྱས་ལ་ནི་ཤིན་ཏུ་བསྔགས་པ་ཐོབ། །སྐྱེ་དགུ་རྣམས་ལས་
ཚིག་གཟུང་འོས་པར་འགྱུར། །ཞེས་གསུངས་པའི་ཕྱིར། དྲུག་པ་ནི། ཡུམ་གྱི་གནོད་འཇོམས་ལས།
འཇིག་རྟེན་པ་དང་ཉན་ཐོས་དང་རང་རྒྱལ་རྣམས་ཀྱི་མངོན་པར་ཤེས་པ་ནི་བདག་དང་མཚུངས་པ་དང་་་་
བ ད ག་ལས་དམའ་བ་རྣམས་ཀྱི་སེམས་ལ་སོགས་པ་ཤེས་པ་ཙམ་དུ་ཟད་ཀྱི། བྱང་ཆུབ་སེམས་དཔའ་ཡོངས་
སུ་དག་པ་རྣམས་ཀྱི་མངོན་པར་ཤེས་པ་ནི་སངས་རྒྱས་བཅོམ་ལྡན་འདས་ལ་སོགས་པ་ས་གོང་མ་རྣམས་ཀྱི་་
མཐུ་ལ་སོགས་པ་ཤེས་པ་ལ་ཐོགས་པ་མེད་དེ། ཞེས་གསུངས་པ་ལྟར་རོ། །
འོ་ན། མཐོང་ལམ་དང་། ཞེས་པས་སྒྲུབ་པ་མཐར་ཐུག་པའི་རྒྱུ་མཐོང་ལམ་ལ་གདམས་པའི་
གདམས་ངག་དེ་འཆད་ཚུལ་གང་ཞེ་ན། འདི་ལ་མདོ་ལས་གསུངས་ཚུལ་དང་། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་པོ་ནི། དེ་ནས་བཅོམ་ལྡན་འདས་ཀྱིས་དེའི་ཚེ། ཚེ་དང་ལྡན་པ་རབ་
འབྱོར་ལ་བཀའ་སྩལ་པ། རབ་འབྱོར་བྱང་ཆེན་རྣམས་ཀྱི་ཤེར་ཕྱིན་ལ་བརྩམས་ཏེ་ཇི་ལྟར་བྱང་ཆེན་
རྣམས་ཤེར་ཕྱིན་ལ་ངེས་པར་འབྱུང་བར་འགྱུར་བ་དེ་ལྟར་སྤྱོད་པར་གྱིས་ཤིག ཅེས་པ་ནས། ཤཱ་རིའི་
བུ་བྱང་ཆེན་རྣམས་ལ་ཤེར་ཕྱིན་བསྟན་པ་འདི་ནི་ཉན་ཐོས་དང་རང་སངས་རྒྱས་ཐམས་ཅད་ཀྱི་ཡུལ་མ་་་་་
ཡིན་ནོ། །ཞེས་པའི་བར་གྱི་མཐོང་ལམ་ལ་གདམས་པ་ཉེ་བར་འགོད་པ་དེ་བསྟན་ནས། སྐད་ཅིག་
མ་བཅུ་དྲུག་ལ་བསྟན་པ་རྒྱས་པར་བཤད་པ་ལ། ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་
འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའ། ཞེས་གསུངས་ན་འདི་ཆོས་
གང་གིས་ཚིག་བླ་དྭགས་ལགས་ཏེ། འདི་ལྟ་སྟེ། བྱང་ཆུབ་སེམས་དཔའ་ཞེས་བགྱིས། ཞེས་པ་ནས།
རབ་འབྱོར་འ དུས་བྱས་ཀྱི་དབྱིངས་ཀྱིས་ཀྱང་འདུས་མ་བྱས་ཡང་དག་པར་རྗེས་སུ་མི་མཐོང་ངོ༌། །འདུས་
མ་བྱས་ཀྱི་དབྱིངས་ཀྱིས་ཀྱང་འདུས་བྱས་ཀྱི་དབྱིངས་ཡང་དག་པར་རྗེས་སུ་མི་མཐོང་ངོ༌། །ཞེས་པའི་
བར་གྱི་མདོ་ཚན་བཅུ་དྲུག་གསུངས། གཉིས་པ་དེའི་དོན་འཆད་པ་ལ། མཐོང་ལམ་དང་། ཞེས་གསུངས།
EE
༡20



དེ་ཉིད་ཚིག་དོན་གྱི་སྒོ་ནས་འཆད་པ་ལ། མཐོང་བའི་ལམ་བདེན་པ་བཞིས་བསྡུས་པ་སྐད་ཅིག་མ་བཅུ་
དྲུག་གི་ངོ་བོ་ཉིད་ཆོས་དང་རྗེས་སུ་ཤེས་པའི་བཟོད་པ་དང་ཤེས་པའི་བདག་ཉིད་ལ། རྣལ་འབྱོར་པ་
ཆོས་ཐམས་ཅད་ངོ་བོ་ཉིད་མེད་པར་རྟོགས་པས་སྒྱུ་མ་མཁན་བཞིན་དུ་ཐམས་ཅད་ལ་མངོན་པར་ཞེན་པ་་་་
མེད་པའི་ལུས་ཅན་དེ་སྤང་བར་བྱ་བའི་དངོས་པོའི་གཉེན་པོ་ཉིད་དུ་རྣམ་པར་སྒོམ་པར་བྱེད་དོ་ཞེས་སྟོན་་་
པ་མཐོང་བའི་ལམ་ལ་འདོམས་པ་དང་། ཞེས་གསུངས། རབ་འབྱོར་བྱང་ཆེན་ཤེར་ཕྱིན་ལ་བརྩམས་
ཏེ། ཞེས་སོགས་ཀྱི་མདོ་ཆོས་ཅན། ཐེག་པ་ཆེན་པོའི་མཐོང་ལམ་ལ་གདམས་པ་ཡིན་ཏེ། དེ་སྤང་བྱ་
ཀུན་བཏགས་ཀྱི་གཉེན་པོར་སྟོན་པའི་ཚུལ་གྱིས་འདོམས་པའི་མདོ་ཚིག་ཡིན་པའི་ཕྱིར།
འོ་ན། སྒོམ་ཞེས་བྱ་ལ། ཞེས་སྒོམ་ལམ་ལ་གདམས་པའི་གདམས་ངག་འཆད་ཚུལ་གང་ཞེ་ན། །
འདི་ལ་ཡང་གཉིས་ལས། དང་པོ་ནི། རབ་འབྱོར་འདུས་བྱས་ཀྱི་དབྱིངས་མེད་པར་འདུས་མ་བྱས་ཀྱི་
དབྱིངས་སུ་གདགས་པར་མི་ནུས་སོ། །འདུས་མ་བྱས་ཀྱི་དབྱིངས་མེད་པར་ཡང་འདུས་བྱས་ཀྱི་དབྱི ངས་
སུ་གདགས་པར་མི་ནུས་སོ། །ཞེས་པ་ནས། རབ་འབྱོར་གྱིས་སྨྲས་པ། ཚེ་ དང་ལྡན་པ་ཤཱ་རིའི་བུ་
བྱང་ཆེན་གྱི་སྐྱོན་ཞེས་པ་ནི་འདི་ལྟ་སྟེ་ཆོས་ལ་སྲེད་པའོ། །ཞེས་པའི་བར་གྱིས་བསྟན། གཉིས་པ་དེའི་
དོན་འཆད་པ་ལ། སྒོམ་ཞེས་བྱ་ལ། ཞེས་གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ། འདུས་
བྱས་དང་འདུས་མ་བྱས་དག་ངོ་བོ་གཅིག་པ་ཉིད་ཀྱིས། ཕན་ཚུན་ཐ་དད་པར་གདགས་པར་མི་ནུས་པ་
བ ཞིན་དུ་ཇི་སྐད་བཤད་པའི་མཐོང་བའི་ལམ་གྱིས་མངོན་སུམ་དུ་བྱས་པའི་དངོས་པོ་ལས་ཐ་མི་དད་པ་ལ་་་
དམིགས་པའི་ཕྱིར་མཐོང་བ་དང་སྒོམ་པ་དག་ཐ་དད་དུ་གྱུར་པ་མེད་པས་སྒོམ་པའི་ལམ་མཚན་ཉིད་པ་་་་་
རྣམ་པར་བཞག་པ་ནི་མེད་ཀྱི། འོན་ཀྱང་དེ་ནི་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་དེས་
སྤང་བར་བྱ་བའི་དངོས་པོའི་གཉེན་པོ་ཉིད་དུ་རྣམ་པར་སྒོམ་པར་བྱེད་དོ། །ཞེས་སྒོམ་པའི་ལམ་ལ་
འདོམས་པ་སྟེ། ཞེས་གསུངས། དོན་ནི། རབ་འབྱོར་འདུས་བྱས་ཀྱི་དབྱིངས་ཞེས་སོགས་ཀྱི་མདོ་ཆོས་
ཅན། སྒོམ་ལམ་ལ་གདམས་པ་ཡིན་ཏེ། དེ་ཡང་སྤང་བྱ་ལྷན་སྐྱེས་ཀྱི་གཉེན་པོར་སྒོམ་པའི་ཚུལ་གྱིས་
འདོམས་པའི་མདོ་ཚིག་ཡིན་པའི་ཕྱིར།
དེ་ལ་ཡང་བསྒོམ་བྱ་ལམ་གྱི་རང་བཞིན་དང༌། རྩོད་པ་སྤང་བ་གཉི ས་ལས། དང་པོ་ནི། ཆོས་
ཉིད་མངོན་སུམ་དུ་རྟོགས་པའི་ཐེག་ཆེན་གྱི་སྒོམ་ལམ་དེ་ཆོས་ཉིད་མངོན་སུམ་དུ་རྟོགས་པའི་ཐེག་ཆེན་གྱི་་་
མཐོང་ལམ་ལས་རིགས་ཐ་དད་པ་མ་ཡིན་ཏེ། དེ་འདྲའི་སྒོམ་ལམ་དེ་འདྲའི་མཐོང་ལམ་གྱིས་མངོན་སུམ་
དུ་རྟོ གས་ པའི་མཚན་ཉིད་རྟོ གས་ཚུལ་མཐུན་པར་དམིགས་ནས་སྒོམ་པར་བྱེད་པའི་ཕྱིར།
321



གཉིས་པ་ལ། འོ་ན། ཐེག་ཆེན་གྱི་མཐོང་ལམ་དང་ཐེག་ཆེན་གྱི་སྒོམ་ལམ་གཉིས་ལ་སྤང་བྱ་སྤོང་
བའི་ནུས་པ་ལ་ཁྱད་པར་མེད་པར་ཐལ། དེ་གཉིས་རིགས་ཐ་དད་མ་ཡིན་པའི་ཕྱིར། ཟེར་ན། དེ་ལ་
ཁྱབ་པ་མེད་དེ། དེ་གཉིས་རིགས་ཐ་དད་མ་ཡིན་ཡང་ཐེག་ཆེན་གྱི་མཐོང་ལམ་དེས་ཤེས་སྒྲིབ་ལྷན་སྐྱེས་
སྤོང་མི་ནུས་ལ། ཆོས་ཉིད་མངོན་སུམ་དུ་རྟོགས་པའི་ཐེག་ཆེན་གྱི་ སྒོམ་ལམ་གྱིས་སྔ་མ་ལས་ སྒོམ་པ་ཆེས་
བསྲིངས་པའི་དབང་གིས་ཤེས་སྒྲིབ་ལྷན་སྐྱེས་སྤང་ནུས་པ་དེ་རྟེན་འབྲེལ་གྱི་ཆོས་ཉིད་ཀྱིས་ཐོབ་པའི་ཕྱིར། །
དེ་ལྟར་ན་བྱང་ཆུབ་ཀྱི་སེམས་ དང་དེས་འཕ ངས་པའི་ཕྱིར། ཞེས་སོགས་ ཀྱི་དོན་ནི། འོ་ན། གདམས་
ངག་ནི། བཅུ་ཡི་བདག་ཉིད་ཤེས་པར་བྱ། །ཞེས་འཆད་ན། གདམས་ངག་གི་བརྗོད་བྱ་ལ་བཅུར་
གྲངས་ངེས་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། བཅུ་པོ་འདི་ཙམ་ཁོ་ནས་གང་ཟག་
གཅིག་འཚང་རྒྱ་བའི་བཞེད་དོན་ཐམས་ཅད་ཕུན་ཚོགས་སྒྲུབ་ནུས་པའི་ཕྱིར། དེ་ལ་བཅུར་གྲངས་ངེས་
པ་ཡང་ཡིན་ཏེ། གནས་སྐབས་ དང་མཐར་ཐུག་གི་དོན་སྒྲུབ་པ་ལ་སྒྲུབ་པ་རང་གི་ངོ་བོ་ལ་འདོམས་པ་
དང་། དམིགས་ཡུལ་བདེན་པ་བཞི། རྟེན་དཀོན་མཆོག་གསུམ་ དང་། སྒྲུབ་པའི་རྒྱུ་དང་བཞིར་
ངེས་པའི་ཕྱིར། རྒྱུ་ལ་འགལ་རྐྱེན་སྤོང་བ་དང་། མཐུན་རྐྱེན་སྒྲུབ་པའི་རྒྱུ་གཉིས་ལས། དང་པོ་ལ་
ཡང་། བྱ་བ་ངན་ཞེན་གྱི་ལེ་ལོ་སྤོང་བ་སྒྲུབ་པ་ཁྱད་པར་དུ་འགྲོ་བའི་མ་ཆགས་པ་དང་། སྒྱིད་ལུག་ནས་
ལམ་ལས་ ལྡོག་པའི་ལེ་ལོ་སྤོང་བ་མི་ལྡོག་པར་འགྲོ་བའི་རྒྱུ་མི་ངལ། ཞུམ་པའི་ལེ་ལོ་བདག་ཉིད་ལ་བརྙས་
ནས་ཐེག་དམན་དུ་འཇུག་པ་སྤོང་བ་ཐེག་པ་གཞན་དུ་མི་འགྲོ་བའི་རྒྱུ་ལམ་ཡོངས་སུ་འཛིན་པ་གསུམ་དུ་་་་་
ངེས་ལ།
གསུམ་པ་ལ་ཡང་། སྒྲུབ་པ་ཉམས་སུ་ལེན་པ་ལ་གཞན་གྱི་དྲིང་མི་འཇོག་པའི་རྒྱུ་སྤྱན་ལྔ། སྒྲུབ་
པ་མྱུར་དུ་རྫོགས་པའི་རྒྱུ་མངོན་ཤེས་དྲུག སྒྲུབ་པ་མཐར་ཐུག་པའི་རྒྱུ་མཐོང་ལམ་དང་སྒོམ་ལམ་ལ་
འདོམས་པ་རྣམས་སུ་ངེས་པའི་ཕྱིར། ཞེས་འཆད་པ་ལ། དེས་འཕ ངས་པའི་ཆོས་ཀྱི་ངོ་བོ་ཉིད་ཤེས་
རབ་ཀྱི་ཕ་རོལ་ཏུ་ ཕྱིན་པ་ལ་སྒྲུབ་པའི་རྣམ་པ་གང་ཡིན་པ་མི་དམིགས་པ་ དང༌། དེའི་དམིགས་པ་གང་
ཡིན་ པ་འཕ གས་ པའི་བདེན་པ་བཞི་དང༌། རྟེན་གང་ཡིན་པ་སྐྱབས་གསུམ་དང་། ཁྱད་པར་དུ་འགྲོ་
བའི་རྒྱུ་གང་ཡིན་པ་མ་ཆགས་པ་ དང༌། མི་ལྡོག་པར་འགྲོ་བའི་རྒྱུ་གང་ཡིན་པ་ཡོངས་སུ་མི་ངལ་པ་དང་།
ཐེག་པ་གཞན་གྱིས་མི་འགྲོ་བའི་རྒྱུ་གང་ཡིན་པ་ལམ་ཡོངས་སུ་འཛིན་པ་ དང་། གཞན་གྱི་དྲིང་མི་འཇོག་
པར་འགྲོ་བ་ཉིད་ཀྱི་རྒྱུ་གང་ཡིན་པ་སྤྱན་ལྔ་ དང༌། རྣམ་པ་ཐམས་ཅད་མཁྱེན་པ་ཉིད་ཡོངས་སུ་རྫོགས་
པའི་རྒྱུ་གང་ཡིན་པ་མངོན་པར་ཤེས་པ་དྲུག་དང་། མཐར་ཐུག་པའི་རྒྱུ་གང་དག་ཡིན་པ་མཐོང་བ་དང་
ལན
222



ན
སྒོམ་པའི་ལམ་དག་སྟེ། དེ་དག་ཐམས་ཅད་གདམས་ངག་གི་སྐབས་སུ་བསྟན་ཏེ།
དོན་ཐམས་ཅད་ཕུན་སུམ་ཚོགས་པར་འགྱུར་བས་གདམས་ངག་ནི་རྣམ་པ་བཅུའོ།
འདི་རྣམས་གསུངས་སོ། །
འདི་ཙམ་ཁོ་ནས་
།ཞེས་པའི་ གཞུང་
༤ རྟོགས་དཀའ་བ་དགེ་འདུན་ཉི་ཤུ་བྱེ་བྲག་ཏུ་བཤད་པ།
གཉིས་པ་རྟོགས་དཀའ་བ་བྱེ་བྲག་ཏུ་བཤད་པ་ལ། དབང་པོ་རྟུལ་དང་རྣོན་པོ་དག །ཅེས་སོགས་
གསུངས་ན། གཞུང་འདིས་དགེ་འདུན་དཀོན་མཆོག་འཆད་ཚུལ་གང་ཞེ་ན། འདི་ལ་མདོ་ལས་ གསུངས་
ཚུལ་དང་། བསྟན་ཆོས་ཀྱིས་འགྲེལ་ཚུལ་གཉིས་ལས། དང་པོ་ནི། མདོ་ལས། ཤཱ་རིའི་བུ་བྱང་ཆེན་
ཤེར་ཕྱིན་འདིས་གནས་པ་དེ་ནི་སངས་རྒྱས་ཀྱི་ཞིང་གཞན་ནས་ཤི་འཕོས་ནས་འདིར་སྐྱེས་པའམ། ཞེས་
སོགས་ཀྱིས་བསྟན། གཉིས་པ་ལ། མཚམས་སྦྱར་བ། རྩ་བ། འགྲེལ་པ་དང་གསུམ་ལས། དང་
པོ་ནི། གདམས་ཡུལ་བཅུ་ཡོད་པའི་ནང་ནས་དགེ་འདུན་དཀོན་མཆོག་བྱེ་བྲག་ཏུ་འཆད་པའི་རྒྱུ་མཚན་
ཅི་ཡིན་ཞེ་ན། དེའི་རྒྱུ་མཚན་ཡོད་དེ། དགེ་འདུན་དཀོན་མཆོག་དེ་བརྗོད་བྱའི་དོན་རྒྱ་ཆེ་བས་རྟོ གས་
དཀའ་བ་ལ་དགོངས་ནས་བྱེ་བྲག་ཏུ་བ ཤད་པའི་ཕྱིར། ཞེས་མཚམས་སྦྱོར་བ་ལ། དགེ་འདུན་དཀོན་
མཆོག་གི་སྐབས་སུ་བདེ་བླག་ཏུ་རྟོགས་པར་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ་གཉིས་པོ། ཞེས་
གསུངས། གཉིས་པ་མདོ་དེའི་དོན་བཤད་པའི་སྒོ་ནས་དགེ་འདུན་དཀོན་མཆོག་ལ་ཉི་ཤུར་ཕྱེ་ནས་འཆད་
པ་ལ། དབང་པོ་རྟུལ་དང་རྣོན་པོ་དག །ཅེས་སོགས་གསུངས། གསུམ་པ་དེ་ཉིད་ཚིག་དོན་གྱི་སྒོ་
ནས་འཆད་པ་ལ། འཆད་པར་འགྱུར་བའི་ལམ་ཤེས་པ་ཉིད་ཀྱིས་བསྡུས་པ། ཞེས་སོགས་གསུངས། དེ་
ཡང་། མདོ་ལས། བྱང་ཆེན་ཤེར་ཕྱིན་འདིས་གནས་པ་དེ་ནི་སངས་རྒྱས་ཀྱི་ཞིང་གཞན་ནས་ཤི་འཕོས་
ནས་འདིར་སྐྱེས་པའམ། དགའ་ལྡན་གྱི་ ལྷའི་རིགས་དང་སངས་རྒྱས་ཀྱི་ཞིང་འདི་ཉིད་ནས་ ཤི་འཕོས་
ནས་འདིར་སྐྱེས་པར་ཤེས་པར་བྱའོ། །ཞེས་པས། བརྒྱད་པའི་མིང་ཅན་གྱི་བྱང་སེམས་སྤྱིར་བསྟན་
ནས༑ རྒྱུན་ཞུགས་ཞུགས་པ་དད་པའི་རྗེས་འབྲང་གི་མིང་ཅན་གྱི་བྱང་སེམས་དེ་སྟོན་པ་ལ། ཤཱ་རིའི་
བུ་དེ་ལ་བྱང་ཆེན་མིའི་ནང་ནས་ཤི་འཕོས་ཏེ་མི་དང་སྐལ་བ་མཉམ་པ་ཉིད་དུ་སྐྱེས་པ་དེ་ནི་ཕྱིར་མི་ལྡོག་་་་་་
པའི་བྱང་ཆེན་མ་གཏོགས་པར་དབང་པོ་རྟུལ་བ་ཡིན་ཏེ། ཤེར་ཕྱིན་གྱི་ རྣལ་འབྱོར་ལ་ཡང་མྱུར་དུ་མཉམ་
པར་འཇོག་པ་མ་ཡིན། དེ་ལ་གཟུངས་ཀྱི་སྒོ་དང་། ཏིང་ངེ་འཛིན་གྱི་སྒོ་རྣམས་ཀྱང་མྱུར་དུ་མངོན་དུ་
མི་འགྱུར་རོ། །ཞེས་སོགས་ གསུངས། །
འ13



，
དེའི་དོན་འཆད་པ་ལ། དབང་པོ་རྟུལ་དང༌། ཞེས་གསུངས་ཤིང་། རྒྱུན་ཞུགས་ཞུགས་པ་
དབང་རྣོན་ཆོས་ཀྱི་རྗེས་འབྲང་གི་མིང་ཅན་དེ་སྟོན་པ་ལ། ཤཱ་རིའི་བུ་དེ་ལ་བྱང་ཆེན་གང་སངས་རྒྱས་
ཀྱི་ཞིང་གཞན་ནས་ཤི་འཕོས་ཏེ་འདིར་སྐྱེས་པ་དེའི་དབང་པོ་རྣམས་རྣོ་བར་འགྱུར་ཞིང་དེས་མྱུར་དུ་རྣལ་་་
འབྱོར་འདི་འགྲུབ་པར་འགྱུར་ཏེ། འདི་ལྟ་སྟེ། ཡུམ་གྱི་རྣལ་འབྱོར། ཞེས་དང་། བྱང་ཆེན་ གང་
དག་དགའ་ལྡན་གྱི་ལྷའི་རིགས་ནས་ཤི་འཕོས་ནས་འདིར་སྐྱེས་པ་དེ་ཡང་དབང་པོ་ཤིན་ཏུ་རྣོ་བར་འགྱུར་་་་
ཞིང་། ཕ་རོལ་ཏུ་ཕྱིན་པ་དྲུག་ལས་ཉམས་པ་མེད་པ་དང༌། གཟུངས་ཀྱི་སྒོ་དང་། ཏིང་ངེ་འཛིན་
གྱི་སྒོ་ཐམས་ཅད་ཀྱང་མངོན་དུ་ཕྱོགས་པར་འགྱུར་རོ། །ཞེས་གསུངས། དེའི་དོན་འཆད་པ་ལ། རྣོན་
པོ་དག ཅེས་གསུངས་ཤིང་། དེ་གཉིས་ཀ་ཚིག་དོན་གྱི་སྒོ་ནས་འཆད་པ་ལ། འཆད་པར་འ གྱུར་
བའི་ལམ་ཤེས་པ་ཉིད་ཀྱིས་བསྡུས་པ་མཐོང་བའི་ལམ་སྐད་ཅིག་མ་བཅུ་དྲུག་ལ་བརྟེན་ནས་དད་པ་ དང་་་་
ཆོས་ཀྱི་རྗེས་སུ་འབྲང་བའི་བྱེ་བྲག་གིས་འབྲས་བུ་ དང་པོ་ལ་ཞུགས་པ་རྣམ་པ་གཉིས་སོ། །ཞེས་གསུངས།
དོན་ནི། ཐེག་ཆེན་གྱི་མཐོང་ལམ་བར་ཆད་མེད་པ་ལ་གནས་པའི་སེམས་དཔའ་དབང་པོ་རྣོ་རྟུལ་
གཉིས་ཆོས་ཅན། འདིར་བསྟན་དགེ་འདུན་དཀོན་མཆོག་ཡིན་ཏེ། འདིར་བསྟན་རྒྱུན་ཞུགས་ཞུགས་པའི་
མིང་གིས་བཏགས་ནས་བསྟན་པའི་རྒྱལ་སྲས་འཕགས་པ་ཡིན་པའི་ཕྱིར། རྒྱུན་ཞུགས་འབྲས་གནས་ཀྱི་
མིང་ཅན་གྱི་བྱང་སེམས་དེ་སྟོན་པ་ལ། ཤཱ་རིའི་བུ་བྱང་ཆེན་ཤེར་ཕྱིན་ལ་སྤྱོད་ཅིང་སྦྱོར་བ་ལ་བརྩོན་པར་
བྱེད་པ་ན། སེམས་ཅན་ཡོངས་སུ་སྨིན་པར་བྱ་བའི་ཕྱིར་ཐབས་མཁས་པའི་སྟོབས་ཀྱིས་རྒྱུན་ཏུ་ཞུགས་
པའི་འབྲས་བུ་མངོན་དུ་བྱས་ཀྱང་ང་རྒྱལ་དུ་མི་བྱེད་པ་དག་ཡོད་དེ། ཞེས་གསུངས། དེའི་དོན་ནི།
དབང་པོ་རྟུལ་དང་རྣོན་པོ་དག །ཅེས་པས་ཤུགས་ལ་རྒྱུན་ཞུགས་ཙམ་པོ་པ འི་མིང་ཅན་བསྟན་ནས། དེའི་
དོན་འཆད་པ་ལ། དེའི་འོག་ཏུ་རྒྱུན་ཏུ་ཞུགས་པ་ཡིན་ནོ། །ཞེས་གསུངས། དོན་ནི། ཐེག་ཆེན་
གྱི་མཐོང་ལམ་རྣམ་གྲོལ་ལམ་ལ་གནས་པའི་སེམས་དཔའ་ཆོས་ཅན། འདིར་བསྟན་དགེ་འདུན་དཀོན་
མཆོག་ཡིན་ཏེ། འདིར་བསྟན་རྒྱུན་ཞུགས་འབྲས་གནས་ཙམ་པོ་པའི་མིང་གིས་བཏགས་ནས་བསྟན་པའི་
བྱང་འཕགས་ཡིན་པའི་ཕྱིར། ཕྱིར་འོང་ཞུགས་པ་དད་མོས་པ་དང༌། ཕྱིར་མི་འོང་ཞུགས་པ་དད་མོས་
པའི་མིང་ཅན་གཉིས་གཅིག་ཏུ་བྱས་པའི་དད་མོས་པའི་མིང་ཅན་དེ་སྟོན་པ་ལ། ཤཱ་རིའི་བུ་བྱང་ཆེན་
ཐབས་མཁས་པ་གང་དག་བསམ་གཏན་བཞི་པོ་རྣམས་འགྲུབ་པར་བྱེད་ཅིང་། ཕ་རོལ་ཏུ་ཕྱིན་པ་རྣམས་
ལ་སྤྱོད་པར་བྱེད་ཅེས་པ་ནས། ཤཱ་རིའི་བུ་དེ་དག་ཀྱང་དབང་པོ་རྟུལ་བ་ཡིན་ཅིང་། དབང་པོ་རྣོ་བ་
མ་ཡིན་ཏེ། ཞེས་པའི་བར་གསུངས།
--
224



W
ས་
དེ་མཐོང་ཐོབ་པ་གཉིས་ཀྱི་མིང་ཅན་གཉིས་གཅིག་ཏུ་བྱས་པའི་ཞུགས་པ་མཐོང་ཐོབ་པའི་མིང་ཅན་་་
དེ་སྟོན་པ་ལ། བྱུང་ཆེན་བསམ་གཏན་བཞི་པོ་རྣམས་བསྐྱེད་ནས་ཚད་མེད་པ་བཞི་ལ་སྙོམས་པར་འཇུག་
པ་དང༌། གཟུགས་མེད་པའི་སྙོམས་པར་འཇུག་པ་བཞི་ལ་སྙོམས་པར་འཇུག་པ་དང་། བྱང་ཆུབ་ཀྱི་
ཕྱོགས་ཀྱི་ཆོས་སུམ་ཅུ་རྩ་བདུན་ལ་ཡང་སྙོམས་པར་འཇུག་ལ། བསམ་གཏན་ལ་སོགས་པའི་དབང་གིས་ནི་
མ་ཡིན་ཏེ། འོན་ ཀྱང་ཐབས་མཁས་པས་གང་དང་གང་ན་སངས་རྒྱས་བཅོམ་ལྡན་འདས་རྣམས་མཉེས་པར་
བྱེད་པས་བཞུགས་ཤིང་འཚོ་སྐྱོང་བ་དེ་དང་དེ་དག་ཏུ་སྐྱེ་བར་འགྱུར་བ་དག་ཀྱང་ཡོད་དོ། །ཞེས་པ་ནས་
བསྐལ་པ་བཟང་པོ་འདི་ལ་བླ་མེད་རྫོགས་བྱང་དུ་མངོན་པར་རྫོགས་པར་འཚང་རྒྱའོ། །ཞེས་གསུངས།
མདོ་དེ་གཉིས་ཀྱི་དོན་འཆད་པ་ལ། དད་དང་མཐོང་ཐོབ། ཅེས་གསུངས་ཤིང༌། དེ་ཉིད་ཚིག་དོན་
གྱི་སྒོ་ནས་འཆད་པ་ལ། དེའི་འོག་ཏུ་དབང་པོ་རྟུལ་པོ་དང་རྣོན་པོ་དད་པ་དང་མཐོང་བས་ཐོབ་པ་
དག་འབྲས་བུ་གཉིས་པ་ལ་ཞུགས་པ་གཅིག་ཁོ་ན་ཡིན་ནོ། །ཞེས་གསུངས།
དོན་ནི། འདོད་ཉོན་དྲུག་པ་སྤོང་བ་ལ་བརྩོན་པའི་བྱང་སེམས་སྒོམ་ལམ་པ་ཆོས་ཅན། འདིར་
བསྟན་དགེ་འདུན་དཀོན་མཆོག་ཡིན་ཏེ། འདིར་བསྟན་ཕྱིར་འོང་ཞུགས་པའི་མིང་ཅན་གྱིས་བསྟན་
པའི་བྱང་འཕགས་ཡིན་པའི་ཕྱིར། དེའི་འོག་ཏུ་སྔ་མ་བ ཞིན་དུ་དད་པ་དང་མཐོང་བས་ཐོབ་པ་འབྲས་
བུ་གསུམ་པ་ལ་ཞུགས་པ་གཅིག་ཁོ་ན་ཡིན་ནོ། །ཞེས་གསུངས། དོན་ནི། འདོད་ཉོན་དགུ་པ་སྤོང་
བ་ལ་བརྩོན་པའི་བྱང་སེམས་སྒོམ་ལམ་པ་ཆོས་ཅན། ཆོས་སྔར་བཞིན། འདིར་བསྟན་ཕྱིར་མི་འོང་
ཞུགས་པའི་མིང་གིས་བསྟན་པའི་བྱང་འཕགས་ཡིན་པའི་ཕྱིར། ཕྱིར་མི་འོང་འབྲས་གནས་ཀྱི་མིང་ཅན་
སྟོན་པ་ལ། ཤཱ་རིའི་བུ་བྱང་ཆེན་ཚེ་གཅིག་གིས་ཐོགས་པ་ཤེར་ཕྱིན་ལ་སྤྱོད་པ་གང་དག་ཐབས་མཁས་
པས་བས མ་གཏན་བཞི་པ་ལ་ཡང་སྙོམས་པར་འཇུག ཅེས་པ་ནས། འདིར་སྐྱེ་བ་བསྟན་ཏེ་སངས་རྒྱས་
ཀྱི་ཞིང་སྣ་ཚོགས་པ་རྣམས་སུ་བླ་མེད་རྫོགས་བྱང་དུ་མངོན་པར་རྫོགས་པར་འཚང་རྒྱུ་བ་དག་ཀྱང་ཡོད་དོ།།
ཞེས་གསུངས། དེའི་དོན་ནི། བར་ཆད་གཅིག ཅེས་པས་ཤུགས་ལ་ཕྱིར་མི་འོང་འབྲས་གནས་
ཙམ་པོ་པའི་མིང་ཅན་བསྟན་ནས་དེ་ཉིད་ཚིག་དོན་གྱི་ སྒོ་ནས་འཆད་པ་ལ། དེའི་འོག་ཏུ་ལན་ཅིག་ཕྱིར་
འོང་བ་ཡིན་ནོ། །ཞེས་གསུངས།
དོན་ནི། འདོད་ཉོན་དྲུག་པ་སྤངས་པའི་བྱང་སེམས་སྒོམ་ལམ་པ་ཆོས་ཅན། འདིར་བསྟན་དགེ་
འདུན་དཀོན་མཆོག་ཡིན་ཏེ། འདིར་བསྟན་ཕྱིར་འོང་འབྲས་གནས་ཙམ་པོ་པའི་མིང་གིས་བཏགས་
པའི་བྱང་སེམས་འཕགས་པ་ཡིན་པའི་ཕྱིར། འདའ་བ་བ ཞིའི་དབྱེ་གཞི་གཟུགས་སུ་ཉེར་འགྲོའི་ཕྱིར་མི་འོང་
225



གི་མིང་ཅན་དེ་སྟོན་པ་ལ། ཤཱ་རིའི་བུ་བྱང་ཆེན་མངོན་ཤེས་དྲུག་པོ་རྣམས་ཐོབ་པ་གང་དག་འདོད་པའི་
ཁམས་སུ་ཡང་མི་སྐྱེ། གཟུགས་ཀྱི་ཁམས་སུ་ཡང་མི་སྐྱེ། གཟུགས་མེད་པའི་ཁམས་སུ་ཡང་མི་སྐྱེ། ཞེས་
པ་ནས། གང་ན་སངས་རྒྱས་བཅོམ་ལྡན་འདས་བཞུགས་པ་དེ་དང་དེར་སྐྱེ་བ་དག་ཀྱང་ཡོད་དོ། །ཞེས་
པའི་བར་གྱིས་བསྟན། རྒྱུན་ཞུགས་མིའི་རིགས་ནས་རིགས་སྐྱེའི་མིང་ཅན་སྟོན་པ་ལ། ཤཱ་རིའི་བུ་
བྱང་ཆེན་བསམ་གཏན་བཞི་དང་ཚད་མེད་པ་བཞི་དང་གཟུགས་མེད་པའི་སྙོམས་པར་འཇུག་པ་བཞི་པོ་་་་
བསྐྱེད་ནས། ཡང་དེ་དག་ཐབས་མཁས་པས་བསམ་གཏན་དང་ཏིང་ངེ་འཛིན་དང་སྙོམས་པར་འཇུག་
པ་རྣམས་ལས་ལོག་ནས་འདོད་པའི་ཁམས་སུ་སྐྱེ་བར་བྱེད་དེ། སེམས་ཅན་ཡོངས་སུ་སྨིན་པར་བྱ་བའི་
ཕྱིར་རྒྱལ་རིགས། བྲམ་ཟེའི་རིགས། ཁྱིམ་བདག་གི་རིགས་ཤིང་སཱ་ལ་ཆེན་པོ་ལྟ་བུ་རྣམས་སུ་སྐྱེ་བ་ཡོད་
དོ། །ཞེས་གསུངས་པའི་ཕྱིར། རྒྱུན་ཞུགས་ལྷའི་རིགས་ནས་རིགས་སྐྱེའི་མིང་ཅན་སྟོན་པ་ལ། ཤཱ་
རིའི་བུ་བྱང་ཆེན་བསམ་གཏན་བཞི་པ་ལ་སྙོམས་པར་འཇུག་ཅིང་ཚད་མེད་པ་བཞི་དང་། གཟུགས་མེད་
པའི་སྙོམས་པར་འཇུག་པ་བཞི་ལ་སྙོམས་པར་འཇུག་ཅིང་། དེ་དག་ཀྱང་ཐབས་མཁས་པའི་སྟོབས་ཀྱིས་
བས མ་གཏན་དང་ཏིང་ངེ་འཛིན་ལ་སྙོམས་པར་འཇུག་པའི་དབང་གིས་མི་སྐྱེ་བར་རྒྱལ་པོ་ཆེན་པོ་བཞིའི་་་་
རིགས་ཀྱི་ལྷ་རྣམས་དང་། སྐལ་བ་མཉམ་པར་སྐྱེ་བ་ནས། དེ་བཞིན་གཤེགས་པ་དེ་དག་ལ་ཆོས་ཀྱི་
འཁོར་ལོ་བསྐོར་བའི་དོན་དུ་གསོལ་བ་འདེབས་པར་བྱེད་པ་དག་ཀྱང་ཡོད་དོ། །ཞེས་གསུངས། མདོ་
དེ་གཉིས་ཀྱི་དོན་བཤད་པ་ལ། རིགས་ནས་རིགས། ཞེས་དང་། དེའི་འོག་ཏུ་དེ་ཉིད་ལྷ་དང་མིའི་
རིགས་ནས་རིགས་སུ་སྐྱེ་བ་ཉིད་ཀྱིས་གཞན་རྣམ་པ་གཉིས་ཡིན་ནོ། །ཞེས་གསུངས། །
དོན་ནི། རིགས་ནས་རིགས་སྐྱེའི་མིང་གིས་བསྟན་པའི་བྱང་འཕགས་ཆོས་ཅན། ཁྱོད་ལ་གཉིས་
སུ་ཡོད་དེ། ཁྱོད་ལ་མིའི་རིགས་ནས་རིགས་སྐྱེའི་མིང་ཅན་གཅིག་དང་། ལྷའི་རིགས་ནས་རིགས་སྐྱེའི་
མིང་ཅན་གཅིག་སྟེ་གཉིས་སུ་ཡོད་པའི་ཕྱིར། ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་ཆད་
གཅིག་པའི་མིང་ཅན་དེ་སྟོན་པ་ལ། ཤཱ་རིའི་བུ་བྱང་ཆེན་བསམ་གཏན་བཞི་ཐོབ་ནས། སངས་རྒྱུས་
ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དུ་ཐོབ་པ་དང་། དེ་དག་རྗེས་སུ་རྟོགས་པར་བྱེད་པའི་སྤྱོད་པ་
གང་དག་འཕ གས་ པའི་བདེན་པ་བཞི་པོ་རྣམས་ཐོབ་པ་ཡིན་ཡང་དེ་དག་མངོན་སུམ་དུ་མི་བྱེད་པ་དག་གོ །
ཤཱ་རིའི་བུ་བྱང་ཆེན་དེ་དག་ནི་ཚེ་གཅིག་གིས་ ཐོགས་པར་ཤེས་པར་བྱའོ། །ཞེས་གསུངས། མདོ་དེའི་
དོན་བཤད་པ་ལ། བར་ཆད་གཅིག ཅེས་དང་། དེའི་འོག་ཏུ་དེ་ཉིད་གཞན་བར་ཆད་གཅིག་པ་
ཡིན་ནོ། །ཞེས་གསུངས།
226



དོན་ནི། འདོད་ཉོན་བརྒྱུད་པ་སྤངས་དགུ་པ་མ་སྤངས་པར་སྐྱེ་བ་གཅིག་བླངས་ནས་མྱང་འདས་
མངོན་དུ་བྱེད་པའི་བྱང་སེམས་སྒོམ་ལམ་པ་ཆོས་ཅན། འདིར་བསྟན་དགེ་འདུན་དཀོན་མཆོག་ཡིན་ཏེ།
འདིར་བསྟན་ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་ཆད་གཅིག་པའི་མིང་གིས་བསྟན་པའི་་
བྱང་འཕགས་ཡིན་པའི་ཕྱིར། གཟུགས་སུ་ཉེར་འགྲོའི་ཕྱིར་མི་འོང་བར་འདའ་བའི་མིང་ཅན་དེ་སྟོན་པ་
ལ༑ ཤཱ་རིའི་བུ་བྱང་ཆེན་སེམས་དང་པོ་བསྐྱེད་པ་ནས་ཉེ་བར་བཟུང་སྟེ། བསམ་གཏན་དང་པོ་ཐོབ་
པར་གྱུར་པ་དང༌། ཚད་མེད་པ་བཞི། གཟུགས་མེད་པའི་སྙོམས་པར་འཇུག་པ་བཞི། བྱང་ཕྱོགས་
སོ་བདུན། སྟོབས་བཅུ། མི་འཇིགས་པ་བཞི། སོ་སོ་ཡང་དག་པར་རིག་པ་བ ཞི། སངས་རྒྱས་ཀྱི་
ཆོས་མ་འདྲེས་པ་བཅོ་བརྒྱད་ཐོབ་པ་གང་དག་ཐབས་མཁས་པས་ཚངས་རིས་ནས་འོག་མིན་གྱི་ ལྷའི་ནང་དུ་
སྐྱེ་བར་འགྱུར་ཞིང་དེར་སངས་རྒྱས་ནས་སེམས་ཅན་གྱི་དོན་བྱེད་པ་དག་ཀྱང་ཡོད་དོ། །ཞེས་གསུངས།
དེ་སྐྱེས་ཙམ་ནས་འདའ་བའི་མིང་ཅན་དེ་སྟོན་པ་ལ། ཤཱ་རིའི་བུ་བྱང་ཆེན་གང་དག་སེམས་བསྐྱེད་པ་ཉིད་
ཀྱིས་བླ་མེད་རྫོགས་བྱང་དུ་མངོན་པར་འཚང་རྒྱུ་ཞིང་ཆོས་ཀྱི་འཁོར་ལོ་བསྐོར་ནས་སེམས་ཅན་གཞལ་དུ་་་་
མེད་གྲངས་མེད་པ་རྣམས་ཀྱི་དོན་བྱས་ནས་ཕུང་པོ་མ་ལུས་པའི་མྱ་ངན་ལས་འདས་པའི་དབྱིངས་སུ་ཡོངས་
སུ་མྱ་ངན་ལས་འདའ་ཞིང་། དེ་དག་ཡོངས་སུ་མྱ་ངན་ལས་འདས་ནས་ཀྱང་། དམ་པའི་ཆོས་བསྐལ་
པའམ་བསྐལ་པ་ལས་ ལྷག་པར་གནས་པ་དག་ཡོད་དོ། །ཞེས་གསུངས། མངོན་པར་འདུ་བྱེད་དང་
བཅས་ཏེ་འདའ་བའི་མིང་ཅན་སྟོན་པ་ལ། ཤཱ་རིའི་བུ་བྱང་ཆེན་ཕ་རོལ་ཏུ་ཕྱིན་པ་དྲུག་ལ་སྤྱོད་པ་གང་
དག་འཇིག་རྟེན་གྱི་ཁམས་སུ་འདོང་ཞིང་དེ་དག་ཏུ་སེམས་ཅན་བྱང་ཆུབ་ཏུ་ཡང་དག་པར་འཇོག་པར་བྱེད་
དོ༑ ༑ཞེས་པ་ནས། སངས་རྒྱས་ཀྱི་ཞིང་སྣ་ཚོགས་སུ་བླ་མེད་རྫོགས་བྱང་དུ་མངོན་པར་རྫོགས་པར་
འཚང་རྒྱུ་བ་དག་ཡོད་དོ། །ཞེས་གསུངས། མངོན་པར་འདུ་བྱེད་མེད་པར་འདའ་བའི་མིང་ཅན་དེ་
སྟོན་པ་ལ། ཤཱ་རིའི་བུ་བྱང་ཆེན་གང་དག་དང་པོ་སེམས་བསྐྱེད་པ་ཉིད་ཀྱིས་བྱང་ཆུབ་སེམས་དཔའི་
སྐྱོན་མེད་པ་ལ་ཡང་དག་པར་འདའ་ཞིང་ཕྱིར་མི་ལྡོག་པའི་ས་ལ་ཡང་ངེས་པར་གནས་ཤིང་སངས་རྒྱུས་ཀྱི་་་
ཆོས་ཐམས་ཅད་ཀྱང་བསྐྲུན་པར་བྱེད། ཅེས་སོགས་གསུངས། མདོ་ཚན་དེ་བཞིའི་དོན་འཆད་པ་ལ།
བར་སྐྱེས་ནས་དང༌། བྱེད་དང་བྱེད་མིན། ཞེས་དང་། དེའི་འོག་ཏུ་ཕྱིར་མི་འོང་བ་སྟེ། བར་མདོ་
དང་། སྐྱེས་ནས་དང༌། མངོན་པར་འདུ་བྱེད་པ་དང་བཅས་པ་དང༌། མངོན་པར་འདུ་བྱེད་པ་མེད་
པར་ཡོངས་སུ་མྱ་ངན་ལས་འདའ་བ་ཞེས་བྱ་བ་རྣམ་པ་བཞིའོ། །ཞེས་གསུངས།
དོན་ནི། གཟུགས་སུ་ཉེར་འགྲོའི་ཕྱིར་མི་འོང་གི་མིང་གིས་བཏགས་པའི་བྱང་འཕགས་ཆོས་ཅན།
21



ཁྱོད་ལ་དུ་མར་དབྱེར་རུང་སྟེ། ཁྱོད་ལ་དེ་བར་དོར་འདའ་བ། སྐྱེས་ཙམ་ནས་འདའ་བ། མངོན་
པར་འདུ་བྱེད་དང་བཅས་ཏེ་འདའ་བ། མངོན་པར་འདུ་བྱེད་མེད་པར་འདའ་བའི་མིང་ཅན་གྱི་བྱང་
འཕགས་བཞི་ཡོད་པའི་ཕྱིར། འཕར་བ་གསུམ་གྱི་དབྱེ་གཞི་འོག་མིན་འགྲོ་བའི་མིང་ཅན་དེ་སྟོན་པ་ལ།
ཤཱ་རིའི་བུ་བྱང་ཆེན་ཕ་རོལ་ཏུ་ཕྱིན་པ་དྲུག་ལ་སྤྱོད་པ་གང་དག་འཁོར་ལོས་སྒྱུར་བའི་རྒྱལ་པོར་གྱུར་ནས་་་་
སྤྱིན་པའི་ཕར་ཕྱིན་ལྷུར་བྱས་ཏེ། སེམས་ཅན་ཐམས་ཅད་ལ་བདེ་བའི་ཡོ་བྱད་ཐམས་ཅད་ཉེ་བར་སྒྲུབ་
ཅིང་། ཞེས་པ་ནས། ཚངས་རིས་ནས་འོག་མིན་གྱི་བར་དག་ཏུ་སྐྱེས་ནས་སངས་རྒྱས་ཀྱི་ཞིང་སྣ་ཚོགས་
སུ་འཚང་རྒྱ་བ་དག་ཡོད་དོ། །ཞེས་པའི་བར་གྱིས་བསྟན། དེ་ལས་ཕྱེ་བའི་འཕར་བའི་མིང་ཅན་དེ་
སྟོན་པ་ལ། ཤཱ་རིའི་བུ་བྱང་ཆེན་གང་དག་བསམ་གཏན་བཞི་སྒྲུབ་སྟེ། བསམ་གཏན་རྣམས་ལས་ཡོངས་
སུ་ཉམས་ནས་བསམ་གཏན་དང་པོ་སྒྲུབ་སྟེ་ཚངས་རིས་ཀྱི་ལྷ་རྣམས་སུ་སྐྱེ་ཞིང་། དེ་དག་ཡང་བསམ་
གཏན་སྒྲུབ་ནས་འོག་མིན་གྱི་ བར་དུ་སྐྱེས་ནས་སངས་རྒྱས་ཀྱི་ཞིང་སྣ་ཚོགས་སུ་བླ་མེད་རྫོགས་བྱང་དུ་་་་་་
མངོན་པར་རྫོགས་པར་འཚང་རྒྱ་བ་དག་ཡོད་དོ། །ཞེས་གསུངས། ཕྱེད་འཕར་གྱི་མིང་ཅན་དེ་སྟོན་
པ་ལ། ཤཱ་རིའི་བུ་བྱང་ཆེན་གང་དག་ཚངས་པའི་འཇིག་རྟེན་ནས་ཤི་འཕོས་ནས་གནས་གཙང་མར་སྐྱེས་
ཏེ། གནས་གཙང་མའི་གནས་གཅིག་གམ་གཉིས་ལས་བརྒལ་ནས་འོག་མིན་དུ་སྐྱེས་ནས་སངས་རྒྱས་ཀྱི།
ཞེས་སོགས་ གསུངས། གནས་ཐམས་ཅད་དུ་འཆི་འཕོ་བའི་མིང་ཅན་དེ་སྟོན་པ་ལ། ཤཱ་རིའི་བུ་བྱང་
ཆེན་ གང་དག་བདག་ཉིད་ཀྱི་ལུས་དེ་བཞིན་གཤེགས་པའི་སྐུ་ལྟ་བུར་སྤྲུལ་ནས་དགའ་ལྡན་གྱི་གནས་སྦྱངས་་
ནས་ཚངས་རིས་ཀྱི་ལྷ་ནས་འོག་མིན་གྱི་ལྷའི་བར་དུ་སྐྱེས་ཏེ་ཐབས་མཁས་པས་སེམས་ཅན་དམྱལ་བ་པ་་་་་
རྣམས་ལ་ཆོས་སྟོན་ཅིང་། ཞེས་པ་ནས། འཚང་རྒྱ་བ་ཡང་ཡོད་དོ། །ཞེས་པའི་བར་གྱིས་བསྟན།
མདོ་དེའི་དོན་འཆད་པ་ལ། འོག་མིན་འགྲོ། འཕར་གསུམ། ཞེས་གསུངས་ཤིང་། དེ་ཉིད་ཚིག་
དོན་གྱི་སྒོ་ནས་འཆད་པ་ལ། དེའི་འོག་ཏུ་དེ་ཉིད་འོག་མིན་གྱི་མཐར་ཐུག་པར་འགྲོ་བ་སྟེ། འཕར་བ་
དང་། ཕྱེད་དུ་འཕར་བ་དང༌། གནས་ཐམས་ཅད་དུ་འཆི་འཕོ་བ་ཉིད་ཀྱིས་གོང་དུ་འཕོ་བ་གཞན་རྣམ་
པ་གསུམ་མོ། །ཞེས་གསུངས།
དོན་ནི། འདིར་བསྟན་འོག་མིན་འགྲོ་བའི་མིང་གིས་བསྟན་པའི་བྱང་འཕགས་ཆོས་ཅན། ཁྱོད་
ལ་དུ་མར་དབྱེར་རུང་སྟེ། ཁྱོད་ལ་འཕར་བའི་མིང་ཅན། བྱེད་དུ་འཕར་བའི་མིང་ཅན། གནས་
ཐམས་ཅད་དུ་འཆི་འཕོ་བའི་མིང་ཅན་རྣམས་སུ་ཡོད་པའི་ཕྱིར། སྲིད་རྩེའི་མཐར་ཐུག་འགྲོའི་མིང་ཅན་
དེ་སྟོན་པ་ལ། ཤཱ་རིའི་བུ་བྱང་ཆེན་གང་དག་བསམ་གཏན་དང་། ཚད་མེད་པ་སྒྲུབ་པར་བྱེད་པ་
428
。
。
。



དག་ཚངས་རིས་ནས་དགེ་རྒྱུས་ཀྱི་བར་གྱི་ལྷ་རྣམས་སུ་སྐྱེ་ཞིང་། དེ་ནས་ནམ་མཁའ་མཐའ་ཡས་སྐྱེ་མཆེད་
ནས་སྲིད་པའི་རྩེ་མོའི་བར་དུ་སྐྱེ་བར་བྱེད། དེ་ནས་སངས་རྒྱས་ཀྱི་ཞིང་སྣ་ཚོགས་སུ་སྐྱེ་བར་བྱེད་དོ། །
ཞེས་གསུངས། གཟུགས་ ཀྱི་ཆགས་བཅོམ་གྱི་མིང་ཅན་དེ་སྟོན་པ་ལ། ཤཱ་རིའི་བུ་བྱང་ཆེན་བསམ་
གཏན་དང་གཟུགས་མེད་པའི་སྙོམས་པར་འཇུག་པ་ཐོབ་པར་འགྱུར་བ་གང་ཡིན་པ་དེ་དག་ནམ་མཁའ་་་་
མཐའ་ཡས་སྐྱེ་མཆེད་ནས་སྲིད་ པའི་རྩེ་མོའི་བར་དུ་སྐྱེ་བར་འགྱུར་ཞིང་དེ་ནས་སངས་རྒྱས་ཀྱི་ཞིང་སྣ་་་་་་་
ཚོགས་སུ་སྐྱེ་བར་འགྱུར་བ་དག་ཡོད་དོ། །ཞེས་གསུངས། སྲིད་རྩེའི་མཐར་ཐུག་འགྲོ་ལ་བཏགས་པའི་
གཟུགས་ཀྱི་ཆགས་བཅོམ་དབྱེ་གཞིར་བྱས་པའི་དེ་ལས་ཕྱེ་བའི་མཐོང་ཆོས་ཞིའི་མིང་ཅན་དེ་སྟོན་པ་ལ།།
ཤཱ་རིའི་བུ་བྱང་ཆེན་གང་དག་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་ཚེ་ལུས་ལ་སྐྱེས་བུ་ཆེན་པོའི་མཚན་སུམ་་་
ཅུ་རྩ་ གཉིས་ཀྱིས་བརྒྱན་ཅིང༌། དབང་པོ་ཡོངས་སུ་དག་པ་བླ་ན་མེད་པ་དང་ལྡན་ཏེ་ནམ་ཡང་ངན་སོང་
དང༌། ངན་འགྲོ་ལོག་པར་ལྟུང་བ་རྣམས་སུ་སྐྱེ་བར་མི་འགྱུར་བ་ཉིད་དང༌། ཞེས་པ་ནས། འཚང་
རྒྱ་བ་དག་ཡོད་དོ། །ཞེས་པའི་བར་གསུངས། ལུས་མངོན་བྱེད་ཀྱི་མིང་ཅན་དེ་སྟོན་པ་ལ། ཤཱ་རིའི་
བུ་བྱང་ཆེན་ཤེར་ཕྱིན་ལ་སྤྱོད་པ་གང་དག་བསམ་གཏན་བཞི་ཐོབ་པ་དང༌། ཚད་མེད་པ་བཞི་ཐོབ་པ་
དང་། གཟུགས་མེད་པ་བཞི་ཐོབ་པ་དེ་དག་གསུམ་པོ་དག་གི་དབང་གིས་རྣམ་པར་རྩེ་ཞིང་བསམ་གཏན་
དང་པོ་ལ་སྙོམས་པར་འཇུག་གོ །དེ་ལས་ལངས་ནས་འགོག་པ་ལ་སྙོམས་པར་འཇུག་གོ །ཞེས་པ་ནས།
ཐོད་རྒལ་དུ་སྙོམས་པར་འཇུག་ནས་སངས་རྒྱས་ཀྱི་ཞིང་སྣ་ཚོགས་སུ་འཚང་རྒྱུ་བ་དག་ཡོད་དོ། །ཞེས་
པའི་བར་ གསུངས། མདོ་ཚན་བཞི་པོའི་དོན་འཆད་པ་ལ། སྲིད་རྩེའི་མཐར་ཐུག་འགྲོ། གཟུགས་
ཀྱི་ཆགས་བཅོམ་མཐོང་བ་ཡི། །ཆོས་ལ་ཞི་ལུས་མངོན་སུམ་བྱེད། །ཅེས་དང༌། དེའི་འོག་ཏུ་དེ་
ཉིད་སྲིད་པའི་རྩེ་མོའི་མཐར་ཐུག་པར་འགྲོ་བ་ནི་གཟུགས་ ཀྱི་འདོད་ཆགས་དང་བྲལ་བ་སྟེ། མཐོང་བའི་
ཆོས་ལ་ཞི་བ་དང༌། ལུས་ཀྱིས་མངོན་དུ་བྱེད་པ་གཞན་རྣམ་པ་གཉིས་སོ། །ཞེས་གསུངས།
དོན་ནི། འདིར་སྲིད་རྩེའི་མཐར་ཐུག་འགྲོ་གཟུགས་ཀྱི་ཆགས་བཅོམ་གྱི་མིང་གིས་བསྟན་པའི་བྱང་
འཕགས་ཆོས་ཅན། ཁྱོད་ལ་དུ་མར་ཡོད་དེ། ཁྱོད་ལ་མཐོང་ཆོས་ཞི་བའི་ མིང་ཅན། ལུས་མངོན་
བྱེད་ཀྱི་མིང་ཅན་གཉིས་སུ་ཡོད་པའི་ཕྱིར། དགྲ་བཅོམ་ཞུགས་པའི་མིང་ཅན་དེ་སྟོན་པ་ལ། ཤཱ་རིའི་བུ་
བྱང་ཆེན་གང་དག་ཕ་རོལ་ཏུ་ཕྱིན་པ་དྲུག་ལ་གནས་ནས་སེམས་ཅན་ལ་སངས་རྒྱས་ཀྱི་ཆོས་ཀྱིས་སྣང་བར་་་
བྱེད་ཅིང་བདག་ཉིད་ཀྱང་ནམ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་
སངས་རྒྱས་ཀྱི་བར་དུ་ཆོས་ཀྱི་སྣང་བ་དེ་དང་མི་འབྲལ་བར་བྱེད་པ་དག་ཀྱང་ཡོད་དོ། །ཞེས་གསུངས།
229



དེའི་དོན་འཆད་པ་ལ། སྲིད་རྩེའི་མཐར་ཐུག་འགྲོ། ཞེས་སོགས་ཀྱིས་ཤུགས་ལ་བཀྲལ་ནས། དེའི་
དོན་འཆད་པ་ལ། དེའི་འོག་ཏུ་དགྲ་བཅོམ་པ་ཉིད་ཀྱི་འབྲས་བུ་ལ་ཞུགས་པ་ཡིན་ནོ། །ཞེས་གསུངས།།
དོན་ནི། སྲིད་རྩེའི་སྒོམ་སྤང་དགུ་པ་སྤོང་བ་ལ་བརྩོན་པའི་བྱང་སེམས་སྒོམ་ལམ་པ་ཆོས་ཅན།
འདིར་བསྟན་དགེ་འདུན་དཀོན་མཆོག་ཡིན་ཏེ། འདིར་བསྟན་དགྲ་བཅོམ་ཞུགས་པའི་མིང་གིས་བསྟན་
པའི་བྱང་འཕགས་ ཡིན་པའི་ཕྱིར། རང་སངས་རྒྱས་ཀྱི་མིང་ཅན་དེ་སྟོན་པ་ལ། ཤཱ་རིའི་བུ་བྱང་ཆེན་
གང་དག་སངས་རྒྱས་མི་བཞུགས་ཤིང་ཉན་ཐོས་རྣམས་ཀྱང་མེད་པའི་འཇིག་རྟེན་གྱི་ཁམས་སུ་རང་བྱང་་་་་་
ཆུབ་ཏུ་མངོན་པར་རྫོགས་པར་འཚང་རྒྱུ་བ་དག་ཡོད་དོ། །དེ་ཐབས་ལ་མཁས་པས་སྲོག་ཆགས་བརྒྱ་
སྟོང་བྱེ་བ་ཕྲག་མང་པོ་ཐེག་པ་གསུམ་གྱིས་ཡོངས་སུ་སྨིན་པར་བྱས་ནས་བླ་ན་མེད་པ་ཡང་དག་པར་རྫོགས་་
པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱུ་བ་ཡིན་ནོ། །ཞེས་གསུངས། དེའི་དོན་འཆད་པ་
ལ། བསེ་རུ་དང་ནི། ཞེས་དང་། དེའི་འོག་ཏུ་ རང་སངས་རྒྱས་ཏེ་ཉི་ཤུའོ། །ཞེས་གསུངས།
དོན་ནི། སློབ་དཔོན་གྱི་གདམས་ངག་ལ་མི་ལྟོས་པར་རང་བྱུང་གི་ཡེ་ཤེས་མངོན་དུ་བྱེད་པའི་རྒྱུན་
མཐའ་ལ་གནས་པའི་སེམས་དཔའ་ཆོས་ཅན། འདིར་བསྟན་དགེ་འདུན་དཀོན་མཆོག་ཡིན་ཏེ། འདིར་
བསྟན་བསེ་རུ་ལྟ་བུ་རང་སངས་རྒྱས་ཀྱི་མིང་གིས་བསྟན་པའི་བྱང་འཕགས་ཡིན་པའི་ཕྱིར། ཉན་ཐོས་
དང་ རང་སངས་རྒྱུས་ཀྱི་ལམ་གྱི་འཐོབ་བྱའི་འབྲས་བུ་རྣམས་སྟོན་པ་ལ། ཤཱ་རིའི་བུ་བྱང་ཆེན་གང་དག་
དྲན་པ་ཉེ་བར་བཞག་པ་དང༌། ཞེས་པ་ནས་བདག་ཉིད་ཀྱིས་མངོན་དུ་མ་བྱས་པར་གཞན་དེ་ལ་རབ་
ཏུ་འགོད་པར་མི་བྱེད་དོ། །ཞེས་པའི་བར་གསུངས། རང་གི་ཐོབ་བྱའི་ཆོས་ལ་གཞན་འགོད་པར་སྟོན་
པ་ལ། ཤཱ་རིའི་བུ་ཉན་ཐོས་དང་ རང་སངས་རྒྱས་རྣམས་ཀྱི་འབྲས་བུ་ཐོབ་པར་ཡེ་ཤེས་དང་སྤོང་བ་གང་
ཡིན་པ་དེ་ནི་བྱང་ཆེན་མི་སྐྱེ་བའི་ཆོས་ལ་བཟོད་པ་ཐོབ་པའི་བཟོད་པ་ཡིན་ཏེ། ཞེས་གསུངས། ཕྱིར་
མི་ལྡོག་པའི་བྱང་ཆུབ་སེམས་དཔའི་དགེ་འདུན་གསལ་བར་སྟོན་པ་ལ། ཤཱ་རིའི་བུ་བྱང་ཆེན་ཤེར་ཕྱིན་
དེ་ལྟ་བུས་དེ་ལྟར་རྣམ་པར་སྤྱོད་པ་ནི་ཕྱིར་མི་ལྡོག་པ་ཡིན་པར་ཤེས་པར་བྱའོ། །ཞེས་པ་ནས། ཁ་ན་
མཐོ་བ་དང་བཅས་པའི་ལུས་དང་ཡིད་ཀྱི་ལས་རྣམས་ཀྱི་གོ་སྐབས་མི་དབྱེའོ། །ཞེས་པའི་བར་གསུངས་
སོ། །འདི་དག་གི་དོགས་དཔྱོད་འོག་ཏུ་འཆད་ཅིང་འདིར་གཞུང་འགྲེལ་སྒྲིག་པ་ཙམ་མོ། །
སྐབས་འདིར་མཐའ་དཔྱད་པ་ལ། གང་གིས་མཚོན་པར་བྱེད་པའི་དཔེའི་དགེ་འདུན་དང༌། གང་
མཚོན་པར་བྱ་བའི་དོན་གྱི་དགེ་འདུན་གྱི་རྣམ་གཞག་བཤད་པ་གཉིས། དང་པོ་ལ། དགེ་སྦྱོང་ཚུལ་གྱི་
འབྲས་བུའི་རྣམ་གཞག་དང༌། དེ་ལ་གནས་པའི་གང་ཟག་གི་རྣམ་གཞག་གོ །དང་པོ་ལ་དགེ་སྦྱོང་
230



གི་ཚུལ་དང༌། དེའི་འབྲས་བུ་ངོས་གཟུང་བ། དགེ་སྦྱོང་ཚུལ་གྱི་འབྲས་བུའི་དབྱེ་བ། བསྡུ་བ། འབྲས་
བུ་བཞིར་འཇོག་པའི་རྒྱུ་མཚན། འབྲས་བུ་ཐོབ་ཚུལ་དང་དྲུག་ལས། དང་པོ་ནི། འོ་ན། མདོ་ལས་
དགེ་སྦྱོང་ཚུལ་གྱི་འབྲས་བུ་ཞེས་བཤད་ན། དགེ་སྦྱོང་གི་ཚུལ་དེ་གང༌། དེའི་འབྲས་བུ་དེ་ཇི་ལྟ་བུ་ཞེ་
ན། ཟག་མེད་བར་ཆད་མེད་ལམ་དགེ་སྦྱོང་གི་ཚུལ་ཡིན་ལ། དེ་ཆོས་ཅན། ཁྱོད་ལ་དགེ་སྦྱོང་གི་ཚུལ་
ཞེས་བརྗོད་པའི་རྒྱུ་མཚན་ཡོད་དེ། ཁྱོད་རང་ལ་གནས་པའི་འཕགས་པའི་གང་ཟག་དོན་དམ་པའི་དགེ་
སྦྱོང་དུ་བྱེད་པས་དེ་ལྟར་བརྗོད་པའི་ ཕྱིར། །
གཉིས་པ་དེའི་འབྲས་བུ་ཡོད་དེ། རྣམ་གྲོལ་ལམ་དང༌། འགོག་བདེན་རྣམས་དེའི་འབྲས་བུ་ཡིན་
པའི་ཕྱིར། རྣམ་གྲོལ་ལམ་ཆོས་ཅན། ཁྱོད་ལ་དགེ་སྦྱོང་ཚུལ་གྱི་འབྲས་བུ་ཞེས་བརྗོད་པའི་རྒྱུ་མཚན་
ཡོད་དེ། ཟག་མེད་བར་ཆད་མེད་ལམ་དགེ་སྦྱོང་གི་ཚུལ་ཡིན་ལ། ཁྱོད་དེའི་རྒྱུ་མཐུན་གྱི་འབྲས་བུ་ཡིན་
པས་དེ་ལྟར་བརྗོད་པའི་ཕྱིར། འགོག་བདེན་ཆོས་ཅན། ཁྱོད་ལ་དགེ་སྦྱོང་ཚུལ་གྱི་འབྲས་བུ་ཞེས་བརྗོད་
པའི་རྒྱུ་མཚན་ཡོད་དེ། ཟག་མེད་བར་ཆད་མེད་ལམ་དགེ་སྦྱོང་གི་ཚུལ་ཡིན་ལ། ཁྱོད་དེའི་བྲལ་འབྲས་
ཡིན་པས་དེ་ལྟར་བརྗོད་པའི་ཕྱིར།
གསུམ་པ་དེའི་འབྲས་བུ་དེ་ལ་གཉིས་ཡོད་དེ། འདུས་བྱས་རྣམ་གྲོལ་ལམ་དང་། འདུས་མ་བྱས་
འགོག་བདེན་གཉིས་སུ་ཡོད་པའི་ཕྱིར།
འདུས་བྱས་རྣམ་གྲོལ་ལམ་དེ་ལ་ཡང་བརྒྱུད་ཅུ་རྩ་དགུ་ཡོད་དེ། མཐོང་སྤང་ཉོན་མོངས་བརྒྱད་
སྤངས་པའི་རྣམ་གྲོལ་ལམ་བརྒྱུད། སྒོམ་སྤང་ཉོན་མོངས་གྱ་གཅིག་སྤངས་པའི་རྣམ་གྲོལ་ལམ་གྱ་གཅིག་
རྣམས་སུ་ཡོད་པའི་ཕྱིར། དང་པོ་གྲུབ་སྟེ། འདོད་པའི་སས་བསྡུས་ཀྱི་སྡུག་བསྔལ་མཐོང་སྤང་ཉོན་མོངས།
ཀུན་འབྱུང་མཐོང་སྤང་ཉོན་མོངས། འགོག་པ་མཐོང་སྤང་ཉོན་མོངས། ལམ་མཐོང་སྤང་ཉོན་མོངས།
ཁམས་གོང་མའི་སས་བསྡུས་ཀྱི་དེ་བཞི་སྟེ་བརྒྱད་སྤངས་པའི་དེ་བརྒྱུད་ཡོད་ པའི་ ཕྱིར། གཉིས་པ་གྲུབ་
སྟེ། འདོད་པའི་སས་བསྡུས་ཀྱི་སྒོམ་སྤང་ཉོན་མོངས་ཆུང་འབྲིང་ཆེན་པོ་དགུ། དེ་བཞིན་དུ། བསམ་
གཏན་དང་པོ། གཉིས་པ། གསུམ་པ། བཞི་པ། ནམ་མཁའ་མཐའ་ཡས། རྣམ་ཤེས་མཐའ་ཡས།
ཅི་ཡང་མེད། སྲིད་རྩེའི་སས་བསྡུས་ཀྱི་སྒོམ་སྤང་ཉོན་མོངས་ཆུང་འབྲིང་ཆེན་པོ་དགུ་སྟེ། གྱ་གཅིག་སྤངས་
པའི་རྣམ་གྲོལ་ལམ་གྱ་གཅིག་ཡོད་པའི་ཕྱིར། འདུས་མ་བྱས་འགོག་བདེན་ལ་ཡང་གྱ་དགུ་ཡོད་དེ། དེ་
ལྟར་རིགས་འགྲེ། མཛོད་ལས། དགེ་སྦྱོང་ཚུལ་ནི་དྲི་མེད་ལམ། །འབྲས་བུ་འདུས་བྱས་འདུས་མ་
བྱས། །དེ་དག་བརྒྱད་ཅུ་རྩ་དགུ་འོ། །གྲོལ་ལམ་ཟད་པ་རྣམས་དང་བཅས། །ཞེས་གསུངས།
231



བ ཞི་པ་ནི། འོ་ན། མདོ་ལས། དགེ་སྦྱོང་ཚུལ་གྱི་འབྲས་བུ་དེ་ལ་རྒྱུན་ཞུགས་ཀྱི་འབྲས་བུ་སོགས་
བ ཞིར་གསུངས་པ་དང་འགལ་ལོ། །ཞེ་ན། མི་འགལ་ཏེ། མཚོན་བྱེད་དཔེའི་དགེ་འདུན་གྱི་སྐབས་
འདིར་དགེ་སྦྱོང་ཚུལ་གྱི་འབྲས་བུ་དེ་དེ་བཞིར་འདུ་བ་ལ་དགོངས་ནས་དེ་ལྟར་གསུངས་པའི་ཕྱིར། སྐབས་
འདིར་དེ་དེ་བཞིར་འདུ་བ་ཡིན་ཏེ། །
ཐར་པ་ཐོབ་པའི་བགེགས་ཀྱི་གཙོ་བོ་དེ་ལ་མཐོང་སྤང་ཀུན་སྦྱོར་གསུམ། ཐ་མའི་ཆ་མཐུན་ལྔ། གོང་
མའི་ཆ་མཐུན་ལྔ་རྣམས་སུ་ཡོད་པ་ལས། དང་པོ་གསུམ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་
འབྲས་བུ་དེ། རྒྱུན་ཞུགས་ཀྱི་འབྲས་བུ་དང་། གཉིས་པ་ཕལ་ཆེར་སྤངས་པའི་རབ་ཏུ་ཕྱེ་བའི་དེ་ཕྱིར་
འོང་གི་འབྲས་བུ་དང་། དེ་མ་ལུས་པར་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་དེ་ཕྱིར་མི་
འོང་གི་འབྲས་བུ་དང༌། གསུམ་པ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་དེ་དགྲ་བཅོམ་
པའི་འབྲས་བུ་ཡིན་པའི་ཕྱིར།
ལྔ་པ་དགེ་སྦྱོང་ཚུལ་གྱི་འབྲས་བུ་ལ་རྒྱུན་ཞུགས་ཀྱི་འབྲས་བུ་སོགས་བཞིར་འཇོག་པའི་རྒྱུ་མཚན་ཡོད་་་
དེ། རྒྱུ་མཚན་རྣམ་པ་ལྔ་ཚང་བའི་སྒོ་ནས་དེ་ལྟར་བཞག་པའི་ཕྱིར་ཏེ། འབྲས་བུ་བཞི་པོ་དེ་རང་རང་
གི་ཞུགས་པའི་ལམ་སྔོན་དུ་སོང་བ། དེ་དག་ཞུགས་པ་ལས་གཞན་འབྲས་གནས་ཀྱི་རྟོགས་པ་ཐོབ་པ།
མཐོང་སྤང་ཉོན་མོངས་རྣམས་སྤངས་པའི་སྤང་བྱ་ཐམས་ཅད་ཀྱི་བྲལ་ཐོབ་གཅིག་རྙེད་པ་ལྟ་བུའི་ཟད་སྡོམ་་
ཐོབ་པ། ཤེས་པ་བརྒྱད་ཚན་ཐོབ་པ། མི་རྟག་སོགས་བཅུ་དྲུག་རྟོགས་ པའི་ཡེ་ཤེས་ཐོབ་པ་ཡིན་
པའི་ཕྱིར། ཁྱབ་སྟེ། རྒྱུ་མཚན་དེ་རྣམས་བཞི་པོ་དེ་ལ་སྲིད་ ཀྱི་གཞན་ལ་མེད་པའི་ཕྱིར། དེ་ལྟར་ཡང་
མཛོད་ལས། འབྲས་བུ་བཞིར་རྣམས་བཞག་པ་ནི། །རྒྱུ་ལྔ་དག་ནི་སྲིད་ཕྱིར་རོ། །འབྲས་ལ་སྔོན་
ལམ་བ ཏང་བ་དང༌། །གཞན་ཐོབ་པ་དང་ཟད་སྡོམ་དང་། །ཤེས་པ་བརྒྱུད་ཚན་ཐོབ་པ་དང་། །
རྣམ་པ་བཅུ་དྲུག་རྟོགས་པ་འོ། །ཞེས་གསུངས།
འོ་ན། ཐ་མའི་ཆ་མཐུན་ལྔ་ཕལ་ཆེར་སྤངས་པ་དང་མ་ལུས་པར་སྤངས་པ་གཉིས་ལ་འབྲས་བུ་གསར་
ཐོབ་གཉིས་འཇོག་པའི་ རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། འདོད་ཉོན་ཉེས་དམིགས་ཤིན་
ཏུ་ཆེ་བས་དེ་ལས་མྱུར་དུ་འདའ་བར་བྱ་བའི་ཆེད་ཡིན་ པའི་ ཕྱིར། །
དྲུག་པ་ལ་འབྲས་བུ་བཞི་པོ་དེས་གང་ལ་བརྟེན་ནས་ཐོབ་པ་དང༌། ལམ་གང་ལ་བརྟེན་ནས་ཐོབ་
པ་དང༌། ཁམས་གང་དུ་ཐོབ་པ་དང༌། དུས་ནམ་གྱི་ཚེ་ཐོབ་པ་དང་བཞི་ལས། དང་པོ་ནི། འབྲས་
བུ་དང་པོ་གཉིས་བསམ་གཏན་དང་པོའི་ཉེར་བསྡོགས་མི་ལྕོགས་མེད་པ་ལ་བརྟེན་ནས་ཐོབ་སྟེ། དེ་དངོས་
༢32



སུ་གསར་དུ་ཐོབ་པའི་སེམས་རྟེན་ཡོད། དེར་གྱུར་པའི་བསམ་གཏན་དང་པོའི་དངོས་གཞི་ཡིན་ཆད་ཀྱི་
སེམས་མེད་པའི་ཕྱིར། རྒྱུན་ཞུགས་ཞུགས་པ་དང་ཕྱིར་འོང་ཞུགས་པ་གང་རུང་ཡིན་ན། བསམ་གཏན་
གྱི་དངོས་གཞི་མ་ཐོབ་པས་ཁྱབ་པའི་ ཕྱིར། འབྲས་བུ་ཐོད་རྒལ་པའི་ཕྱིར་འོང་གི་རྟོ གས་པ་སྔོན་དུ་སོང་
བའི་ཕྱིར་མི་འོང་གི་འབྲས་བུ་དང༌། འབྲས་བུ་རིམ་གྱིས་པའི་ཕྱིར་མི་འོང་གི་འབྲས་བུ་གཉིས་བསམ་
གཏན་དང་པོའི་ཉེར་བ སྡོགས་ལ་བརྟེན་ནས་ཐོབ་སྟེ། དེ་དངོས་སུ་གསར་དུ་ཐོབ་པའི་སེམས་རྟེན་དུ་
གྱུར་པའི་བསམ་གཏན་དང་པོའི་དངོས་གཞི་ཡན་ཆད་ཀྱི་སེམས་མེད། དེ་དངོས་སུ་གསར་དུ་ཐོབ་པའི་
སེམས་རྟེན་ཡོད་པའི་ཕྱིར། དང་པོ་གྲུབ་སྟེ། འབྲས་བུ་ཐོད་རྒལ་པའི་ ཕྱིར་འོང་གི་རྟོགས་པ་སྔོན་དུ་
སོང་བའི་ཕྱིར་མི་འོང་ཞུགས་པ་དང༌། འབྲས་བུ་རིམ་གྱིས་པའི་ཕྱིར་མི་འོང་ཞུགས་པ་གང་རུང་ཡིན་ན།།
བསམ་གཏན་གྱི་དངོས་གཞི་མ་ཐོབ་པས་ཁྱབ་པའི་ཕྱིར། དང་པོ་དེ་ཡིན་ན། འབྲས་བུ་ཐོད་རྒལ་པའི་
ཕྱིར་འོང་འབྲས་གནས་ཁྱད་པར་ཅན་ཡིན་དགོས། གཉིས་པ་དེ་ཡིན་ན། འབྲས་བུ་རིམ་གྱིས་པའི་
ཕྱིར་འོང་འབྲས་གནས་ཁྱད་པར་ཅན་ཡིན་དགོས། ཕྱིར་འོང་ཡིན་ན། དེ་མ་ཐོབ་པས་ཁྱབ་པའི་ ཕྱིར།།
དེ་ལྟར་ཡང་། རྣམ་བཤད་ལས། མཐར་གྱིས་ཐོབ་ན་སེམས་རྟེན་སྔ་མ་དང་འདྲ་ལ། ཞེས་གསུངས་
པའི་ཕྱིར། ཆགས་བྲལ་སྔོན་སོང་གི་ཕྱིར་མི་འོང་གི་འབྲས་བུ་ནི་བསམ་གཏན་གྱི་དངོས་གཞི་ལ་བརྟེན་
ནས་ཐོབ་སྟེ། དེ་དངོས་སུ་གསར་དུ་ཐོབ པའི་སེམས་རྟེན་ཡོད། དེའི་སེམས་རྟེན་དུ་གྱུར་པའི་བསམ་
གཏན་གྱི་ཉེར་བསྡོགས་དང་གཟུགས་མེད་ཀྱི་སེམས་གང་རུང་ཡང་མེད། དེའི་སེམས་རྟེན་དུ་གྱུར་པའི་
འདོད་སེམས་ཡང་མེད་པའི་ཕྱིར། གཉིས་པ་གྲུབ་སྟེ། ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་
ཡིན་ན། བསམ་གཏན་གྱི་དངོས་གཞི་ཐོབ་པས་ཁྱབ་པ་གང་ཞིག ལམ་སླ་བ་བས མ་གཏན་གྱི་དངོས་
གཞི་ བོར་ནས། དཀའ་བ་ཉེར་བསྡོགས་དང་སྲིད་རྩེའི་སེམས་ལ་བརྟེན་པ་ལ་དགོས་པ་མེད་ པའི་ ཕྱིར། །
གསུམ་པ་གྲུབ་སྟེ། དེ་འདྲའི་འབྲས་བུ་དེ་ཉན་ཐོས་ཀྱི་མཐོང་ལམ་ལ་བརྟེན་ནས་གསར་དུ་ཐོབ་པ་གང་
ཞིག འདོད་སེམས་ལ མ་ཟག་མེད་ཀྱི་རྟེན་དུ་མི་རུང་བ་ཆོས་མངོན་པའི་སྤྱི་སྐད་ཡིན་ པའི་ ཕྱིར།
ཉན་ཐོས་དགྲ་བཅོམ་པའི་འབྲས་བུ་དེ་ཟག་མེད་ས་དགུ་གང་རུང་ལ་བརྟེན་ནས་ཐོབ་སྟེ། ཁམས་
འོག་མ་གཉིས་སུ་བསམ་གཏན་ས་དྲུག་གང་རུང་དང་། གཟུགས་མེད་དུ་གཟུགས་མེད་དང་པོ་གསུམ་
པོ་གང་རུང་ལ་བརྟེན་ནས་མངོན་དུ་བྱེད་པའི་ཕྱིར། གཉིས་པ་ནི་རྒྱུན་ཞུགས་དང༌། འབྲས་བུ་ཐོད་
རྒལ་པའི་ཕྱིར་འོང་དང༌། འབྲས་བུ་ཐོད་རྒལ་པའི་ཕྱིར་མི་འོང་གི་འབྲས་བུ་གསུམ་མཐོང་ལམ་ཁོ་ན་ལ་
བརྟེན་ནས་ཐོབ་སྟེ། དེ་ཉན་ཐོས་ཀྱི་ལམ་རྗེས་བཟོད་ཁོ་ན་ལ་བ རྟེན་ནས་ཐོབ་པའི་ ཕྱིར། འབྲས་བུ་
233



རིམ་གྱིས་པའི་ཕྱིར་འོང་དང༌། དེ་འདྲའི་ཕྱིར་མི་འོང་གི་འབྲས་བུ་གཉིས་སྒོམ་ལམ་ལ་བརྟེན་ནས་ཐོབ་
པ་ཡོད་དེ། ལྷག་མཐོང་ཤས་ཆེར་སྤྱོད་པའི་གང་ཟག་གི་དབང་དུ་བྱས་ན་དང་པོ་དེ་འདོད་ཉོན་དྲུག་པའི་
དངོས་གཉེན་བར་ཆད་མེད་ལམ་དང་། གཉིས་པ་དེ་འདོད་ཉོན་དགུ་པའི་དངོས་གཉེན་བར་ཆད་མེད་
ལམ་ལ་བརྟེན་ནས་ཐོབ་པའི་ཕྱིར། དེ་གཉིས་པོ་འཇིག་རྟེན་པའི་ལམ་ལ་བརྟེན་ནས་དངོས་སུ་ཐོབ་པ་
ཡོད་དེ། ཞི་གནས་ཤས་ཆེར་སྤྱོད་པའི་གང་ཟག་གི་དབང་དུ་བྱས་ན། རྒྱུན་ཞུགས་ ཀྱི་འབྲས་བུ་ཐོབ་
རྗེས་སུ་འཇིག་རྟེན་པའི་ཞི་རགས་ཀྱི་རྣམ་པ་ཅན་གྱི་ལམ་ཁོ་ན་ལ་བརྟེན་ནས་དངོས་སུ་ཐོབ་པའི་དེ་གཉིས་་
ཡོད་པའི་ཕྱིར། ཉན་ཐོས་དགྲ་བཅོམ་པའི་འབྲས་བུ་སྒོམ་ལམ་ཁོ་ན་ལ་བརྟེན་ནས་ཐོབ་སྟེ། དེ་སྲིད་
ཉོན་དགུ་པའི་དངོས་གཉེན་བར་ཆད་མེད་ལམ་ལ་བརྟེན་ནས་ཐོབ་པའི་ཕྱིར།
གསུམ་པ་རྒྱུན་ཞུགས་དང་ཕྱིར་འོང་གི་འབྲས་བུ་འདོད་པའི་རྟེན་ལ་མངོན་དུ་བྱེད་དེ། ཁམས་
གོང་མའི་རྟེན་ལ་དེ་གཉིས་གསར་དུ་སྐྱེ་བ་མེད་པའི་ཕྱིར། ཁམས་གོང་མའི་རྟེན་ཅན་གྱི་རྒྱུན་ཞུགས་ཞུགས་
པ་དང་ཕྱིར་འོང་ཞུགས་པ་མེད་པའི་ཕྱིར། ཕྱིར་མི་འོང་གི་འབྲས་བུ་དེ་འདོད་པའི་རྟེན་ལ་ཐོབ་སྟེ། ཁམས་
གོང་གི་རྟེན་ལ་དེ་གསར་དུ་ཐོབ་པ་མེད་པའི་ཕྱིར། དེའི་རྟེན་ལ་འབྲས་བུ་རིམ་གྱིས་པའི་དེ་ཐོབ་པ་ཡང་
མེད། འབྲས་བུ་ཐོད་རྒལ་པའི་དེ་ཐོབ་པ་ཡང་མེད་པའི་ཕྱིར། དང་པོ་གྲུབ་སྟེ། དེ་འདྲའི་ཕྱིར་མི་
འོང་ཞུགས་པ་ཡིན་ན། བསམ་གཏན་གྱི་དངོས་གཞི་མ་ཐོབ་པས་ཁྱབ་པའི་ཕྱིར། གཉིས་པ་གྲུབ་སྟེ།
འབྲས་བུ་ཐོད་རྒལ་པའི་ཕྱིར་མི་འོང་གི་འབྲས་བུ་དངོས་སུ་གསར་དུ་ཐོབ་པའི་ལུས་རྟེན་ཅན་གྱི་གང་ཟག་་་
ཡིན་ན། མཐོང་ལམ་གསར་དུ་སྐྱེ་བའི་ལུས་རྟེན་ཅན་གྱི་གང་ཟག་ཡིན་དགོས། ཁམས་གོང་གི་རྟེན་ལ་
མཐོང་ལམ་དངོས་སུ་གསར་དུ་སྐྱེ་བ་མེད་ པའི་ཕྱིར།
ཉན་ཐོས་དགྲ་བཅོམ་པའི་འབྲས་བུ་འདོད་པའི་རྟེན་ལ་ཐོབ་པ་ཡོད་དེ། སྤང་བྱ་ཅིག་ཅར་བའི་
རྒྱུན་ཞུགས་ཀྱིས་འདོད་པའི་རྟེན་ལ་མངོན་དུ་བྱེད་པའི་ཕྱིར། དེ་གཟུགས་ཀྱི་རྟེན་ལ་མངོན་དུ་བྱེད་པ་
ཡོད་དེ། གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་སོགས་ལྔ་པོ་དེས་འདོད་པའི་ཁམས་འདིར་
བརྩམས་ནས་གཟུགས་ཀྱི་ཁམས་སུ་མཐར་ཕྱིན་པར་བྱེད་པ་ལུང་ལས་འབྱུང་བའི་ཕྱིར། གཟུགས་མེད་
ཀྱི་རྟེན་ལ་དེ་མངོན་དུ་བྱེད་པ་ཡོད་དེ། གཟུགས་མེད་ཉེར་འགྲོའི་ཕྱིར་མི་འོང་རྣམས་ཀྱིས་གཟུགས་མེད་
ཀྱི་རྟེན་ལ་དེ་མངོན་དུ་བྱེད་པའི་ཕྱིར་ཏེ། མཛོད་ལས། འདོད་པར་གསུམ་ཐོབ་ཐ་མ་ནི། །གསུམ་
དུའོ་གོང་ན་མཐོང་ལམ་མེད། །མི་སྐྱོ་ལུང་ལས་འདིར་རྩོམ་ཞིང༌། །དེར་མཐར་ཕྱིན་ཅེས་འབྱུང་ཕྱིར་
རོ། །ཞེས་གསུངས་པའི་ཕྱིར། ཁོ་ན་རེ། དགེ་སྦྱོང་ཚུལ་གྱི་འབྲས་བུ་དེ་འདུས་མ་བྱས་སུ་ཐལ། འགོག་
234
བུ



བདེན་དེ་དེ་ཡིན་ པའི་ཕྱིར། འདོད་མི་ནུས་ཏེ། དགེ་སྦྱོང་ཚུལ་དེ་རང་གི་འབྲས་བུ་སྐྱེད་བྱེད་ཡིན་ པའི་
ཕྱིར༑ མ་གྲུབ་ན། དེ་ཆོས་ཅན། དེར་ཐལ། དངོས་པོ་ཡིན་པའི་ཕྱིར། ཟེར་ན་མ་ཁྱབ། ལྟོ་
ལྡིར་བ་རྣམ་པར་འཇོག་བྱེད་ཀྱི་རྒྱུ་ཡིན་ཡང་དེའི་སྐྱེད་བྱེད་མིན་པ་དང༌། བུམ་པ་རྣམ་པར་ ག ཞག་བྱའི་
འབྲས་བུ་ཡིན་ ཀྱང་དེ་ལས་ མ་སྐྱེས་པ་བཞིན་དུ། རྒྱུན་ཞུགས་ལས་དངོས་སུ་སྐྱེས་པའི་ལམ་མ་ཞུགས་ ཀྱི་
གང་ཟག་དང་རྣམ་མཁྱེན་སོགས་དེའི་དངོས་འབྲས་ཡིན་ ཀྱང་དེའི་འབྲས་བུ་མིན་ལ། རྒྱུན་ཞུགས་ ཀྱི་
འབྲས་བུ་དེ་དེ་དང་དུས་མཉམ་པས་དེའི་འབྲས་བུ་ཡིན་ཡང་དེ་ལས་མ་སྐྱེས་པའི་ ཕྱིར། རོང་ཊཱ ཀི་པས།
དགེ་སྦྱོང་ཚུལ་གྱི་འབྲས་བུ་ལ་བཞིར་འདུ་བ་ཡིན་ཏེ། སྤང་བྱ་ལ་མཐོང་སྤང་དང་སྒོམ་སྤང་ག ཉིས་སུ་
ཡོད་པས། དང་པོ་སྤངས་པའི་ཆ་ནས་རྒྱུན་ཞུགས་ཀྱི་འབྲས་བུ་དང༌། སྒོམ་སྤང་ལ་འདོད་པའི་ སྒོམ་
སྤང་དང་ཁམས་གོང་གི་དེ་གཉིས་ལས། དང་པོ་ཕལ་ཆེར་སྤངས་པའི་ཆ་ནས་ཕྱིར་འོང་། མ་ལུས་
པར་སྤངས་པའི་ཆ་ནས་ཕྱིར་མི་འོང་གི་འབྲས་བུ། །
གཉིས་པ་སྤངས་པའི་ཆ་ནས་ཉན་ཐོས་དགྲ་བཅོམ་པའི་འབྲས་བུར་བཞག་པའི་ ཕྱིར། ཞེས་གསུངས་
པ་མི་འཐད་དེ། རྒྱུན་ཞུགས་ཀྱིས་མཐོང་སྤང་མ་སྤངས། ཕྱིར་མི་འོང་གིས་འདོད་པའི་སྒོམ་སྤང་མ་
སྤངས༑ ཉན་ཐོས་དགྲ་བཅོམ་པས་གོང་མའི་སྒོམ་སྤང་མ་སྤངས་པའི་ ཕྱིར། དར་ཊཱིཀ་གི་རྗེས་འབྲང་
ཁ་ཅིག འབྲས་བུ་རིམ་གྱིས་པའི་ཕྱིར་འོང་དང༌། ཕྱིར་མི་འོང་ལ་རིམ་བཞིན་འདོད་ཉོན་དྲུག་པ་དང་། །
དགུ་པའི་ས་བོན་སྤངས་པས་ཁྱབ་པར་འདོད་པ་མི་འཐད་དེ། འཇིག་རྟེན་ཞི་རགས་ཀྱི་རྣམ་པ་ཅན་གྱི་
ལམ་ཁོ་ན་ལ་བརྟེན་ནས་དངོས་སུ་ཐོབ་པའི་འབྲས་བུ་རིམ་གྱིས་པའི་ཕྱིར་འོང་དང༌། དེ་འདྲའི་ཕྱིར་མི་
འོང་གཉིས་ཡོད་པ་གང་ཞིག དེ་གཉིས་ཀས་དེ་ལྟར་མ་སྤངས་པའི་ཕྱིར། དང་པོ་གྲུབ་སྟེ། རྣམ་
བ ཤད་ལས། གལ་ཏེ་གང་ཟག་དེ་ཞི་གནས་ཤས་ཆེར་སྤྱོད་པ་ལ་གོམས་པ་ཞིག་ཡིན་ན་འཇིག་རྟེན་ཞི་
རགས་ ཀྱི་རྣམ་པ་ཅན་གྱིས་ཐོབ་པར་བྱེད་དོ། །ཞེས་དང༌། གསེར་ཕྲེང་ལས། དེའི་ཕྱིར་རིམ་གྱིས་
པ་ཡིན་ན་ལམ་ཟག་མེད་ཀྱིས་སྤང་བྱ་སྤོང་བ་དགོས་ཞེས་པ་ནི་ཞིབ་ཏུ་མ་བརྟགས་པའོ། །ཞེས་གསུངས་
པའི་ ཕྱིར། །
ཁོ་ན་རེ། དེ་འདྲའི་ཕྱིར་མི་འོང་གི་འབྲས་བུ་དེ་འཇིག་རྟེན་པའི་ལམ་ཁོ་ན་ལ་བརྟེན་ནས་ཐོབ་པར་
ཐལ། དེ་དེ་ཁོ་ན་ལ་བརྟེན་ནས་དངོས་སུ་ཐོབ་པའི་ཕྱིར་ན་མ་ཁྱབ། འདོད་མི་ནུས་ཏེ། དེ་ རང་ཐོབ་བྱེད་
ཀྱི་ཐབས་སུ་གྱུར་པའི་འདས་ལམ་ལ་བརྟེན་ནས་ཐོབ་པའི་ ཕྱིར། དེར་གྱུར་པའི་དགེ་སྦྱོང་ཚུལ་ལ་བརྟེན་
ནས་ཐོབ་ པའི་ ཕྱིར་ཏེ། དགེ་སྦྱོང་ཚུལ་གྱི་འབྲས་བུ་ཡིན་ པའི་ ཕྱིར་ན། དུ་བ་ཆོས་ཅན། རང་གི་དངོས་རྒྱུ་ཁོ་
235



，
ན་ལས་སྐྱེས་པར་ཐལ། དེ་ཁོ་ན་ལས་ དངོས་སུ་སྐྱེས་པའི་ཕྱིར། ཁྱབ་པ་འགྲིག ཁ་ཅིག །འདོད་ཉོན་དགུ་
པ་སྤངས་པའི་ཕྱིར་མི་འོང་ཡོད་པར་ཐལ། དེའི་དངོས་གཉེན་བར་ཆད་མེད་ལམ་ལ་བརྟེན་ནས་དངོས་སུ་
ཐོབ་པའི་ཕྱིར་མི་འོང་གི་འབྲས་བུ་ཡོད་པའི་ཕྱིར། རྟགས་ཁས། འདོད་མི་ནུས་ཏེ། སྤང་བྱ་རིམ་གྱིས་པའི་
ཉན་ཐོས་སློབ་པ་རྣམས་ཀྱིས་ཁམས་གསུམ་གྱི་ སྒོམ་སྤང་ཉོན་མོངས་ཆུང་ངུའི་ཆུང་ངུ་དགུ་ཅིག་ཅར་དུ་སྤོང་
བའི་ཕྱིར། མ་གྲུབ་ན། འདོད་ཉོན་ཆུང་ངུའི་ཆུང་ངུའི་དངོས་གཉེན་དུ་གྱུར་པའི་ཉན་ཐོས་རིམ་གྱི ས་
པའི་སྒོམ་ལམ་བར་ཆད་མེད་ལམ་གྱི་རྗེས་སུ་རང་དང་རྒྱུད་གཅིག་ཏུ་གྱུར་པའི་བསམ་གཏན་དང་པོའི་ཉོན་
མོངས་ཆེན་པོའི་ཆེན་པོའི་དངོས་གཉེན་དུ་གྱུར་པའི་ཉན་ཐོས་རིམ་གྱིས་པའི་སྒོམ་ལམ་བར་ཆད་མེད་ལམ་་
སྐྱེ་བ་ཡོད་པར་ཐལ། མ་གྲུབ་པ་དེའི་ཕྱིར། འདོད་ན། ཉན་ཐོས་ཀྱི་སྒོམ་ལམ་བར་ཆད་མེད་ལམ་ཆེན་
པོའི་ཆེན་པོའི་རྗེས་སུ་ རང་དང་རྒྱུད་གཅིག་ཏུ་ གྱུར་པའི་ཉན་ཐོས་ཀྱི་སྒོམ་ལམ་བར་ཆད་མེད་ལམ་ཆུང་་་་་་༌་
ངུའི་ཆུང་ངུ་སྐྱེ་བ་ཡོད་པར་ཐལ། འདོད་པ་གང་ཞིག དང་པོ་དེ་ཉན་ཐོས་ཀྱི་སྒོམ་ལམ་བར་ཆད་མེད་
ལམ་ཆེན་པོའི་ཆེན་པོ་ཡིན། གཉིས་པ་དེ་ཆུང་ངུའི་ཆུང་ངུ་ཡིན་པའི་ཕྱིར། དང་པོ་མ་གྲུབ་ན། འདོད་
ཉོན་ཆུང་ངུའི་ཆུང་ངུ་ཆོས་ཅན། ཁྱོད་ཀྱི་དངོས་གཉེན་དུ་གྱུར་པའི་ཉན་ཐོས་རིམ་གྱིས་པའི་སྒོམ་ལམ་བར་
ཆད་མེད་ལམ་དེ་དེ་ཡིན་པར་ཐལ། ཁྱོད་ཀྱི་དངོས་གཉེན་དུ་གྱུར་པའི་དེ་ཡོད་པ་གང་ཞིག ཁྱོད་སྒོམ་
སྤང་ཉོན་མོངས་ཆུང་ངུའི་ཆུང་ངུ་ཡིན་པའི་ཕྱིར་ཏེ། ཆོས་ཅན་དེ་དང་གཅིག་ཡིན་པའི་ཕྱིར། ཁྱབ་སྟེ།
འདོད་པའི་ མཐོང་སྤང་ཉོན་མོངས་ལ་ཆུང་འབྲིང་ཆེན་པོ་དགུའི་དབྱེ་བ་མི་འཐད་པའི་ཕྱིར། རྩ་རྟགས་
གཉིས་པ་ལ་དེས་རིགས་འགྲེ། རྩ་བར་འདོད་ན། ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱི་
རྗེས་སུ་རང་དང་རྒྱུད་གཅིག་ཏུ་གྱུར་པའི་ཉན་ཐོས་ཀྱི་སྒོམ་ལམ་བར་ཆད་མེད་ལམ་ཆེན་པོའི་ཆུང་དུ་སྐྱེ་བ་་
ཡོད་པར་ཐལ། འདོད་པའི་ཕྱིར་ན་མ་ཁྱབ་སྟེ། ཉན་ཐོས་ལ་དེ་ཡོད་པར་ཐལ། འཇིག་རྟེན་པའི་
སྒོམ་ལམ་བར་ཆད་མེད་ལམ་ལ་དེ་ལྟར་ཡོད་པའི་ཕྱིར་ཏེ། འཇིག་རྟེན་པའི་བར་ཆད་མེད་ལམ་ལ་དེ་
ལྟར་ཡོད་པའི་ཕྱིར་ཏེ། བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ཀྱིས་བསྡུས་པའི་
འཇིག་རྟེན་པའི་བར་ཆད་མེད་ལམ་གྱི་རྗེས་སུ་བསམ་གཏན་གཉིས་པའི་ཉེར་བསྡོགས་རབ་ཏུ་དབེན་པ་་་་
ཡིད་བྱེད་ཀྱི་རྗེས་སུ་བསམ་གཏན་གཉིས་པའི་ཉེར་བ སྡོ གས་རབ་ཏུ་དབེན་པ་ཡིད་བྱེད་ཀྱིས་བསྡུས་པའི་་་་་
འཇིག་རྟེན་ པའི་བར་ཆད་མེད་ལམ་སྐྱེ་བ་ཡོད་པ་གང་ཞིག དང་པོ་དེ་ཡིན་ན། འཇིག་རྟེན་པའི་བར་ཆད་
མེད་ལམ་ཆེན་པོ་ཡིན་དགོས། གཉིས་པ་དེ་ཡིན་ན། དེ་ཆུང་ངུ་ཡིན་དགོས་པའི་ཕྱིར། ཁོ་ན་རེ།
ཉན་ཐོས་དགྲ་བཅོམ་པའི་འབྲས་བུ་ཐོབ་པ་ལ་ཉན་ཐོས་ཀྱི་སྒོམ་ལམ་རྣམ་གྲོལ་ལམ་ཆེན་པོའི་ཆེན་ པོ་ཐོབ་་་
236



མs
པ་སྔོན་དུ་འགྲོ་དགོས་པར་ཐལ། དེ་ཡོད་པའི་ཕྱིར་ན་མ་ཁྱབ། དེར་ཐལ། འདོད་ཉོན་དགུ་པ་
སྤངས་པའི་ཉན་ཐོས་ཀྱི་སྒོམ་ལམ་རྣམ་གྲོལ་ལམ་ཡོད་པའི་ཕྱིར། དེ་སྤངས་པའི་ཕྱིར་མི་འོང་ཡོད་པའི་
ཕྱིར། རྩ་བར་འདོད་མི་ནུས་ཏེ། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པས་དེ་ཐོབ་མ་མྱོང་
བའི་ཕྱིར། བསམ་གཏན་དང་པོའི་ཉེར་བསྡོ གས་དང་དངོས་གཞི་སྦྱོར། ཁོ་ན་རེ། འཇིག་རྟེན་པའི་
ལམ་ལ་བརྟེན་ནས་དངོས་སུ་ཐོབ་པའི་ ཕྱིར་མི་འོང་གི་འབྲས་བུ་མེད་དེ། འཕ གས་རྒྱུད་ལ་འཇིག་རྟེན་
པའི་ལམ་མེད་པའི་ཕྱིར། འ ཕ གས་རྒྱུད་ཀྱི་ལམ་ཡིན་ན། འདས་ལམ་ཡིན་དགོས་པའི་ཕྱིར་ན་མ་ཁྱབ།
གཞན་ཡང་། ལམ་ཟག་བཅས་ཡིན་ན། འཇིག་རྟེན་པའི་ལམ་ཡིན་དགོས་པར་ཐལ། སློབ་པའི་
རྒྱུད་ཀྱི་རྗེས་ཐོབ་ཡེ་ཤེས་ཡིན་ ན་འ ཇིག་རྟེན་པའི་ལམ་ཡིན་དགོས་པའི་ཕྱིར། དེར་ཐལ། འཕ གས་
རྒྱུད་ལ་དེ་ཡོད་པའི་ཕྱིར་ན་མ་ཁྱབ། འདོད་ན། ལམ་ཟག་མེད་ཡིན་ན། འདས་ལ མ་ཡིན་ པས་
ཁྱབ་པར་ཐལ། མཉམ་གཞག་ཡེ་ཤེས་ཡིན་ན། འདས་ལ མ་ཡིན་དགོས་པའི་ཕྱིར། འདོད་ན། དམན་
ལ མ་སྔོན་དུ་མ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་གཞན་སེམས་ཤེས་པའི་མངོན་ཤེས་དང༌།
དེའི་རྒྱུད་ཀྱི་མཉམ་གཞག་ཡེ་ཤེས་ཆོས་ཅན། དེར་ཐལ། དེའི་ཕྱིར་ན། འཕ གས་རྒྱུད་ལ་དོན་དམ་
སེམས་བསྐྱེད་མེད་པར་ཐལ། འཕ གས་རྒྱུད་ཀྱི་སེམས་བསྐྱེད་ཡིན་ན། ཀུན་རྫོབ་སེམས་བསྐྱེད་ཡིན་
དགོས་པའི་ཕྱིར་དང༌། འཕ གས་རྒྱུད་ལ་རྣམ་དག་སྒོམ་ལམ་མེད་པར་ཐལ། འཕ གས་རྒྱུད་ཀྱི་སྒོམ་ལམ་
ཡིན་ན། རྣམ་དག་མ་ཡིན་དགོས་པའི་ཕྱིར། ཁྱབ་པ་སོང་། གཞན་ཡང་། མཛོད་ལས། འཇིག་
རྟེན་པ་ཡི་དགེ་བ་ནི། །དག་པ་དེ་ནི་དེ་མྱང་བྱ། །ཞེས་དང༌། འཕ གས་ལ་བྲལ་བའི་ཐོབ་རྣམ་
གཉིས། །ཞེས་གསུངས་པ་མི་འཐད་པར་ཐལ། འཕ གས་རྒྱུད་ལ་འཇིག་རྟེན་པའི་དགེ་བ་དང༌། འཇིག་
རྟེན་པའི་ལམ་གྱིས་ཐོབ་པ་ཟག་བཅས་ཟག་མེད་མེད་པའི་ཕྱིར། ཁོ་ན་རེ། འཇིག་རྟེན་པའི་ལམ་ཁོ་ན་
ལ་བརྟེན་ནས་དངོས་སུ་ཐོབ་པའི་ཕྱིར་མི་འོང་གི་རྒྱུད་ཀྱི་འཇིག་རྟེན་པའི་རྣམ་ གྲོལ་ལམ་དེ་ཕྱིར་མི་འོང་གི་་
འབྲས་བུ་ཡིན་པར་ཐལ། དེ་ཡོད་པའི་ཕྱིར་ན་མ་ཁྱབ། འདོད་ན། དེ་ཆོས་ཅན། རྣམ་གྲོལ་
ལམ་དུ་ཐལ་ལོ། །འདོད་ན། འཇིག་རྟེན་པའི་རྣམ་གྲོལ་ལམ་ཡིན་ན། རྣམ་གྲོལ་ལམ་ཡིན་དགོས་
པར་ཐལ་ལོ། །
བ ཞི་པ་ནི། རྒྱུན་ཞུགས་དང་ཐོད་རྒལ་པའི་འབྲས་བུ་གཉིས་དང་གསུམ་པོ་དེ་བཅུ་དྲུག་པ་ལམ་
རྗེས་ཤེས་ཐོབ་པ་དང་དུས་མཉམ་དུ་ཐོབ་པས་ཁྱབ་ལ། དེ་ཡང་མཐོང་ལམ་གྱི་སྔ་རོལ་ཏུ་འདོད་པའི་
སྒོམ་སྤང་ཉོན་མོངས་དྲུག་པ་དང་དགུ་པ་རིམ་ཅན་དུ་ངེས་པར་སྤངས་པ་གཅིག་གིས་བཅུ་དྲུག་པ་ལམ་རྗེས་
137



•དུས
ས
ཤེས་ཐོབ་པ་དང་དུས་མཉམ་དུ་རིམ་པ་ལྟར་ཕྱིར་འོང་དང་ཕྱིར་མི་འོང་ཐོབ་ལ། ལྔ་པ་མན་ཆད་ཙམ་
སྤངས་ཀྱང་དེ་དང་དུས་མཉམ་དུ་ཕྱིར་འོང་མི་ཐོབ་སྟེ། དེ་དང་དུས་མཉམ་དུ་རྒྱུན་ཞུགས་ཐོབ་པའི་
ཕྱིར། འབྲས་བུ་རིམ་གྱིས་པའི་ཕྱིར་འོང་དང་དེའི་ཕྱིར་མི་འོང་གི་འབྲས་བུ་གཉིས་རིམ་པ་ལྟར་འདོད་
ཉོན་དྲུག་པ་དང་། དགུ་པ་སྤངས་པ་དང་དུས་མཉམ་དུ་དེ་གཉིས་སོ་སོར་ཐོབ་ལ། རིམ་གྱིས་པ་ལ་
མཐོང་ལམ་གྱི་སྔ་རོལ་ཏུ་འདོད་ཉོན་གཅིག་སྤངས་པ་ནས་ལྔ་པའི་བར་ལ་ཆགས་བྲལ་བྱས་པ་སྲིད་ ཀྱང་་་་་་
དྲུ ག་པ་དང་དགུ་པ་ལ་ཆགས་བྲལ་བྱས་པ་མེད་དེ། དེས་དེ་གཉིས་བཅུ་དྲུག་པ་ལམ་རྗེས་ཤེས་ཀྱི་རྗེས་
སུ་སྤོང་བའི་ཕྱིར་རོ། །
གཉིས་པ་དེ་ལ་གནས་པའི་གང་ཟག་གི་རྣམ་གཞག་སྤྱིར་བཤད་པ་དང༌། སོ་སོར་བཤད་པ་གཉིས་
ལས། དང་པོ་ལ། དགེ་འདུན་གྱི་གྲངས། བརྡ་སྦྱོར་བའི་ཚུལ། ཞུགས་གནས་གང་ལ་གང་བཞག་
པའོ། །དང་པོ་ལ། འདིར་བསྟན་མཚོན་བྱེད་དཔེའི་དགེ་འདུན་ལ་སྐྱེས་བུ་ཟུང་བཞི་གང་ཟག་ཡ་
བརྒྱད་དུ་ཡོད་དེ། རྒྱུན་ཞུགས་ཞུགས་འབྲས། ཕྱིར་འོང་ཞུགས་འབྲས། ཕྱིར་མི་འོང་ཞུགས་འབྲས།
དགྲ་བཅོ མ་ཞུགས་འབྲས་རྣམས་སུ་ཡོད་པའི་ཕྱིར། མཛོད་ལྟར་ན་བརྒྱད་ཀ་ལ་འཕ གས་པས་ཁྱབ་སྟེ།
རྒྱུན་ཞུགས་ཞུགས་པ་རྟོ གས་པ་དམའ་ཤོས་ཡིན་ ཀྱང་མཐོང་ལམ་སྡུག་བསྔལ་ཆོས་བཟོད་ཚུན་ལ་གནས་་་་་
པར་བཤད་པའི་ཕྱིར་དང་། ཐོད་རྒལ་པའི་ཞུགས་པ་གཉིས་མཐོང་ལམ་པ་དང་། མཐར་གྱིས་པའི་
ཞུགས་པ་གསུམ་སྒོམ་ལམ་པ་དང༌། འབྲས་གནས་དང་པོ་གསུམ་ལ་སྒོམ་ལམ་པས་ཁྱབ་པའི་ཕྱིར་ཏེ། བཅུ་
དྲུག་པ་ལམ་རྗེས་ཤེས་སྒོམ་ལམ་ཡིན་ པའི་ཕྱིར། ཀུན་བཏུས་ལྟར་ན་རྒྱུན་ཞུགས་ཞུགས་པ་དང་ཐོད་རྒལ་
བའི་ཞུགས་པ་གཉིས་ལ་སྦྱོར་ལམ་པ་ཡང་ཡོད་ལ། རྒྱུན་ཞུགས་དང་ཐོད་རྒལ་བའི་འབྲས་གནས་གཉིས་
ལ་མཐོང་ལམ་པ་ཡོད་དེ། བཅུ་དྲུག་པ་ལམ་རྗེས་ཤེས་མཐོང་ལམ་ཡིན་ པའི་ཕྱིར།
གཉིས་པ་ལ། འབྲས་བུ་ཐོད་རྒལ་པ། ཆགས་བྲལ་སྔོན་སོང་། འབྲས་བུ་རིམ་གྱིས་པ། སྤང་
བྱ་རིམ་གྱིས་པ། སྤང་བྱ་ཅིག་ཅར་བ་དང་ལྔ་ལས། དང་པོ་ནི། འབྲས་བུ་ཐོད་རྒལ་པ་ཞེས་བརྗོད་
པའི་རྒྱུ་མཚན་ཡོད་དེ། རྒྱུན་ཞུགས་ཀྱི་འབྲས་བུ་མངོན་དུ་མ་བྱས་པར་འབྲས་བུ་ཕྱི་མ་གསུམ་པོ་གང་
རུང་མངོན་དུ་བྱས་སམ་བྱེད་པའི་ཉན་ཐོས་ཡིན་ པས་ན་དེ་ལྟར་བརྗོད་པའི་ཕྱིར། དེ་ཡང་སྒྲ་བཤད་པ་
ཙམ་ཡིན་ པས་ཁྱབ་པ་འཛིན་པ་མ་ཡིན་ནོ། །གཉིས་པ་ནི། མཐོང་ལམ་གྱི་སྔ་རོལ་ཏུ་འདོད་ཉོན་ལ་
ཆ གས་བྲལ་བྱས་པའི་ཉན་ཐོས་ཡིན་པས་ན། ཆགས་བྲལ་སྔོན་སོང་ཞེས་བྱའོ། །
གསུམ་པ་ནི། འབྲས་བུ་བཞི་རིམ་གྱིས་མངོན་དུ་བྱས་སམ་བྱེད་པར་འ གྱུར་བའི་ཉན་ཐོས་ཡིན་ པས་
238



ན་འབྲས་བུ་རིམ་གྱིས་པ་ཞེས་བྱའོ། །བཞི་པ་ནི། ཁམས་གསུམ་གྱི་སྒོམ་སྤང་ཉོན་མོངས་ཆུང་ངུའི་ཆུང་
ང་དགུ་རིམ་གྱིས་སྤོང་བའི་ཉན་ཐོས་ཡིན་པས་ན་སྤང་བྱ་རིམ་གྱིས་པ་ཞེས་བྱའོ། །ལྔ་པ་ནི། དེ་དགུ་
ཅིག་ཅར་དུ་སྤོང་བའི་ཉན་ཐོས་ཡིན་པས་ན་དེ་སྐད་ཅེས་བྱའོ། །དེས་ན་སྦྱོར་ལམ་སྟན་གཅིག་པའི་
རྟོགས་པ་ཐོབ་པའི་ཉན་ཐོས་གང་ཞིག རྒྱུན་ཞུགས་ཀྱི་འབྲས་བུ་མངོན་དུ་མ་བྱས་པར་འབྲས་བུ་ཐ་མ་
གསུམ་པོ་གང་རུང་མངོན་དུ་བྱས་སམ་བྱེད་པར་འགྱུར་བ་གང་རུང་ཡང་ཡིན། རང་ཡིན་ པའ མ་རང་
གི་ནང་ཚན་དུ་གྱུར་པའི་རྒྱུན་ཞུགས་ཀྱི་རྟོ གས་པ་སྔོན་དུ་སོང་བའི་ཕྱིར་འོང་དང་། ཕྱིར་འོང་གི་རྟོགས་
པ་སྔོན་དུ་སོང་བའི་ཕྱིར་མི་འོང་གང་རུང་མེད་པ་ཡང་ཡིན་ པའི་གཞི་མཐུན་པར་དམིགས་པ། ཐོད་
རྒལ་པའི་ཉན་ཐོས་ཀྱི་དགེ་འདུན་གྱི་མཚན་ཉིད། དེ་གང་ཞིག མཐོང་ལམ་གྱི་སྔ་རོལ་ཏུ་འདོད་ཉོན་
ལ་ཆགས་བྲལ་བྱས་པ། ཆགས་བྲལ་སྔོན་སོང་གི་ཉན་ཐོས་ཀྱི་དགེ་འདུན་གྱི་མཚན་ཉིད། དེ་གང་
ཞིག འབྲས་བུ་བཞི་རིམ་གྱིས་མངོན་དུ་བྱེད་པར་འ གྱུར་བ་དང་བྱས་པ་འང་རུང་གི་རིགས་ཅན། རིམ་
གྱིས་པའི་ཉན་ཐོས་ཀྱི་དགེ་འདུན་གྱི་མཚན་ཉིད། དེ་གང་ཞིག ཁམས་གསུམ་གྱི་སྒོམ་སྤང་ཉོན་མོངས་
ཆུང་ངུའི་ཆུང་དུ་དགུ་ཅིག་ཅར་དུ་སྤུངས་པའ མ་སྤོང་བའི་རིགས་ཅན་གང་རུང་དེ། སྤང་བྱ་ཅིག་ཅར་
པའི་ཉན་ཐོས་ཀྱི་དགེ་འདུན་གྱི་མཚན་ཉིད། དེ་གང་ཞིག དེ་དགུ་རིམ་གྱིས་སྤངས་པའ མ་སྤོང་བའི་
རིགས་ཅན་གང་རུང་དེ། སྤང་བྱ་རིམ་གྱིས་པའི་ཉན་ཐོས་ཀྱི་དགེ་འདུན་གྱི་མཚན་ཉིད། དེས་ན་
ཅིག་ཅར་པ་ལ་སྤང་བྱ་ཅིག་ཅར་པས་ཁྱབ། རིམ་གྱིས་པ་ལ་སྤང་བྱ་རིམ་གྱིས་པས་ཁྱབ་བོ། །
གསུམ་པ་འབྲས་བུ་ཐོད་རྒལ་པའི་རྒྱུན་ཞུགས་མི་འཇོག་སྟེ། རྒྱུན་ཞུགས་ཀྱི་འབྲས་བུ་དེ་འབྲས་བུ་
བཞིའི་ཐོག་མ་ཡིན་ པས་དེའི་སྔ་རོལ་ཏུ་ཐོད་རྒལ་བའི་འབྲས་བུ་གཞན་མེད་པའི་ཕྱིར། དེ་ལ་འབྲས་བུ་བར་
བ་གཉིས་བཞག་ཏུ་ཡོད་དེ། རྒྱུན་ཞུགས་ཀྱི་རྟོ གས་པ་སྔོན་དུ་མ་སོང་བའི་ཕྱིར་འོང་ཡོད་པ་གང་ཞིག་
རྒྱུན་ཞུགས་དང་ཕྱིར་འོང་གི་རྟོགས་པ་སྔོན་དུ་མ་སོང་བའི་ཕྱིར་མི་འོང་ཡང་ཡོད་པའི་ཕྱིར། འབྲས་བུ་
ཐོད་རྒལ་པའི་དགྲ་བཅོམ་མེད་དེ། དགྲ་བཅོ མ་པའི་འབྲས་བུ་དེ་འབྲས་བུ་བཞིའི་ཐ་མ་ཡིན་པས་དེ་
ཐོབ་པ་ལ་འབྲས་བུ་དང་པོ་གསུམ་པོ་གང་རུང་གཅིག་ཐོབ་པ་སྔོན་དུ་འགྲོ་དགོས་པའི་ཕྱིར། ཆགས་
བྲལ་སྔོན་སོང་གི་རྒྱུན་ཞུགས་མེད་དེ། མཐོང་ལམ་གྱི་སྔ་རོལ་ཏུ་འ ཇིག་རྟེན་པའི་ཞི་རགས་ཀྱི་རྣམ་ པ་
ཅན་གྱི་ལམ་གྱིས་རྒྱུན་ཞུགས་ཞུགས་པའི་སྦྱང་བྱའི་གཙོ་བོ་ལ་ཆགས་བྲལ་བྱེད་མི་ནུས་ཏེ། དེའི་སྔ་རོལ་
ཏུ་མཐོང་སྤང་ཀུན་སྦྱོར་གསུམ་ལ་ཆ གས་བྲལ་བྱེད་མི་ནུས་པའི་ཕྱིར། དེ་འདྲའི་ཕྱིར་འོང་མེད་དེ།
ཆགས་བྲལ་སྔོན་སོང་ཞེས་པའི་ཆགས་པ་དེ་སྤྱིར་འདོད་ཉོན་དང་ཁྱད་པར་དུ་འཇིག་རྟེན་པའི་སྒོམ་སྤང་དུ་
149



གྱུར་ པའི་འ དོད་པའི་འ དོད་ཆགས་ལ་བྱེད་རིགས་པ་གང་ཞིག མཐོང་ལམ་གྱི་སྔ་རོལ་ཏུ་དེ་ལ་ཆགས་
བྲལ་བྱས་པའི་ཕྱིར་འོང་མེད་ པའི་ཕྱིར་ཏེ། དེའི་སྔ་རོལ་ཏུ་བསམ་གཏན་གྱི་དངོས་གཞི་ཐོབ་པའི་ཕྱིར་
འོང་མེད་ པའི་ཕྱིར། དེ་ལྟར་ཡང་ཀུན་བཏུས་ཀྱི་ཊཱིཀ་ལས། འདི་ལ་མཐོང་ལམ་གྱི་སྔ་རོལ་ཏུ་ཕལ་
ཆེར་ལ་འདོད་ཆགས་དང་བྲལ་བ་དང་སྒོམ་ལམ་གྱི་སྟོབས་ཀྱིས་ཐོབ་པ་གཉིས་ལས་སྔ་མ་ཆགས་བྲལ་སྔོན་་་་་
སོང་དུ་འདོད་པ་ནི་ཧ་ཅང་ཐལ་ཆེས་སོ། །ཞེས་གསུངས་པའི་ཕྱིར། དེ་འདྲའི་ཕྱིར་མི་འོང་ཡོད་དེ།
ཆགས་བྲལ་སྔོན་སོང་ཞེས་པའི་ཆགས་པ་དེ་བཤད་མ་ཐག་པ་ལྟར་ཡིན་པ་གང་ཞིག མཐོང་ལམ་གྱི་སྔ་
རོལ་ཏུ་དེ་ལ་ཆ གས་བྲལ་བྱས་པའི་ཕྱིར་མི་འོང་ཡོད་པའི་ཕྱིར། དེ་འདྲའི་དགྲ་བཅོ མ་མེད་དེ། མཐོང་
ལམ་གྱི་སྔ་རོལ་ཏུ་དགྲ་བཅོམ་ཞུགས་པའི་སྤང་བྱའི་གཙོ་བོ་ལ་ཆ གས་བྲལ་བྱེད་མི་ནུས་པའི་ཕྱིར་ཏེ། དེའི་
སྔ་རོལ་ཏུ་སྲིད་ ཉོན་དགུ་པ་སྤོང་མི་ནུས་པའི་ཕྱིར། འབྲས་བུ་རིམ་གྱིས་པའི་རྒྱུན་ཞུགས་ཡོད་དེ། འབྲས་
བུ་ཕྱི་མ་གསུམ་རིམ་གྱིས་མངོན་དུ་བྱེད་པའི་རྒྱུན་ཞུགས་ཡོད། དེ་ཡིན་ན་འབྲས་བུ་རིམ་གྱིས་པ་ཡིན་
དགོས་པའི་ཕྱིར། དེ་འདྲའི་ཕྱིར་འོང་ཡོད་དེ། རྒྱུན་ཞུགས་ཀྱི་རྟོ གས་པ་སྔོན་དུ་སོང་བའི་ ཕྱིར་འོང་
ཡོད། དེ་ཡིན་ན་དེ་ཡིན་ དགོས་པའི་ཕྱིར། དེ་འདྲའི་ཕྱིར་མི་འོང་ཡོད་དེ། རྒྱུན་ཞུགས་དང་
ཕྱིར་འོང་གི་རྟོ གས་པ་སྔོན་དུ་སོང་བའི་ཕྱིར་མི་འོང་ཡོད། དེ་ཡིན་ན་དེ་ཡིན་དགོས་པའི་ཕྱིར། དེ་
འདྲའི་དགྲ་བཅོ མ་ཡོད་དེ། འབྲས་བུ་བཞི་རིམ་གྱིས་མངོན་དུ་བྱས་པའི་ཉན་ཐོས་དགྲ་བཅོ མ་ཡོད།
དེ་ཡིན་ན་འབྲས་བུ་རིམ་གྱིས་པ་ཡིན་དགོས་པའི་ཕྱིར། སྤང་བྱ་རིམ་གྱིས་པའི་རྒྱུན་ཞུགས་ཡོད་དེ།
ཁམས་གསུམ་གྱི་སྒོམ་སྤང་ཉོན་མོངས་ཆུང་ངུའི་ཆུང་ངུ་དགུ་རིམ་གྱིས་སྤོང་བའི་རྒྱུན་ཞུགས་ཡོད་པའི་ཕྱིར།
ཕྱིར་འོང་དང་ཕྱིར་མི་འོང་གང་རུང་ཡིན་ན། སྤང་བྱ་རིམ་གྱིས་པ་ཡིན་དགོས་ཏེ། འདོད་ཉོན་དྲུག་
པ་དང་སྲིད་ ཉོན་དྲུག་པ་ཅིག་ཅར་དུ་སྤོང་བའི་ཕྱིར་འོང་ཡང་མེད། འདོད་ཉོན་དགུ་པ་དང་སྲིད་ཉོན་
དགུ་པ་ཅིག་ཅར་དུ་སྤོང་བའི་ཕྱིར་མི་འོང་ཡང་མེད་ པའི་ཕྱིར་ཏེ། རྣམ་བཤད་ལས། འབྲས་བུ་བར་
བ་གཉིས་ལ་ཅིག་ཅར་པ་བཞ ག་དུ་མི་རུང་སྟེ། འདོད་ཉོན་དྲུག་པ་སྤོང་བའི་ཚེ་སྲིད་ ཉོན་དྲུག་པ་དང༌།
དེ་དགུ་པ་སྤོང་བའི་ཚེ་སྲིད་ཉོན་དགུ་པ་སྤོང་བ་མི་སྲིད་ པས་འབྲས་བུ་དང་པོ་དང་ཐ་མ་ཁོ་ན་ལ་བཞག་་་་་
གོ །ཞེས་གསུངས་པའི་ཕྱིར། དེ་འདྲའི་དགྲ་བཅོ མ་ཡོད་དེ། དེ་དགུ་རིམ་གྱིས་སྤངས་པའི་ཉན་ཐོས་
དགྲ་བཅོ མ་ཡོད་པའི་ཕྱིར། །
སྤང་བྱ་ཅིག་ཅར་བའི་རྒྱུན་ཞུགས་ཡོད་དེ། དེ་དགུ་ཅིག་ཅར་དུ་སྤོང་བའི་རྒྱུན་ཞུ གས་ཡོད་ པའི་
ཕྱིར། དེ་འདྲའི་དགྲ་བཅོ མ་ཡོད་དེ། དེ་དགུ་ཅིག་ཅར་དུ་སྤངས་པའི་ཉན་ཐོས་དགྲ་བཅོ མ་ཡོད་ པའི་
240



ཕྱིར།
ཁ་ཅིག སྦྱོར་ལམ་སྟན་གཅི ག་པའི་ རྟོ གས་པ་ཐོབ་པའི་ཉན་ཐོས་ཀྱི་དགེ་འ དུན་གང་ཞིག རྒྱུན་
ཞུ གས་ཀྱི་འབྲས་བུ་ཐོབ་པའི་ རྗེས་སུ་ཕྱི་མ་གསུམ་པོ་གང་རུང་མངོན་དུ་བྱས་སམ་བྱེད་པ། རིམ་གྱིས་
པའི་ཉན་ཐོས་ཀྱི་དགེ་འདུན་གྱི་མཚན་ཉིད། དེ་གང་ཞིག རྒྱུན་ཞུགས་ཀྱི་འབྲས་བུ་མངོན་དུ་མ་བྱས་
པར་ཕྱི་མ་གསུམ་པོ་གང་རུང་མངོན་དུ་བྱས་སམ་བྱེད་པ། ཐོད་རྒལ་པའི་ཉན་ཐོས་ཀྱི་དགེ་འདུན་གྱི་
མཚན་ཉིད་དུ་འདོད་པ་མི་འཐད་དེ། དང་པོ་ལ། སྤང་བྱ་ཅིག་ཅར་བའི་ཉན་ཐོས་དགྲ་བཅོ མ་པ་
དང་། སྤང་བྱ་ཅིག་ཅར་བའི་རྒྱུན་ཞུགས་ལ་མ་ངེས་ལ། ཕྱི་མ་འབྲས་བུ་ཐོད་རྒལ་པའི་ཕྱིར་འོང་གི་
རྟོ གས་པ་སྔོན་དུ་སོང་བའི་ཕྱིར་མི་འོང་དང་། འབྲས་བུ་ཐོད་རྒལ་པའི་ཕྱིར་མི་འོང་གི་རྟོ གས་པ་སྔོན་
དུ་སོང་བའི་ཉན་ཐོས་དགྲ་བཅོམ་པ་ལ་མ་ངེས་པའི་ཕྱིར། རོང་ཊིཀ་པས། སྤང་བྱ་ཅིག་ཅར་བའི་
ཉན་ཐོས་དགྲ་བཅོ མ་པ་དེ་འབྲས་བུ་ཐོད་རྒལ་པ་ཡིན་ཏེ། དེ་འབྲས་བུ་བར་བ་གཉིས་མངོན་དུ་མ་བྱས་
པར་དགྲ་བཅོམ་པའི་འབྲས་བུ་མངོན་དུ་བྱས་པའི་འབྲས་གནས་ཡིན་པའི་ཕྱིར། འབྲས་བུ་ཐོད་རྒལ་
པའི་ཕྱིར་འོང་གི་རྟོགས་པ་སྔོན་དུ་སོང་བའི་ཕྱིར་མི་འོང་དེ་འབྲས་བུ་རིམ་གྱིས་པ་ཡིན་ཏེ། དེ་འབྲས་
བུ་བར་བ་གཉིས་རིམ་གྱིས་མངོན་དུ་བྱས་པའི་འབྲས་གནས་ཡིན་པའི་ཕྱིར་ན་མི་འཐད་དེ། འབྲས་བུ་
རིམ་གྱིས་པ་ལ་འབྲས་བུ་བཞི་རིམ་གྱིས་མངོན་དུ་བྱས་སམ་བྱེད་པ་གང་རུང་གཅིག་དགོས་པའི་ཕྱིར་ཏེ། །
མཛོད་འགྲེལ་ལས། འབྲས་བུ་བཞི་མཐར་གྱིས་ཐོབ་པའི་ཕྱིར་དེ་སྐད་ཅེས་བྱའོ། །ཞེས་གསུངས་
པའི་ཕྱིར། །
གཞན་ཡང་། སྤང་བྱ་ཅིག་ཅར་བའི་རྒྱུན་ཞུགས་ཆོས་ཅན། འབྲས་བུ་ཐོད་རྒལ་པ་ཡིན་ པར་
ཐལ༑ འབྲས་བུ་བར་བ་གཉིས་མངོན་དུ་མ་བྱས་པར་དགྲ་བཅོམ་པའི་འབྲས་བུ་མངོན་དུ་བྱེད་པའི་འབྲས་
གནས་ཡིན་པའི་ཕྱིར། ཁྱབ་པ་ཁས། གཞན་ཡང་། འབྲས་བུ་ཐོད་རྒལ་བའི་ཕྱིར་འོང་གི་རྟོ གས་པ་
སྔོན་དུ་སོང་བའི་ཕྱིར་མི་འོང་དེ་འབྲས་བུ་རིམ་གྱིས་པའི་ཕྱིར་མི་འོང་ཡིན་པར་ཐལ། འབྲས་བུ་རིམ་
གྱིས་པ་ཡིན་ པའི་ཕྱིར། འདོད་ན། དེ་འདྲའི་ཕྱིར་མི་འོང་ཞུགས་པ་དེ་འབྲས་བུ་རིམ་གྱིས་པའི་ཕྱིར་
མི་འོང་ཞུགས་པ་ཡིན་པར་ཐལ་ལོ། །འདོད་ན། དེ་འབྲས་བུ་རིམ་གྱིས་པ་ཡིན་ པར་ ཐལ་ལོ། །འདོད་
མི་ནུས་ཏེ། འབྲས་བུ་ཐོད་རྒལ་པའི་ཕྱིར་མི་འོང་ཞུགས་པ་དང༌། འབྲས་བུ་རིམ་གྱིས་པའི་ཕྱིར་མི་
འོང་ཞུགས་པ་གང་རུང་མ་ཡིན་ པའི་ཕྱིར་མི་འོང་གི་ཞུགས་པ་ཡིན་ པའི་ཕྱིར། །
ཁ་ཅིག སྦྱོར་ལམ་སྟན་གཅིག་པའི་རྟོགས་པ་ཐོབ་པའི་ཉན་ཐོས་གང་ཞིག མཐོང་ལམ་གྱི་སྔ་
241



རོལ་ཏུ་རང་གི་ཞུགས་པའི་སྤང་བྱའི་གཙོ་བོ་ལ་ཆགས་བྲལ་བྱས་པ་དེ། ཆགས་བྲལ་སྔོན་སོང་གི་ཉན་
ཐོས་ཀྱི་དགེ་འདུན་གྱི་མཚན་ཉིད། དེའི་སྔ་རོལ་ཏུ་རང་གི་སྤང་བྱའི་གཙོ་བོ་ལ། ཞེས་སོགས་ཟེར་
བ་མི་འཐད་དེ། འབྲས་བུ་ཐོད་རྒལ་པའི་ཕྱིར་འོང་ཆོས་ཅན། མཚོན་བྱ་དེར་ཐལ། མཚན་ཉིད་
དང་པོ་དེ་ཡིན་ པའི་ཕྱིར། གཉིས་པ་གྲུབ་སྟེ། དེའི་སྔ་རོལ་ཏུ་འདོད་ཉོན་དྲུག་པ་ལ་ཆགས་བྲལ་
བྱས་པ་གང་ཞིག དེ་དེའི་སྤང་བྱའི་གཙོ་བོ་ཡིན་པའི་ཕྱིར། །
གཉིས་པ་ནི། ཆགས་བྲལ་སྔོན་སོང་གི་ཕྱིར་མི་འོང་ཆོས་ཅན། མཚན་ཉིད་དེར་ཐལ། མཚོན་
བྱ་དེ་ཡིན་པའི་ཕྱིར། འདོད་ན། དེའི་སྔ་རོལ་ཏུ་སྲིད་ཉོན་དགུ་པ་ལ་ཆགས་བྲལ་བྱས་པ་ཡིན་པར་ཐལ།
འདོད་པ་གང་ཞིག དེ་དེའི་སྤང་བྱའི་གཙོ་བོ་ཡིན་ པའི་ཕྱིར།
ཁ་ཅིག དེའི་སྔ་རོལ་ཏུ་ཐ་མའི་ཆ་མཐུན་ལྔ་ལ་ཆགས་བྲལ་བྱས་ཟེར་བ་མི་འཐད་དེ། དེའི་སྔ་
རོལ་ཏུ་མཐོང་སྤང་ཀུན་སྦྱོར་གསུམ་ལ་ཆགས་བྲལ་བྱེད་མི་ནུས་པའི་ཕྱིར།
གཉིས་པ་སོ་སོར་བཤད་པ་ལ། རྒྱུན་ཞུགས་ཞུགས་འབྲས། ཕྱིར་འོང་ཞུགས་འབྲས། ཕྱིར་
མི་འོང་ཞུགས་འབྲས། དགྲ་བཅོམ་ཞུགས་འབྲས་བཤད་པ་དང་བཞི་ལས། དང་པོ་ལ། རྒྱུན་ཞུགས་
ཞུགས་པ་བཤད་པ་དང༌། རྒྱུན་ཞུགས་འབྲས་གནས་བཤད་པ་དང་གཉིས། དང་པོ་ལ། མཚན་
ཉིད༑ དབྱེ་བ། ས་མཚམས། སྒྲ་བཤད་པའོ། །དང་པོ་ནི། ཞུགས་པ་བཞིའི་ནང་ཚན་གང་ཞིག
མཐོང་སྤང་ཀུན་སྦྱོར་གསུམ་སྤངས་པས་རབ་ཏུ་ཕྱེ་བའི་རིགས་སུ་གནས་པའི་དགེ་སྦྱོང་ཚུལ་གྱི་འབྲས་བུ་་་་་
ཐོབ་པའི་ཕྱིར་དུ་བརྩོན་བཞིན་པའི་སྦྱོར་བ་རྒྱུན་ཆགས་ལ་གནས་པ། རྒྱུན་ཞུགས་ཞུགས་པའི་མཚན་
ཉིད།
གཉིས་པ་དེ་ལ་དབང་པོའི་སྒོ་ནས་རྒྱུན་ཞུགས་ཞུགས་པ་དབང་རྟུལ་དད་པའི་རྗེས་འབྲང་དང༌། དེ་
དབང་རྣོན་ཆོས་ཀྱི་རྗེས་འབྲང་གཉིས་སུ་ཡོད་དེ། མཛོད་ལས། དབང་པོ་རྣོ་རྟུལ་དེ་དག་ཏུ། །དད་
དང་ཆོས་ཀྱི་རྗེས་འབྲང་བ། །ཞེས་གསུངས་པའི་ཕྱིར། གཞན་གྱིས་བསྟན་པའི་རྗེས་སུ་འབྲངས་ཏེ་
བདེན་པ་མངོན་པར་རྟོགས་པའི་ཕྱིར་དུ་བརྩོན་པའི་རྒྱུན་ཞུགས་ཞུགས་པ་དེ་དང་པོ་དང༌། རང་ཉིད་
ཀྱིས་གསུང་རབ་ཀྱི་རྗེས་སུ་འབྲངས་ཏེ་བདེན་པ་མངོན་པར་རྟོགས་ནུས་པའི་རྒྱུན་ཞུགས་ཞུགས་པ་དེ་་་་་་
གཉིས་པར་འཇོག་སྟེ། ཀུན་བཏུས་ལས། དད་པའི་རྗེས་སུ་འབྲང་བ་གང་ཞེ་ན། གང་ཚོགས་བསགས་
པ་དབང་པོ་རྟུལ་པོ་ཕ་རོལ་གྱིས་བསྟན་པའི་རྗེས་སུ་འབྲངས་ནས་བདེན་པ་མངོན་པར་རྟོགས་པར་བྱ་བའི་
ཕྱིར་སྦྱོར་བའོ། །ཆོས་ཀྱི་རྗེས་སུ་འབྲང་བ་གང་ཞེ་ན། གང་ཚོགས་བསགས་པ་དབང་པོ་རྣོན་པོ་
242



བདག་ཉིད་ཀྱིས་བདེན་པའི་དབང་དུ་བྱས་པའི་ཆོས་ཀྱི་རྗེས་སུ་འབྲངས་ནས་བདེན་པ་མངོན་པར་རྟོགས་་་
པར་བྱ་པའི་ཕྱིར་སྦྱོར་བའོ། །ཞེས་གསུངས་པའི་ཕྱིར། དེ་ལ་སྤང་བྱ་སྤོང་ཚུལ་གྱི་སྒོ་ནས་དབྱེ་ན་སྤང་
བྱ་ཅིག་ཅར་བའི་རྒྱུན་ཞུགས་ཞུགས་པ་དང༌། སྤང་བྱ་རིམ་གྱིས་པའི་རྒྱུན་ཞུགས་ཞུགས་པ་གཉིས་ལས།
རྒྱུན་ཞུགས་ཞུགས་པ་གང་ཞིག ཁམས་གསུམ་གྱི་སྒོམ་སྤང་ཉོན་མོངས་ཆུང་ངུའི་ཆུང་ངུ་དགུ་ཅིག་ཅར་
དུ་སྤོང་བའི་རིགས་ཅན། དང་པོའི་མཚན་ཉིད། དེ་གང་ཞིག དེ་དགུ་རིམ་ཅན་དུ་སྤོང་བའི་རིགས་
ཅན{ གཉིས་པའི་མཚན་ཉིད། རིགས་ཅན་སྨོས་པ་ལ་དགོས་པ་ཡོད་དེ། ཉན་ཐོས་ཀྱི་སྒོམ་ལམ་མ་
ཐོབ་པར་ཐེག་ཆེན་གྱི་ལམ་དུ་འཇུག་པར་ངེས་པའི་སྤང་བྱ་རིམ་གྱིས་པའི་རྒྱུན་ཞུགས་ཞུགས་པ་དེ་བསྡུ་་་་་
བར་བྱ་བའི་ཆེད་ཡིན་ པའི་ཕྱིར། དེས་དེ་དགུ་ཅིག་ཅར་དུ་སྤོང་བའི་ཕྱིར། དེས་དེ་དགུ་ཐེག་ཆེན་ལམ་
དུ་ཅིག་ཅར་དུ་སྤོང་བའི་ཕྱིར་ཏེ། དེ་ཡོད་པའི་ཕྱིར་ཏེ། མདོ་སྡེའི་རྒྱན་ལས། ཉན་ཐོས་མ་ངེས་རྣམ་
གཉིས་ཏེ། །ཐེག་དོན་མཐོང་དང་མ་མཐོང་དང༌། །དོན་མཐོང་འདོད་ཆགས་བྲལ་བ་དང༌། །འདོད་
ཆགས་བྲལ་མིན་འདིར་དམན་པའོ། །ཞེས་གསུངས་པའི་ཕྱིར། དེ་ལ་སྤངས་པའི་སྒོ་ནས་འདོད་ཉོན་
དང་པོ་ཙམ་ཡང་མ་སྤངས་པའི་རྒྱུན་ཞུགས་ཞུགས་པ་དང༌། འདོད་ཉོན་དང་པོ་ཙམ་སྤངས་པའི་རྒྱུན་
ཞུགས་ཞུགས་པ་ནས། འདོད་ཉོན་ལྔ་པ་སྤངས་པའི་དེའི་བར་དྲུག་ཡོད། དེ་ཡིན་ན། འདོད་ཉོན་
དྲུག་པ་མ་སྤངས་པས་ཁྱབ་སྟེ། མཛོད་ལས། སྒོམ་པས་སྤང་བྱ་མ་སྤངས་ན། །འབྲས་བུ་དང་པོ་ལ་
ཞུགས་པ། །རྣམ་ལྔའི་བར་བཅོ མ་གཉིས་པ་ལ། །ཞེས་གསུངས་པའི་ཕྱིར། དེ་ལ་སྐྱེ་བ་ལེན་ཚུལ་གྱི་
སྒོ་ནས་འདོད་པར་ལས་ཉོན་གྱིས་སྐྱེ་བ་གཅིག་ཀྱང་མི་ལེན་པ་ནས། འདོད་པར་སྐྱེ་བ་བདུན་ལེན་པའི་
བར་དུ་ཡོད་དོ། །
གསུམ་པ་ས་མཚམས་ནི་སྦྱོར་ལམ་སྟན་གཅིག་པ་ནས་ལམ་རྗེས་བཟོད་ཀྱི་བར་དུ་ཡོད་དེ། ཀུན་
བཏུས་ལས། རྒྱུན་དུ་ཞུགས་པའི་འབྲས་བུ་ལ་འཇུག་པ་གང་ཞེ་ན། གང་ངེས་པར་འབྱེད་པའི་ཆ་
དང་མཐུན་པ་ལ་མཐོང་བའི་ལམ་གྱི་སེམས་ཀྱིས་སྐད་ཅིག་མ་བཅོ་ལྔ་ལ་གནས་པའི་གང་ཟག་གོ །ཞེས་
དང་། རྒྱལ་པོ་སྲས་སུ། ངེས་པར་འབྱེད་པའི་ཆ་དང་མཐུན་པ་སྟན་གཅིག་པ་ནས་བཟུང་སྟེ་དང་
པོའི་འབྲས་བུའི་བར་དུའོ། །ཞེས་དང༌། རྣམ་བཤད་ལས། ས་མཚམས་སྦྱོར་ལམ་སྟན་གཅིག་པ་
ནས། རྒྱུན་ཞུགས་ཀྱི་འབྲས་བུས་བསྡུས་པའི་རྣམ་གྲོལ་ལམ་མ་ཐོབ་ཀྱི་ བར་ཚུན་ཆད་དུ། ཞེས་དང༌།
བློ་གསལ་བགྲོད་པའི་ཐེམ་སྐས་ལས། དེ་ལྟར་ན་ལུགས་དེ་གཉིས་ཀ་འཐད་པར་མི་རིགས་ཏེ། དཔྱད་
པར་བྱ་བའི་གཞི་རྒྱུན་དུ་ཞུགས་པ་གཅིག་ཉིད་ཀྱི་སྟེང་དུ་མི་མཐུན་པ་གཉིས་དམ་བཅས་པའི་ཕྱིར་གཉིས་་་་
243



ཀ་མི་འཐད་ན་ གང་ངེས་པའི་དོན་དུ་འདོད་པར་བྱ་ཞེ་ན། ཇི་སྐད་བཤད་པའི་སྐྱོན་དུ་འགྱུར་བའི་ཕྱིར།།
དེ་ལྟར་ཡང་ཀུན་བཏུས་ཀྱི་ལུགས་དེ་ཁོ་ན་རྨ་མེད་པ་ཡིན་ནོ། །ཞེས་དང༌། འདོད་ཉོན་དྲུག་པ་མ་
སྤངས་པར། །སྦྱོར་ལམ་སྟན་གཅིག་ནས་བཟུང་སྟེ། །ལམ་ལ་རྗེས་བཟོད་བར་དག་ལ། །གནས་
པ་དེ་ནི་རྒྱུན་ཞུགས་ཞུགས། །ཞེས་གསུངས་པའི་ཕྱིར། ཁོ་ན་རེ། ས་མཚམས་དེ་མི་འཐད་དེ། རྒྱུན་
ཞུགས་ཞུགས་པ་ལ་འཕགས་པས་ཁྱབ་པའི་ཕྱིར་ཏེ། རྒྱུན་ཞུགས་ཞུགས་པའི་མིང་ཅན་གྱི་བྱང་སེམས་
ཡིན་ན། འཕགས་པ་ཡིན་དགོས་པའི་ཕྱིར་ན་མ་ཁྱབ། རྟགས་གྲུབ་སྟེ། འཆད་པར་འགྱུར་བའི་ལམ་
ཤེས་པ་ཉིད། ཅེས་སོགས་དང༌། དགེ་འདུན་ལ་སངས་རྒྱས་དཀོན་མཆོག་གི །ཞེས་སོགས་དང་། དབུ་
མ་འཇུག་པར། འདི་ནི་འཕགས་པ་བརྒྱད་པ་ཇི་ལྟ་དེ་ལྟར་ཉེ་བར་བསྟན། །ཞེས་གསུངས་པའི་ཕྱིར་
དང༌། རྒྱུན་ཞུགས་ཞུགས་པའི་མངོན་རྟོགས་ཡིན་ན། བརྒྱུད་པའི་ས་ཡིན་དགོས་པའི་ཕྱིར་ཏེ། མདོ་
ལས། རིགས་ཀྱི་ས་དང་། བརྒྱད་པའི་ས་དང༌། ཞེས་སོགས་གསུངས་པའི་ཕྱིར་ན་མི་འཐད་དེ།
རང་སངས་རྒྱུས་ཡིན་ན། འཕགས་པ་ཡིན་དགོས་པར་ཐལ། རང་སངས་རྒྱུས་ཀྱི་མིང་ཅན་གྱི་བྱང་
སེམས་ཡིན་ན། དེ་ལྟར་དགོས་པའི་ཕྱིར། ཁྱབ་པ་ཁས། རྟགས་གྲུབ་སྟེ། རང་སངས་རྒྱས་དང་ལྷན་
ཅིག་བརྒྱུད་པོ། ཞེས་དང༌། དེའི་འོག་ཏུ་རང་སངས་རྒྱ ས་ཏེ་ཉི་ཤུའོ། །ཞེས་གསུངས་པའི་ཕྱིར།
གཞན་ཡང་། སྤང་བྱ་ཅིག་ཅར་བའི་རྒྱུན་ཞུགས་ཞུགས་པའི་མཁྱེན་པ་ཆོས་ཅན། བརྒྱད་པའི་ས་
ཡིན་པར་ཐལ། རྒྱུན་ཞུགས་ཞུགས་ པའི་མཁྱེན་པ་ཡིན་ པའི་ཕྱིར། འདོད་མི་ནུས་ཏེ། དེ་ལ་བརྒྱུད་
པའི་སའི་སྒྲ་མ་ཚང་བའི་ཕྱིར་ཏེ། གསེར་ཕྲེང་ལས། སྒྲ་དང་བསྟུན་ན་ཅིག་ཅར་བ་ལ་སྒྲའི་དོན་མེད། །
ཅེས་དང་། རྣམ་བཤད་ལས། མཐར་གྱིས་པའི་འབྲས་བུ་དང་པོ་རྒྱུན་ཞུགས་ལ་ཞུགས་པའི་རྟོགས་པ་ནི་
ཆོས་ཅན། བརྒྱུད་པའི་ས་ཡིན་ཏེ། ཞེས་དང༌། མཐར་གྱིས་པའི་རྒྱུན་ཞུགས་ཀྱི་མངོན་རྟོགས་ནི་
ཆོས་ཅན། མཐོང་བའི་ས་ཡིན་ཏེ། ཞེས་མཐར་གྱིས་པ་སྨོས་པ་ལ་དགོས་པ་ཡོད་པའི་ཕྱིར། ཁོ་ན་རེ།
སྦྱོར་ལམ་སྟན་གཅིག་པ་ལ་གནས་པའི་རྒྱུན་ཞུགས་ཞུགས་པའི་མཁྱེན་པ་ཆོས་ཅན། བརྒྱུད་པའི་ས་མ་
ཡིན་པར་ཐལ། རིགས་ཀྱི་ས་ཡིན་ པའི་ཕྱིར་ན་མ་ཁྱབ། གནས་སྐབས་ཉན་ཐོས་སུ་རིགས་ངེས་པའི་
ཉན་ཐོས་ཀྱི་ཚོགས་ལམ་ཆོས་ཅན། རིགས་ཀྱི་ས་མ་ཡིན་པར་ཐལ། དཀར་པོ་རྣམ་པར་མཐོང་བའི་ས་
ཡིན་པའི་ཕྱིར། ཁྱབ་པ་ཁས། དེར་ཐལ། ཆོས་ཅན་དེ་ཡིན་པའི་ཕྱིར། འདོད་མི་ནུས་ཏེ། གནས་
སྐབས་ཉན་ཐོས་ཀྱི་ཡང་དག་པར་བླངས་པ་ལས་མི་འདའ་བའི་ཉན་ཐོས་སོ་སྐྱེའི་མཁྱེན་པ་ཡིན་པའི་ཕྱིར།
ཁོ་ན་རེ། དགྲ་བཅོ མ་ཞུགས་པ་དང་སོ་སྐྱེའི་གཞི་མཐུན་ཡོད་པར་ཐལ། ཕྱིར་མི་འོང་ཞུགས་པ་དང་
244



དེའི་གཞི་མཐུན་ཡོད་པའི་ཕྱིར་ན་མ་ཁྱབ། དེར་ཐལ། ཕྱིར་འོང་ཞུགས་པ་ལ་མེད་པའི་ཕྱིར་ཏེ། རྒྱུན་
ཞུགས་ཞུགས་པ་ལ་དེའི་ཕྱིར་ན་མི་འཐད་དེ། སྐྱོར་ལམ་སྟན་གཅིག་པ་ལ་གནས་པའི་ཕྱིར་མི་འོང་
ཞུགས་པ་དང༌། དེ་འདྲའི་ཕྱིར་འོང་ཞུགས་པ་ཡོད་པའི་ཕྱིར་ཏེ། རྣམ་བཤད་ལས། ཐོད་རྒལ་པའི་
ཞུགས་པ་ནི་རྒྱུན་ཞུགས་ ལྟར་རོ། །ཞེས་གསུངས་པའི་ཕྱིར། ཁོ་ན་རེ། ཉན་ཐོས་ཀྱི་མཐོང་ལམ་
སྡུག་བསྔལ་ཆོས་ཤེས་ལ་གནས་པའི་རྒྱུན་ཞུགས་ཞུགས་པ་མེད་དེ། ཉན་ཐོས་ཀྱི་མཐོང་ལམ་བཟོད་པ་
བརྒྱུད་ཅིག་ཅར་དུ་སྐྱེ་ཞིང༌། དེའི་ཤེས་པ་བརྒྱད་ཀྱང་ཅིག་ཅར་དུ་སྐྱེ་བའི་ཕྱིར། ཞེས་ཟེར་བ་མི་འཐད་
དེ། དེ་བརྒྱུད་རིམ་པ་བཞིན་དུ་སྐྱེ་བར་ཀུན་བཏུས་ལས་བཤད་པའི་ཕྱིར་དང་། རྣམ་བཤད་ལས།
རྣལ་འབྱོར་པའི་རྒྱུད་ལ་བདེན་པ་བཞི་ལ་དམིགས་པའི་མཐོང་ལམ་སྐྱེ་བ་ན་ཡང་རིམ་པ་དེ་དག་དང་མཐུན་
པར་སྐྱེ་བའི་ཚུལ་གཅིག་ཡོད་དོ། །ཞེས་གསུངས། ཞེས་གསུང་རབ་ལས་བསྟན་པའི་རིམ་པ་དང་མཐུན་
པར་དང་པོར་ཉན་ཐོས་ཀྱི་མཐོང་ལམ་སྡུག་བསྔལ་ཆོས་བཟོད། དེ་རྗེས་ཀུན་འབྱུང་ཆོས་བཟོད། དེ་
རྗེས་འགོག་པ་ཆོས་བཟོད། དེ་རྗེས་ལམ་ཆོས་བཟོད་སྐྱེ་བར་བཤད་པའི་ཕྱིར། དེ་ལྟར་མ་ཡིན་ན།
འདོད་པའི་སས་བསྡུས་ཀྱི་སྡུག་བསྔལ་མཐོང་སྤང་ཉོན་མོངས་སྤངས་པའི་གང་ཟག་ཡིན་ན། ཁམས་གོང་
མའི་སས་བསྡུས་ཀྱི་སྡུག་བསྔལ་མཐོང་སྤང་ཉོན་མོ ངས་སྤངས་པའི་གང་ཟག་ཡིན་དགོས་པར་ཐལ། ཉན་
ཐོས་ཀྱི་མཐོང་ལམ་བཟོད་པ་བརྒྱད་ཅིག་ཅར་དུ་སྐྱེ་བའི་ཕྱིར། རྟགས་ཁས། འདོད་ན། འདོད་པའི་
སས་བསྡུས་ཀྱི་སྒོམ་སྤང་ཉོན་མོངས་སྤངས་པའི་གང་ཟག་ལ་དེ་དགོས་པར་ཐལ་ལོ། །འདོད་ན། འབྲས་
བུ་རིམ་གྱིས་པའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར། ཁོ་ན་རེ། ཉན་ཐོས་ཀྱི་མཐོང་ལམ་
སྡུག་བསྔལ་ཆོས་ཤེས་ལ་གནས་པའི་ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་ཡོད་པར་ཐལ། དེ་
ལ་གནས་པའི་རྒྱུན་ཞུགས་ཞུགས་པ་ཡོད་པའི་ཕྱིར། འདོད་ན། དེ་དགེ་སྦྱོང་ཚུལ་གྱི་འབྲས་བུ་ལ་གནས་
པར་ཐལ། དེའི་རྒྱུད་ཀྱི་མཐོང་ལམ་སྡུག་བསྔལ་ཆོས་ཤེས་དེ་དགེ་སྦྱོང་ཚུལ་གྱི་འབྲས་བུ་ཡིན་ པའི་ཕྱིར།
འདོད་ན། དེ་འབྲས་གནས་ཡིན་པར་ཐལ་ལོ། །འདོད་ན། ཕྱིར་མི་འོང་འབྲས་གནས་ཡིན་པར་
ཐལ། འདོད་ཉོན་དགུ་པ་སྤངས་པའི་ཉན་ཐོས་སློབ་པའི་འབྲས་གནས་ཡིན་པའི་ཕྱིར་ན་མ་ཁྱབ།
ཁ་ཅིག མཐོང་སྤང་ཀུན་སྦྱོར་གསུམ་སྤོང་ཕྱིར་དུ་བརྩོན་པའི་གང་ཟག རྒྱུན་ཞུགས་ཞུགས་ པའི་
མཚན་ཉིད། ཟེར་བ་མི་འཐད་དེ། དེ་སྤོང་ཕྱིར་དུ་བརྩོན་པའི་ཉན་ཐོས་ཚོགས་ལམ་པ་ཡོད་པའི་ཕྱིར་
ཏེ། རྒྱུན་ཞུགས་ཀྱི་འབྲས་བུ་ཐོབ་ཕྱིར་དུ་བརྩོན་བཞིན་པའི་དེ་ཡོད་པའི་ཕྱིར། ཁ་ཅིག ཞུགས་པ་
བཞིའི་ནང་ཚན་གང་ཞིག འབྲས་བུ་ཕྱི་མ་གསུམ་པོ་གང་རུང་ཐོབ་ཕྱིར་དུ་མི་བརྩོན་པར་རྒྱུན་ཞུགས་ ཀྱི་
245



འབྲས་བུ་ཐོབ་ཕྱིར་དུ་བརྩོན་པ་དེ། དེའི་མཚན་ཉིད། ཟེར་བ་མི་འཐད་དེ། རྒྱུན་ཞུགས་ཞུགས་པ་
དེ་ཉན་ཐོས་དགྲ་བཅོམ་པའི་འབྲས་བུ་ཐོབ་ཕྱིར་དུ་བརྩོན་པའི་གང་ཟག་ཡིན་ པའི་ཕྱིར་རོ། །བཞི་པ་
ནི། ཅིའི་ཕྱིར་རྒྱུན་ཞུགས་ཞུགས་པ་ཞེས་བྱ་ཞེ་ན། རྒྱུན་ཞུགས་ཀྱི་འབྲས་བུ་ཐོབ་ཕྱིར་དུ་ཞུགས་པ་སྟེ་
བརྩོན་བཞིན་པའི་སྦྱོར་བ་རྒྱུན་ཆགས་ལ་གནས་པས་དེ་སྐད་ཅེས་བྱའོ། ། །
གཉིས་པ་འབྲས་གནས་བཤད་པ་ལ། མཚན་ཉིད། དབྱེ་བ། ས་མཚམས། སྒྲ་བཤད་པའོ། །
དང་པོ་ནི། འབྲས་གནས་བཞིའི་ནང་ཚན་གང་ཞིག མཐོང་སྤང་ཀུན་སྦྱོར་གསུམ་སྤངས་པས་རབ་
ཏུ་ཕྱེ་བའི་རིགས་སུ་གནས་པའི་དགེ་སྦྱོང་ཚུལ་གྱི་འབྲས་བུ་ལ་གནས་པ། རྒྱུན་ཞུགས་འབྲས་གནས་ཀྱི་
མཚན་ཉིད། རིགས་གནས་སྨོས་པ་ལ་དགོས་པ་ཡོད་དེ། འདོད་ཉོན་ བརྒྱད་པ་སྤངས་པའི་རྒྱུན་ཞུགས་
འབྲས་གནས། འདོད་ཉོན་ལྔ་པ་སྤངས་པའི་རྒྱུན་ཞུགས་འབྲས་གནས་བསྡུ་བར་བྱ་བའི་ཆེད་ཡིན་པའི་
ཕྱིར། མཐོང་སྤང་ཀུན་སྦྱོར་གསུམ་སྤངས་པའི་ཆ་ནས་རྒྱུན་ཞུགས་ ཀྱི་འབྲས་བུ་འཇོག་པའི་རྒྱུ་མཚན་
ཡོད་དེ། མདོ་ལས། ཀུན་ཏུ་སྦྱོར་བ་གསུམ་སྤངས་པས་རྒྱུན་དུ་ཞུགས་པའི་འབྲས་བུ་མངོན་དུ་བྱས་སོ། །
ཞེས་གསུངས་པས། དེ་གསུམ་ཐར་པ་ཐོབ་པའི་གེགས་ཀྱི་གཙོ་བོ་ཡིན་པས་དེ་ལྟར་བཞག་པའི་ཕྱིར།
འོ་ན། དེ་གསུམ་པོ་དེ་གང་། དེས་ཐར་པ་ཐོབ་པ་ལ་གེགས་བྱེད་ཚུལ་གང་ཞེ་ན། དེ་གསུམ་བཞག་
ཏུ་ཡོད་དེ། འཇིག་ལྟ་ཀུན་བཏགས། ཚུལ་ཁྲི མས་དང་བརྟུལ་ཞུགས་མཆོག་འཛིན། ་ཐེ་ཚོམ་ཉོན་
མོ ངས་ཅན་རྣམས་སུ་ཡོད་པའི་ཕྱིར། དེ་གསུམ་གྱིས་དེ་ལ་གེགས་བྱེད་ཚུལ་ཡོད་དེ། དང་པོ་དེས་
བདག་ཆད་ཀྱིས་དོགས་པའི་འཇིགས་པས་དྲངས་པའི་སྒོ་ནས་དེ་ལ་གེགས་བྱེད། གཉིས་པས་ལམ་ནོར་
བར་འཁྲིད་པའི་སྒོ་ནས་དེ་ལ་གེགས་བྱེད། གསུམ་པས་ལམ་རྣམ་ད ག་རྙེད་ཀྱང་དེ་ལ་ཐེ་ཚོམ་བསྐྱེད་
པའི་སྒོ་ནས་ཐར་པ་ཐོབ་པ་ལ་གེགས་བྱེད་པའི་ཕྱིར་ཏེ། མཛོད་ལས། འགྲོ་མི་འདོད་དང་ལམ་ནོར་
དང་། །ལམ་ལ་ཐེ་ཚོམ་ཇི་སྙེད་གཅིག །ཐར་པར་བགྲོད་ལ་གེགས་བྱེད་པ། །དེ་ཡི་ཕྱིར་ན་གསུམ་
བསྟན་ཏོ། །ཞེས་གསུངས་པའི་ཕྱིར། །
གཉིས་པ་ལ། དབང་པོའི་སྒོ་ནས། སྤང་བྱ་སྤོང་ཚུལ་གྱི་སྒོ་ནས། སྦྱོར་བའི་སྒོ་ནས། སྤངས་
པའི་སྒོ་ནས། རྟོ གས་ པའི་སྒོ་ནས། སྐྱེ་བ་ལེན་ཚུལ་གྱི་སྒོ་ནས་དབྱེ་བ་དང་དྲུག་ལས། དང་པོ་ནི།
དེ་ལ་རྒྱུན་ཞུགས་འབྲས་གནས་དད་མོས་པ་དང༌། མཐོང་ཐོབ་པ་གཉིས་ཡོད་དེ། མཛོད་ལས། དེ་ཚེ་
དབང་པོ་རྣོ་རྟུལ་དག །དད་པས་མོས་དང་མཐོང་བས་ཐོབ། །ཅེས་གསུངས་པའི་ཕྱིར། རྒྱུན་ཞུགས་
འབྲས་གནས་གང་ཞིག རྒྱུན་ཞུགས་ཞུགས་པ་དད་པའི་རྗེས་འབྲང་གི་རྟོ གས་པ་སྔོན་དུ་སོང་བ། དང་
246



བོའི་མཚན་ཉིད། དེ་གང་ཞིག རྒྱུན་ཞུགས་ཞུགས་པ་ཆོས་ཀྱི་རྗེས་འབྲང་གི་རྟོགས་པ་སྔོན་དུ་སོང་བ།
གཉིས་པའི་མཚན་ཉིད་ཡིན་ཏེ། ཀུན་བཏུས་ལས། དད་པའི་མོས་པ་གང་ཞེ་ན། དད་པའི་རྗེས་སུ་
འབྲང་བའི་ གང་ཟག་གང་འབྲས་བུའི་དུས་ནའོ། །མཐོང་བས་ཐོབ་པ་གང་ཞེ་ན། ཆོས་ཀྱི་རྗེས་སུ་
འབྲང་བའི་གང་ཟག་གང་འབྲས་བུའི་དུས་ནའོ། །ཞེས་གསུངས་པའི་ཕྱིར། །
གཉིས་པ་ལ། སྤང་བྱ་ཅིག་ཅར་པའི་རྒྱུན་ཞུགས་འབྲས་གནས་ དང་། སྤང་བྱ་རིམ་གྱིས་པའི་རྒྱུན་
ཞུགས་འབྲས་གནས་གཉིས་ལས།
རྒྱུན་ཞུགས་འབྲས་གནས་གང་ཞིག ཁམས་གསུམ་གའི་སྒོམ་སྤང་ཉོན་མོ ངས་ཆུང་ངུའི་ཆུང་ངུ་དགུ་
ཅིག་ཅར་དུ་སྤོང་བའི་རིགས་ཅན། དང་པོའི་མཚན་ཉིད། རིགས་ཅན་སྨོས་པ་ལ་དགོས་པ་སྔར་བཞིན་
ནོ༑ །དབྱེ་ན། སྤང་བྱ་ཅིག་ཅར་བའི་རྒྱུན་ཞུགས་འབྲས་གནས་ཁྱད་པར་ཅན་དང༌། དེ་ཙམ་པོ་པ་
གཉིས་ལས། དང་པོ་དང་། སྤང་བྱ་ཅིག་ཅར་བའི་དགྲ་བཅོམ་ཞུགས་པ་དོན་གཅིག གཉིས་པ་ནི།
ལམ་རྗེས་ཤེས་ལ་གནས་བའི་སྤང་བྱ་ཅིག་ཅར་བའི་རྒྱུན་ཞུགས་འབྲས་གནས་ལྟ་བུའོ། །
སྤང་བྱ་ཅིག་ཅར་བའི་རྣམ་གཞག་བཤད་པ་ལ། བཤད་བྱའི་ལུང་འགོད་པ། ལུང་གི་དོན་
བཤད་པ་གཉིས་ལས། དང་པོ་ནི། ཀུན་བཏུས་ལས། ཅིག་ཅར་ངེས་པར་འབྱིན་པ་ནི་གང་བདེན་
པ་མངོན་པར་རྟོགས་པར་བྱས་ནས་མི་ལྕོགས་མེད་པ་ལ་བརྟེན་ནས་འཇིག་རྟེན་ལས་འདས་པའི་ལམ་གྱིས་
ཁམས་གསུམ་ན་སྤྱོད་པའི་ཉོན་མོངས་པ་རྣམས་རྣམ་ པས་ཅིག་ཅར་སྤོང་བ་སྟེ། འདི་ནི་རྒྱུན་དུ་ཞུགས་
པའི་འབྲས་བུ་དང་དགྲ་བཅོམ་པའི་འབྲས་བུ་གཉིས་ལ་གདགས་སོ། །ཕལ་ཆེར་ནི་མཐོང་བའི་ཆོས་
སམ་འཆི་བའི་དུས་ཀྱི་ཚེ་ཀུན་ཤེས་པ་ཉིད་ཐོབ་པར་བྱེད་ལ། གལ་ཏེ་མི་བྱེད་ནའང་སྨོན་ལམ་གྱི་སྟོབས་
ཅན་ཡིན་ཏེ། སྨོན་ལམ་གྱི་དབང་གིས་འདོད་པའི་ཁམས་ཉིད་དུ་སྐྱེ་སྟེ། སངས་རྒྱས་འ བྱུང་བ་མེད་
ན་རང་རྒྱལ་བར་འགྱུར་རོ། །ཞེས་གསུངས། །
གཉིས་པ་ནི། སྤང་བྱ་ཅིག་ཅར་བའི་ཉན་ཐོས་ཀྱི་དགེ་འདུན་དེས་ཁམས་གསུམ་གྱི་ སྒོམ་སྤང་ཉོན་
མོ ངས་ཆུང་ངུ་དགུ་པོ་དེ་དུས་ནམ་གྱི་ཚེ་སྤོང་། ས་གང་ལ་བརྟེན་ནས་སྤོང་། ལམ་གང་ལ་བརྟེན་ནས་
སྤོང་། ཚུལ་ཇི་ལྟར་དུ་སྤོང་བ། ཞུགས་གནས་གང་ལ་བཞག་པ། འབྲས་བུ་མངོན་དུ་བྱེད་ཚུལ་ལོ། །
· དང་པོ་ནི། དེ་དགུ་མཐོང་ལམ་ཐོབ་རྗེས་སུ་སྤོང་བ་ཡིན་ཏེ། ་ དེས་དེའི་སྔ་རོལ་ཏུ་སྲིད་ཉོན་དགུ་པ་
སྤོང་མི་ནུས་པའི་ཕྱིར། དེ་ནི་ཅིག་ཅར་བྱས་པ་ནས། མངོན་པར་རྟོ གས་པར་བྱས་ནས་ཞེས་པའི་བར་
གྱིས་བསྟན། གཉིས་པ་ནི་། དེས་དེ་དགུ་བསམ་གཏན་དང་པོའི་ཉེར་བསྡོགས་མི་ལྕོགས་མེད་པ་ལ་བརྟེན་
247



ནས་སྤོང་བ་ཡིན་ཏེ། དེ་དང་བསམ་གཏན་དང་པོའི་དངོས་གཞི་གང་རུང་ལ་བརྟེན་ནས་སྤོང་ན་ཕྱི་མ་
མ་ཡིན་པའི་ཕྱིར་ཏེ། དེས་བསམ་གཏན་དང་པོའི་དངོས་གཞི་ཐོབ་ན་འདོད་པ་ལ་ཆགས་བྲལ་བྱས་ཟིན་
པའི་ཕྱིར་ཏེ། དེ་ནི་མི་ལྕོགས་མེད་པ་ལ་བརྟེན་ནས། ཞེས་བཤད་དོ། །གསུམ་པ་ནི། དེས་དེ་
དགུ་འདས་ལམ་ལ་བརྟེན་ནས་སྤོང་སྟེ། དེ་དང་འཇིག་རྟེན་པའི་ལམ་གང་རུང་ལ་བརྟེན་ནས་སྤོང་ན་
ཕྱི་མ་མ་ཡིན་པའི་ཕྱིར། དེ་ལ་བརྟེན་ནས་སྲིད་ཉོན་དགུ་པ་སྤོང་མི་ནུས་པའི་ཕྱིར། དེ་ནི་འཇིག་རྟེན་
ལས་འདས་པའི་ལམ་གྱིས། ཞེས་བཤད། བཞི་པ་ནི། དེས་དེ་དགུ་སྤོང་ཚུལ་ཡོད་དེ། དེས་དེ་
ཆེན་པོའི་ཆེན་པོ་དགུ་ཅིག་ཅར་དུ་སྤོང་བ་ནས་ཆུང་ངུའི་ཆུང་ངུ་དགུ་ཅིག་ཅར་དུ་སྤོང་བའི་ཕྱིར། དེ་ནི་
ཁམས་གསུམ་ན་སྤྱོད་པའི་ཉོན་མོངས་པ་རྣམས་རྣམ་ པས་ཅིག་ཅར་སྤོང་སྟེ། ཞེས་བཤད། ལྔ་པ་ནི།
དེ་ཞུགས་གནས་ཐོག་མཐའ་གཉིས་ཁོ་ན་ལ་བཞག་སྟེ། བར་བ་གཉིས་ལ་དེ་བཞག་ཏུ་མི་རུང་བའི་ཕྱིར།
དེ་ནི་འདི་ནི། ཞེས་པ་ནས། གདགས་སོ། །ཞེས་པའི་བར་གྱིས་བསྟན། དྲུག་པ་ནི། སྤང་བྱ་
ཅིག་ཅར་བའི་རྒྱུན་ཞུགས་ཕལ་ཆེ་བས་མཐོང་ལམ་ཐོབ་པའི་ཚེ་དེ་ལ་དགྲ་བཅོམ་པའི་འབྲས་བུ་མངོན་དུ་་་་
བྱེད། དེ་ལ་མ་བྱས་ན་འདོད་པའི་བར་སྲིད་ ཀྱི་རྟེན་ལ་བྱེད། དེ་ལ་མ་བྱས་ན་འདོད་པའི་སྐྱེ་སྲིད་དུ་
སྐྱེ་བ་བླངས་ནས་སངས་རྒྱས་དང་ཕྲད་ན་དེའི་ཉན་ཐོས་དང༌། དེ་དང་མ་ཕྲད་ན་རང་རྒྱལ་གྱི་འབྲས་བུ་
མངོན་དུ་བྱེད་པའི་ཕྱིར། དེ་ནི་ཕལ་ཆེར། ཞེས་སོགས་ཀྱིས་བསྟན། དེ་ཡང་ཕལ་ཆེར་ནི་མཐོང་བའི་
ཆོས་སམ། ཞེས་པས་སྤང་བྱ་ཅིག་ཅར་བའི་རྒྱུན་ཞུགས་མཐོང་ཆོས་ཞི་ བསྟན། འཆི་བའི་དུས་ཀྱི་ཚེ་
ཞེས་སོགས་ཀྱིས། དེ་བར་འདའ་བ་དེ་བསྟན་ཏོ།། །རྒྱུན་ཞུགས་འབྲས་གནས་གང་ཞིག ཁམས་
གསུམ་གྱི་སྒོམ་སྤང་ཉོན་མོངས་ཆུང་ངུའི་ཆུང་ངུ་དགུ་རིམ་ བཞིན་དུ་སྤོང་བའི་རིགས་ཅན། སྤང་བྱ་རིམ་
གྱིས་པའི་རྒྱུན་ཞུགས་ཀྱི་མཚན་ཉིད།
ཁ་ཅིག འདི་ནི་རྒྱུན་དུ་ཞུགས་པ་དང་དགྲ་བཅོམ་པའི་འབྲས་བུ་གཉིས་ལ་གདགས་སོ། །ཞེས་
གསུངས་པའི་དོན་དུ་བསམས་ནས་སྤང་བྱ་ཅིག་ཅར་བའི་ཉན་ཐོས་ཀྱི་དགེ་འདུན་ལ་སྤང་བྱ་ཅིག་ཅར་བའི་
རྒྱུན་ཞུགས་དང༌། སྤང་བྱ་ཅིག་ཅར་བའི་དགྲ་བཅོམ་གཉིས་སུ་གྲངས་ངེས་པར་འདོད་པ་མི་འཐད་དེ།
དེ་འདྲའི་འབྲས་གནས་ལ་དེ་གཉིས་སུ་གྲངས་ངེས་པ་ལུང་དེའི་དོན་ཡིན་པའི་ཕྱིར། དེ་ལྟར་མ་ཡིན་ན་
སྤང་བྱ་ཅིག་ཅར་བའི་རྒྱུན་ཞུགས་ཀྱི་འབྲས་བུ་དེ་རང་གི་ཞུགས་ལམ་སྔོན་དུ་སོང་བ་མ་ཡིན་པར་ཐལ། ་
སྤང་བྱ་ཅིག་ཅར་བའི་རྒྱུན་ཞུགས་ཞུགས་པ་མེད་པའི་ཕྱིར། རྟགས་ཁས། ཁོ་ན་རེ། སྤང་བྱ་ཅིག་ཅར་
བའི་རྒྱུན་ཞུགས་ཀྱི་ཞུགས་པ་ཡོད་ན། སྤང་བྱ་ཅིག་ཅར་བའི་རྒྱུན་ཞུགས་ཞུགས་པ་ཡོད་དགོས་པར་ཐལ།
248



དེ་ཡོད་ པའི་ཕྱིར། འདོད་ན། མཐོང་སྤང་ཀུན་སྦྱོར་གསུམ་སྤངས་པའི་རྒྱུན་ཞུགས་ཞུགས་པ་ཡོད་པར་
ཐལ། དེ་འདྲའི་རྒྱུན་ཞུགས་ཀྱི་ཞུགས་པ་ཡོད་པའི་ཕྱིར་ན་མི་མཚུངས་སོ། །གཞན་ཡང་། དེ་ཡོད་
པར་ཐལ། དེ་འདྲའི་དགྲ་བཅོམ་ཞུགས་པ་ཡོད་པའི་ཕྱིར་ཏེ། རྣམ་ བཤད་ལས། དབྱེ་བ་འདི་ནི་མཐར་
གྱིས་པ་དང༌། ཅིག་ཅར་བའི་དགྲ་བཅོམ་ཞུགས་པ་གཉིས་ལ་གདགས་སོ། །ཞེས་གསུངས་པའི་ཕྱིར།
ཁོ་ན་རེ། རྒྱུན་ཞུགས་ཡིན་ན། ཀུན་སྦྱོར་གསུམ་སྤངས་པས་ཁྱབ་པར་འདོད་པ་མི་འཐད་དེ། རྒྱུན་
ཞུགས་ཀྱིས་འཇིག་ལྟ་ཀུན་སྦྱོར་མ་སྤངས་པའི་ཕྱིར། དེས་འཇིག་ལྟ་མ་སྤངས་པའི་ཕྱིར། མ་གྲུབ་ན།
དེ་ཆོས་ཅན། ལས་ཉོན་གྱིས་འཁོར་བར་སྐྱེ་བ་མི་ལེན་པར་ཐལ། འཇིག་ལྟ་སྤངས་པའི་ཕྱིར། ཁྱབ་
སྟེ། རྣམ་འགྲེལ་ལས། ལྷན་ཅིག་བྱེད་པ་མ་སྤངས་ཕྱིར། །སྤངས་ན་སྲིད་པ་ག་ལ་ཡོད། །ཅེས་
གསུངས་པའི་ཕྱིར།
ཁ་ཅིག སྤང་བྱ་རིམ་གྱིས་པའི་རྒྱུན་ཞུགས་ལ་རྒྱུན་ཞུགས་སྲིད་པ་ལན་བདུན་པ་པ་དང༌། རྒྱུན་
ཞུགས་རིགས་སྐྱེ་གཉིས་སུ་ངེས་པར་འདོད་པ་མི་འཐད་དེ། གཟུགས་སུ་ཉེར་འགྲོའི་ཕྱིར་མི་འོང་གི་
འབྲས་བུ་མངོན་དུ་བྱེད་པར་ངེས་པའི་སྤང་བྱ་རིམ་གྱིས་པའི་རྒྱུན་ཞུགས་ཡོད། ཚེ་དེ་ལ་དགྲ་བཅོམ་
པའི་འབྲས་བུ་མངོན་དུ་བྱེད་པར་ངེས་པའི་སྤང་བྱ་རིམ་གྱིས་པའི་རྒྱུན་ཞུགས་ཀྱང་ཡོད། དེ་གཉིས་དེ་
གཉིས་གང་རུང་མ་ཡིན་པའི་ཕྱིར། དང་པོ་གྲུབ་སྟེ། གཟུགས་སུ་ཉེར་འགྲོའི་འབྲས་བུ་རིམ་གྱིས་པའི་
ཕྱིར་མི་འོང་ཡོད་པའི་ཕྱིར་ཏེ། གསེར་ཕྲེང་ལས། མཐར་གྱིས་པ་ལ་དབྱེ་བ་འདི་ད ག་རུང་བར་ ཤིན་
ཏུ་གྲགས་སོ། །ཞེས་གསུངས་ པའི་ཕྱིར། གཉིས་པ་གྲུབ་སྟེ། དེ་ཡོད་པར་མདོ་ལས་གསུངས་པའི་
ཕྱིར། གསུམ་པ་གྲུབ་སྟེ། དེ་གཉིས་གང་རུང་ཡིན་ན། འདོད་པར་ལས་ཉོན་གྱིས་སྐྱེ་བ་ལེན་པས་
ཁྱབ་པ་གང་ཞིག འདོད་པར་འཕགས་ལམ་སྐྱེ་བ་བརྒྱུད་མར་བརྟེན་པའི་འཕགས་པས་ཁམས་གོང་དུ་
ལས་ཉོན་གྱིས་སྐྱེ་བ་ལེན་པ་མི་སྲིད་ པའི་ཕྱིར་ཏེ། མཛོད་ལས། འདོད་པར་ཚེ་ཡོངས་གྱུར་པའི་འཕགས།།
ཁམས་གཞན་དུ་ནི་འགྲོ་བ་མེད། །ཅེས་གསུངས་པའི་ཕྱིར། གཞན་ཡང་། དེ་མི་འཐད་དེ། མཐོང་
ལམ་གྱི་སྔ་རོལ་ཏུ་འདོད་ཉོན་ལྔ་པ་སྤངས་པའི་སྤང་བྱ་རིམ་གྱིས་པའི་རྒྱུན་ཞུགས་ཡོད། དེ་རྒྱུན་ཞུགས་
སྲིད་པ་ལན་བདུན་པ་པ་ཡང་མ་ཡིན། རྒྱུན་ཞུགས་རིགས་སྐྱེ་ཡང་མ་ཡིན་པའི་ཕྱིར། དང་པོ་གྲུབ་སྟེ།
མཛོད་ལས། རྣམ་པ་ལྔ་ཡི་ བར་ བཅོམ་དང༌། །གཉིས་པ་ལ་ནི་ཞུགས་པ་ཡིན། །ཞེས་གསུངས་
པའི་ཕྱིར། གཉིས་པ་གྲུབ་སྟེ། དེས་འདོད་ཉོན་དང་པོ་སྤངས་པའི་ཕྱིར། གསུམ་པ་གྲུབ་སྟེ། དེས་
འདོད་ཉོན་ལྔ་པ་སྤངས་པའི་ཕྱིར། །
149



ཁ་ཅིག སྤང་བྱ་རིམ་གྱིས་པའི་རྒྱུན་ཞུགས་མཐོང་ཆོས་ཞི་ཡོད་པར་འདོད་པ་མི་འཐད་དེ། འབྲས་
གནས་གཞན་གྱིས་བར་མ་ཆོད་པར་མཐོང་ལམ་ཐོབ་པའི་ཚེ་དེ་ལ་དགྲ་བཅོམ་པའི་འབྲས་བུ་མངོན་དུ་་་་་་
བྱེད་པར་ངེས་པའི་སྤང་བྱ་རིམ་གྱིས་པའི་རྒྱུན་ཞུགས་མེད་པའི་ཕྱིར་ཏེ། སྤང་བྱ་རིམ་གྱིས་པའི་རྒྱུན་
ཞུགས་ ཀྱིས་དགྲ་བཅོམ་པའི་འབྲས་བུ་ཐོབ་པ་ལ་འབྲས་བུ་བར་བ་གཉིས་བརྒྱུད་དགོས་པའི་ཕྱིར། དེའི་
ཕྱིར་འོང་མཐོང་ཆོས་ཞི་ཡོད་པར་འདོད་པ་ཡང་མི་འཐད་དེ། དེས་ཁེགས་སོ། །
གསུམ་པ་ནི། རྒྱུན་ཞུགས་འབྲས་གནས་ལ་སྦྱོར་བའི་སྒོ་ནས། རྒྱུན་ཞུགས་འབྲས་གནས་ཙམ་པོ་
པ་དང༌། ཁྱད་པར་ཅན་གཉིས་ཡོད་དོ། །རྒྱུན་ཞུགས་འབྲས་གནས་གང་ཞིག རང་གི་གོང་
མའི་འབྲས་བུ་ལ་མ་ཞུགས་པས་རབ་ཏུ་ཕྱེ་བ། དང་པོའི་མཚན་ཉིད། དེ་གང་ཞིག རང་གི་གོང་
མའི་འབྲས་བུ་ལ་ཞུགས་པས་རབ་ཏུ་ཕྱེ་བ། གཉིས་པའི་མཚན་ཉིད་ཡིན་ཏེ། མཛོད་ལས། འབྲས་
ཐོབ་འབྲས་བུའི་ཁྱད་པར་གྱི། །ལམ་ཐོབ་མེད་པས་དེ་ཡི་ཕྱིར། །འབྲས་གནས་ཁྱད་པར་བྱ་བའི་
ཕྱིར། །མི་བརྩོན་པ་ནི་ཞུགས་མ་ཡིན། །ཞེས་གསུངས་པའི་ཕྱིར། དང་པོ་ནི། ལམ་ རྗེས་ཤེས་ལ་
གནས་པའི་རྒྱུན་ཞུགས་ལྟ་བུ། གཉིས་པ་ནི། རྒྱུན་ཞུགས་ ཀྱི་འབྲས་བུ་ཐོབ་རྗེས་སུ་འཇིག་རྟེན་པའི་
བར་ཆད་མེད་ལམ་དང༌། འཇིག་རྟེན་ལས་འདས་པའི་ བར་ཆད་མེད་ལམ་གང་རུང་ལ་གནས་པའི་རྒྱུན་
ཞུགས་ ལྟ་བུ། ཁ་ཅིག རྒྱུན་ཞུགས་འབྲས་གནས་གང་ཞིག རང་གི་གོང་མའི་འབྲས་བུ་ཐོབ་ཕྱིར་
དུ་མི་བརྩོན་པ་དང༌། དེའི་ཕྱིར་དུ་བརྩོན་པ། དེ་གཉིས་ཀྱི་མཚན་ཉིད་དུ་འཇོག་པ་མི་འཐད་དེ།
དེའི་ཕྱིར་དུ་བརྩོན་པའི་རྒྱུན་ཞུགས་འབྲས་གནས་ཙམ་པོ་པ་ཡོད་པའི་ཕྱིར་ཏེ། ཉན་ཐོས་དགྲ་བཅོམ་
པའི་འབྲས་བུ་ཐོབ་ཕྱིར་དུ་བརྩོན་བཞིན་པའི་དེ་ཡོད་པའི་ཕྱིར ། །
ཁ་ཅིག དེ་གང་ཞིག དེའི་ཕྱིར་དུ་བར་ཆད་མེད་ལམ་ལ་གནས་པ། དེའི་མཚན་ཉིད་ཟེར་ན་
མི་འཐད་དེ། རྒྱུན་ཞུགས་འབྲས་གནས་ཁྱད་པར་ཅན་ཡིན་ན། དེའི་ཕྱིར་དུ་བར་ཆད་མེད་ལམ་ལ་
གནས་པས་མ་ཁྱབ་པའི་ཕྱིར་ཏེ། ཕྱིར་འོང་འབྲས་གནས་ཁྱད་པར་ཅན་ལ་དེས་མ་ཁྱབ་པའི་ ཕྱིར། མ་
གྲུབ་ན། འདོད་ཉོན་བརྒྱད་པ་སྤངས། དགུ་པ་མ་སྤངས་པའི་ཕྱིར་འོང་འབྲས་གནས་ཚེ་གཅིག་བར་
ཆད་གཅིག་པ་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར། འདོད་ན།
དེ་ཆོས་ཅན། འདོད་ཉོན་དགུ་པའི་དངོས་གཉེན་ལ་གནས་པར་ཐལ། འདོད་པ་གང་ཞིག ཆོས་
ཅན་དེ འི་ཕྱིར། འདོད་ན། དེ་ཆོས་ཅན། ཚེ་དེ་ལ་འདོད་ཉོན་དགུ་པ་ངེས་པར་སྤོང་བར་ཐལ་ལོ། །
འདོད་ན། འདོད་པར་ ལས་ཉོན་གྱིས་སྐྱེ་བ་མི་ལེན་པར་ཐལ་ལོ། །གཞན་ཡང་།
250



འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་དགུ་པའི་དངོས་གཉེན་བར་ཆད་མེད་ལམ་ལ་་་་་
གནས་པའི་ ཕྱིར་འོང་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་ཡོད་པའི་ ཕྱིར། འདོད་
ན། དེ་ཆོས་ཅན། འཇིག་རྟེན་ལས་འདས་པའི་ བར་ཆད་མེད་ལམ་ལ་གནས་པར་ཐལ་ལོ། །འདོད་
མི་ནུས་ཏེ། ཆོས་ཅན་དེའི་ཕྱིར། །
བཞི་པ་ལ། སྤང་བྱ་རིམ་གྱིས་པའི་དབང་དུ་བྱས་པ་ དང༌། སྤང་བྱ་ཅིག་ཅར་བའི་དབང་དུ་
བྱས་པ་གཉིས་ལས། དང་པོ་ལ། སྤང་བྱ་རིམ་གྱིས་པའི་རྒྱུན་ཞུགས་ལ་འདོད་ཉོན་དང་པོ་ཙམ་ཡང་མ་
སྤངས་པའི་རྒྱུན་ཞུགས་དང༌། དེ་དང་པོ་ཙམ་སྤངས་པའི་རྒྱུན་ཞུགས་ནས། འདོད་ཉོན་ལྔ་པ་སྤངས་
པའི་རྒྱུན་ཞུགས་ཀྱི་ བར་དྲུག་ཡོད། དང་པོ་ཉིད་ནས་ཉན་ཐོས་སུ་རིགས་ངེས་པའི་སྤང་བྱ་རིམ་གྱིས་
པའི་རྒྱུན་ཞུགས་ཡིན་ན། འདོད་ཉོན་དྲུག་པ་མ་སྤངས་པས་ཁྱབ་སྟེ། དེས་དེ་ནམ་སྤངས་པ་ན་ཕྱིར་
འོང་དུ་འགྱུར་བའི་ཕྱིར། གཉིས་པ་ནི། སྤང་བྱ་ཅིག་ཅར་བའི་རྒྱུན་ཞུགས་འབྲས་གནས་ལ་འདོད་
ཉོན་དང་པོ་ཙམ་ཡང་མ་སྤངས་པ་དང༌། དེ་དང་པོ་སྤངས་པ་ནས། དེ་བརྒྱུད་པ་དང༌། སྲིད་ཉོན་
བརྒྱད་པ་ཅིག་ཅར་སྤངས་པའི་བར་དགུ་ཡོད། ལྔ་པ་རྒྱུན་ཞུགས་འབྲས་གནས་ལ་དབྱེ་ན། མཐོང་
ལམ་པར་ གྱུར་པའི་རྒྱུན་ཞུགས་དང༌། སྒོམ་ལམ་པར་ གྱུར་པའི་དེ་གཉིས་སུ་ཡོད། དྲུག་པ་ལ། འདོད་
པར་ ལས་ཉོན་གྱི་ ད བང་གིས་སྐྱེ་བ་གཅིག་ཀྱང་མི་ལེན་པ་དང༌། དེ་གཅིག་ལེན་ཀྱང་གཉིས་མི་ལེན་པ་
དང་། གཉིས་ལེན་ ཀྱང་རིགས་མཐུན་གྱི་སྐྱེ་བ་གཉིས་མི་ལེན་པའི་རྒྱུན་ཞུགས། རིགས་མཐུན་གཉིས་
ལེན་ཀྱང་རིགས་མཐུན་བཞི་མི་ལེན་པའི་རྒྱུན་ཞུགས། རིགས་མཐུན་ བཞི་ལེན་ཀྱང༌། རིགས་མཐུན་
བདུན་མི་ལེན་པའི་རྒྱུན་ཞུགས། རིགས་མཐུན་བདུན་ལེན་པའི་རྒྱུན་ཞུགས་དང་དྲུག་ཡོད། དང་པོ་
ནི། རྒྱུན་ཞུགས་མཐོང་ཆོས་ཞི་ལྟ་བུ་དང༌། གཟུགས་སུ་ཉེར་འགྲོའི་ཕྱིར་མི་འོང་བའི་འབྲས་བུ་མངོན་
དུ་བྱེད་པར་ངེས་པའི་རྒྱུན་ཞུགས་དང༌། གཟུགས་མེད་ཉེར་འགྲོའི་ཕྱིར་མི་འོང་གི་འབྲས་བུ་མངོན་དུ་
བྱེད་པར་ངེས་པའི་རྒྱུན་ཞུགས་ལྟ་བུ། རྒྱུན་ཞུགས་མཐོང་ཆོས་ཞི་ཡིན་ན། འདོད་པར་ལས་ཉོན་གྱིས་
སྐྱེ་བ་མི་ལེན་པས་ཁྱབ་སྟེ། དེ་ཡིན་ན། ཚེ་དེ་ལ་དགྲ་བཅོམ་པའི་འབྲས་བུ་མངོན་དུ་བྱེད་པར་ངེས་
པས་ཁྱབ་པའི་ཕྱིར། ཕྱི་མ་གཉིས་པོ་གང་རུང་ཡིན་ན། འདོད་པར་ ལས་ཉོན་གྱིས་སྐྱེ་བ་མི་ལེན་པས་
ཁྱབ་སྟེ། འདོད་པར་སྐྱེ་བ་གཉིས་བརྒྱུད་ནས་འཕགས་ཆོས་བསྟེན་པའི་འཕགས་པ་ཡིན་ན། འདོད་
པར་ཚེ་ཡོངས་སུ་ གྱུར་ པའི་འཕགས་པ་ཡིན་དགོས་པའི་ཕྱིར། ཁྱབ་སྟེ། འདོད་པར་ཚེ་ཡོངས་སུ་ གྱུར་
པའི་འཕགས་པ་ཡིན་ན། ཁམས་གོང་མར་ལས་ཉོན་གྱིས་སྐྱེ་བ་མི་ལེན་པས་ཁྱབ་པའི་ཕྱིར་ཏེ། མཛོད་
དུ
251



ལས། འདོད་པར་ཚེ་ཡོངས་གྱུར་པའི་འཕགས། །ཁམས་གཞན་དུ་ནི་འགྲོ་བ་མེད། །ཅེས་གསུངས་
པའི་ཕྱིར། གཉིས་པ་ནི། ཕྱིར་མི་འོང་འབྲས་གནས་ཁྱད་པར་ཅན་ཚེ་གཅིག་བར་ཆད་གཅིག་པའི་
འབྲས་བུ་མངོན་དུ་བྱེད་པར་ངེས་པའི་རྒྱུན་ཞུགས་ལྟ་བུ། གསུམ་པ་ནི་འདོད་པར་རིགས་མཐུན་གྱི་སྐྱེ་
བ་གཉིས་མི་ལེན་པའི་ཕྱིར་འོང་གི་འབྲས་བུ་མངོན་དུ་བྱེད་པར་ངེས་པའི་རྒྱུན་ཞུགས་ལྟ་བུ། བཞི་པ་ནི།
རྒྱུན་ཞུགས་རིགས་སྐྱེ་ལྟ་བུ། ལྔ་པ་ནི། མ་ངེས་པའི་རྒྱུན་ཞུགས་སྲིད་པ་ལན་བདུན་པ་པ་ལྟ་བུ། དྲུག་
པ་ནི། ངེས་པའི་རྒྱུན་ཞུགས་སྲིད་པ་ལན་བདུན་པ་པ་ལྟ་བུའོ། །
དེས་ན་འདོད་ཉོན་དང་པོ་ཙམ་མ་སྤངས་པའི་རྒྱུན་ཞུགས་ཀྱི་འབྲས་བུ་གསར་དུ་ཐོབ་པའི་རྒྱུན་་་་་་་
ཞུགས་འབྲས་གནས་ཙམ་པོ་པ་གང་ཞིག སྡོན་སོ་སོ་སྐྱེ་བོའི་གནས་སྐབས་སུ་འཕགས་པའི་ལམ་ཐོབ་ནས་
ཀྱང་། འདོད་པར་ལས ཉོན་གྱིས་སྐྱེ་སྲིད་ བཅུ་བཞི་དང་བར་སྲིད་ བཅུ་བཞི་སྟེ་ཉེར་བརྒྱད་ལེན་པའི་
ལས་བསགས་པའི་རིགས་ཅན། རྒྱུན་ཞུགས་སྲིད་པ་ལན་བདུན་པ་པའི་མཚན་ཉིད། དབྱེ་ན། ངེས་
པའི་རྒྱུན་ཞུགས་སྲིད་པ་ལན་བདུན་པ་པ་དང༌། མ་ངེས་པའི་རྒྱུན་ཞུགས་སྲིད་པ་ལན་བདུན་པ་པ་
གཉིས་ཡོད། རྒྱུན་ཞུགས་སྲིད་ པ་ལན་བདུན་པ་པ་གང་ཞིག འདོད་པར་ ལས་ཉོན་གྱིས་སྲིད་པ་ཉེར་
བརྒྱད་ལེན་པར་ངེས་པའི་རིགས་ཅན། དང་པོའི་མཚན་ཉིད། དབྱེ་ན། ལྷའི་རྟེན་ཅན་གྱི་དེ་དང་།
མིའི་རྟེན་ཅན་གྱི་དེ་གཉིས་སུ་ཡོད། ངེས་པའི་རྒྱུན་ཞུགས་སྲིད་པ་ལན་བདུན་པ་པ་གང་ཞིག ལྷའི་
རྟེན་ལ་མྱང་འདས་མངོན་དུ་བྱེད་པའི་རིགས་ཅན། དང་པོའི་མཚན་ཉིད་ཡིན་ཏེ། མཛོད་འགྲེལ་
ལས༑ གང་ཞིག་ལྷ་ད ག་གི་ནང་དུ་རྒྱུན་དུ་ཞུགས་པར་ གྱུར་པ་དེ་དག་ནི་དེ་ཁོ་ནར་འོངས་ནས་ཡོངས་སུ་
མྱ་ངན་ལས་འདའོ། །ཞེས་གསུངས་པའི་ཕྱིར། དབྱེ་ན། འདོད་ལྷ་རིགས་དྲུག་གི་རྟེན་ཅན་གྱི་དེ་དྲུག་
ཡོད། དེ་གང་ཞིག མིའི་རྟེན་ལ་མྱང་འདས་མངོན་དུ་བྱེད་པའི་རིགས་ཅན། གཉིས་པའི་མཚན་
ཉིད་ཡིན་ཏེ། དེ་ཉིད་ལས། གང་ཞིག་མི་དག་གི་ནང་དུ་རྒྱུན་དུ་ཞུགས་པར་གྱུར་པ་དེ་དག་ནི་དེ་ཁོ་
ནར་འོངས་ནས་ཡོངས་སུ་མྱ་ངན་ལས་འདའོ། །ཞེས་གསུངས་པའི་ཕྱིར། དབྱེ་ན། གླིང་གསུམ་གྱི་
མིའི་རྟེན་ཅན་གྱི་ དེ་གསུམ་ཡོད །
འོ་ན། དེས་སྲིད་པ་ཉེར་བརྒྱད་ལེན་ན་དེ་སྲིད་པ་ལན་བདུན་པ་པར་གསུངས་པ་དང་འགལ་ལོ། །
ཞེ་ན། སྐྱོན་མེད་དེ། དེའི་བླང་བྱའི་སྲིད་པ་དེ་རྣམས་བདུན་ཚན་དུ་འདྲ་བས་དེ་ལྟར་བཤད་པའི་ཕྱིར།
དཔེར་ན། འཇིག་རྟེན་གྱི་ཐ་སྙད་ལ་ཤིང་འགའ་ཞིག་ལ་འདབ་མ་བརྒྱ་ཕྲག་མང་པོ་ཡོད་ཀྱང་ལོ་མ་རེ་
རེ་ལ་འདབ་མ་བདུན་བདུན་ཡོད་པས་ན་དེ་ལ་ཤིང་འདབ་མ་བདུན་པ་ཞེས་བརྗོད་པ་དང༌། གསུང་
252



རབ་ཀྱི་ཐ་སྙད་ལས་ཀྱང་། རིག་པའི་གནས་བདུན་ལྔ་སུམ་ཅུ་སོ་ལྔ་ལ་མཁས་པའི་དགེ་སློང་ལ་རིག་
པའི་གནས་ལྔ་ལ་མཁས་པའི་དགེ་སློང་ཞེས་བརྗོད་པ་བཞིན་ནོ། །རིག་པའི་གནས་བདུན་ལྔ་སུམ་ཅུ་སོ་
ལྔ་ཡོད་དེ། གཟུགས་ཀྱི་ངོ་བོ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ། དེའི་ཀུན་འབྱུང་བ། །
དེའི་འགོག་པ། དེའི་འགོག་པར་འགྲོ་བའི་ལམ། དེའི་རོ་མྱ ང་བ། དེའི་ཉེས་དམིགས། དེའི་ངེས་པར་
འབྱུང་བ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་རྣམས་ཏེ་བདུན་དང༌། དེས་ཕུང་པོ་ལྷག་མ་ བཞི་
ལ་རིགས་འགྲེ་སྟེ་སོ་ལྔ་ཡོད་པའི་ཕྱིར། །
འོ་ན། དེས་སྲིད་པ་ཉེར་བརྒྱད་ལེན་ན་ལེན་ཚུལ་གང་ཞེ་ན། གསེར་ཕྲེང་ལྟར་ན། ལྷའི་རྟེན་
ཅན་གྱི་ངེས་པའི་རྒྱུན་ཞུགས་སྲིད་པ་ལན་བདུན་པ་པ་དེ་ཤི་འཕོས་ཏེ། ལྷའི་སྐྱེ་སྲིད་དྲུག དེ་རྗེས་
མིའི་སྐྱེ་སྲིད་བདུན། དེ་ནས་ལྷའི་སྐྱེ་སྲིད་གཅིག་བླངས་ནས་རྟེན་དེ་ལ་མྱང་འདས་མངོན་དུ་བྱེད། དེས་
མིའི་རྟེན་ཅན་ལ་ཡང་རིགས་འདྲའོ། །དེ་ལྟར་ཡང་། གསེར་ཕྲེང་ལས། སྐྱེ་བ་ལེན་ཚུལ་ཡང་མིའི་
རྟེན་ལ་རྒྱུན་ཞུགས་ཐོབ་ན་མིར་ལན་དྲུག་ལྷར་ལན་བདུན་བླངས་ནས་མཐར་མིར་སྐྱེས་ནས་འདའོ། །
ལྷའི་རྟེན་ལ་ཐོབ་ན་ཡང་ལྷར་ལན་དྲུག་དང་མིར་ལན་བདུན་བླངས་ཤིང་མཐར་ལྷའི་རྟེན་ལ་འདའོ། །
ཞེས་གསུངས་པའི་ཕྱིར། ཀུན་བཏུས་ལྟར་ན། ལྷའི་རྟེན་ཅན་གྱི་དེ་ཤི་འཕོས་ཏེ། དང་པོར་མིར་སྐྱེ་
བ་གཅིག དེ་རྗེས་ལྷར་སྐྱེ་སྲིད་ གཅིག དེ་རྗེས་མིར་སྐྱེ་སྲིད་གཅིག་སྟེ། ཚུལ་དེ་ལྟར་དུ་སྤེལ་ནས་
མཐར་ལྷའི་རྟེན་ལ་མྱང་འདས་མངོན་དུ་བྱེད། དེས་མིའི་རྟེན་ཅན་ལ་ཡང་རིགས་འདྲའོ། །ཀུན་བཏུས་
ལས། རེ་ལྟར་ཐོགས་ན་ལན་བདུན་པ་གང་ཞེ་ན། རྒྱུན་དུ་ཞུགས་པའི་གང་ཟག་ཉིད་ལྷ་དང་མི་རྣམས་
ཀྱི་ནང་དུ་ཡན་མན་དུ་ལན་བདུན་འཁོར་བར་བྱས་ནས་གང་སྡུག་བསྔལ་གྱི་ཐ་མ་ཐོབ་པའོ། །ཞེས་
གསུངས་པའི་ཕྱིར།
རྒྱུན་ཞུགས་སྲིད་པ་ལན་བདུན་པ་པ་གང་ཞིག འདོད་པར་ ལས་ཉོན་གྱིས་སྲིད་པ་ཉེར་བརྒྱད་ལེན་
པར་མ་ངེས་པའི་རིགས་ཅན། མ་ངེས་པའི་རྒྱུན་ཞུགས་སྲིད་པ་ལན་བདུན་པ་ པའི་མཚན་ཉིད། དབྱེ་
ན། ལྷའི་རྟེན་ཅན་གྱི་ དེ་དང་མིའི་རྟེན་ཅན་གྱི་དེ་གཉིས་ཡོད། མཚན་ཉིད་སོགས་སྔ་མས་རིགས་འགྲེ འོ། །
ཁ་ཅིག རྟོགས་པའི་ཁྱད་པར་རྒྱུན་ཞུགས་ཀྱི་འབྲས་བུ་ལ་གནས་པ། སྤངས་པའི་ཁྱད་པར་འདོད་
ཉོན་དང་པོ་ཙམ་ཡང་མ་སྤངས་པ། སྐྱེ་བ་ལེན་ཚུལ་གྱི་ཁྱད་པར་འདོད་པར་རིགས་མཐུན་གྱི་སྐྱེ་སྲིད་
བདུན་ལེན་པར་ངེས་པ། རྒྱུན་ཞུགས་སྲིད་པ་ལན་བདུན་པ་པའི་མཚན་ཉིད་དུ་འདོད་པ་མི་འཐད་
དེ། རྒྱུན་ཞུགས་སྲིད་པ་ལན་བདུན་པ་པ་ཡིན་ན། འདོད་པར་རིགས་མཐུན་གྱི་སྐྱེ་སྲིད་ བདུན་ལེན་
253



པར་ངེས་པས་མ་ཁྱབ་པའི་ཕྱིར། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་འོག་མིན་མཐོར་ཐུག་
འགྲོ་ཡིན་ན། འོག་མིན་གྱི་རྟེན་ལ་མྱང་འདས་མངོན་དུ་བྱེད་པས་མ་ཁྱབ་པའི་ཕྱིར། རྟགས་གཉིས་ཀ་
གྲུབ་སྟེ། མཛོད་འགྲེལ་ལས། གོང་དུ་འཕོ་བ་དེ་དག་བར་སྐབས་སུ་ཡང་ཡོངས་སུ་མྱ་ངན་ལས་འདའ་
རུང་བར་བལྟ་བར་བྱ་སྟེ། འོག་མིན་དང་སྲིད་པའི་རྩེ་མོའི་མཐར་ཐུག་པར་འགྲོ་བ་ནི། དེ་ཕན་ཆད་
དུ་འགྲོ་བ་མེད་པའི་ཕྱིར། དཔེར་ན། ་ ་ རྒྱུན་དུ་ཞུགས་པ་མཆོག་ཏུ་ཐོགས་ན་ལན་བདུན་པ་པ་ཉིད་
བཞིན་ནོ། །ཞེས་གསུངས་པའི་ཕྱིར། །
ཁ་ཅིག དེ་ངེས་པའི་རྒྱུན་ཞུགས་སྲིད་པ་ལེན་བདུན་པ་པའི་མཚན་ཉིད་དུ་འདོད་པ་མི་འཐད་དེ།
ངེས་པའི་རྒྱུན་ཞུགས་སྲིད་པ་ལན་བདུན་པ་པ་ཚེ་འཕོས་ནས་འདོད་པའི་བར་སྲིད་དུ་སྐྱེས་མ་ཐག་པའི་་་་་
རྒྱུན་ཞུགས་དེ། ངེས་པའི་རྒྱུན་ཞུགས་སྲིད་པ་ལན་བདུན་པ་པ་མ་ཡིན་པའི་ཕྱིར།
ཁ་ཅིག རྒྱུན་ཞུགས་གང་ཞིག རང་དང་རྒྱུད་གཅིག་ཏུ་གྱུར་པའི་རྒྱུན་ཞུགས་ ཀྱི་རྟེན་ལ་འདོད་
པར་ ལས་ཉོན་གྱིས་སྲིད་པ་ཉེར་བརྒྱད་ལེན་པར་ངེས་པ། དེའི་མཚན་ཉིད་ཟེར་བ་མི་འཐད་དེ།། སྐྱེ་
སྲིད་ བཅུ་གསུམ་པའི་རྟེན་ལ་ཕྱིར་འོང་གི་འབྲས་བུ་མངོན་དུ་བྱེད་པའི་རྒྱུན་ཞུགས་སྲིད་པ་ལན་བདུན་པ་་་་
པ་ ཡོད་པའི་ཕྱིར། མ་གྲུབ་ན། ངེས་པའི་རྒྱུན་ཞུགས་སྲིད་པ་ལན་བདུན་པ་པའི་རྟོགས་པ་སྔོན་དུ་སོང་
བའི་ཕྱིར་འོང་ཡིན་ན། འདོད་པར་ ལས་ཉོན་གྱི་སྐྱེ་བ་མི་ལེན་པས་ཁྱབ་པར་ཐལ་ལོ། །གཞན་ཡང་།
ངེས་པའི་རྒྱུན་ཞུགས་སྲིད་པ་ལན་བདུན་པ་པའི་རྟོགས་པ་སྔོན་དུ་སོང་ཞིང༌། འདོད་པར་རིགས་མཐུན་
གྱི་སྐྱེ་སྲིད་ བདུན་བླངས་ཟིན་པའི་རྒྱུན་ཞུགས་དེ་ཆོས་ཅན། ་ མཚོན་བྱ་དེར་ཐལ། མཚན་ཉིད་དེའི་
ཕྱིར། འདོད་ན། དེ་ཆོས་ཅན། འདོད་ཉོན་དང་པོ་ཙམ་ཡང་མ་སྤངས་པར་ཐལ་ལོ། །ཁྱ བ་སྟེ།
མཛོད་ལས། འབྲས་གནས་སྒོམ་སྤང་བྱ་མ་ཟད། །རེ་ལྟར་ཐོགས་ན་ལན་བདུན་པ། །ཞེས་གསུངས་
པའི་ཕྱིར། ཁ་ཅིག འདོད་ཉོན་དང་པོའི་དངོས་གཉེན་ལ་གནས་པའི་ངེས་པའི་རྒྱུན་ཞུགས་སྲིད་པ་
ལན་བདུན་པ་པ་ཡོད་དེ། མཛོད་ལས། འབྲས་གནས་སྒོམ་སྤང་བྱ་མ་ཟད། །ཅེས་གསུངས་ཤིང་།
བྱ་མི་བརྩོན། ཞེས་མ་གསུངས་པ་ལ་དགོས་པ་ཡོད་པའི་ཕྱིར། ཟེར་ན་མི་འཐད་དེ། ཚེ་དེ་ལ་འདོད་
ཉོན་དང་པོ་སྤོང་བའི་ངེས་པའི་རྒྱུན་ཞུགས་སྲིད་ པ་ལན་བདུན་པ་མེད་ པའི་ ཕྱིར། མ་གྲུབ་ན། ངེས་པའི་
རྒྱུན་ཞུགས་སྲིད་ པ་ལན་བདུན་པ་པ་ཡིན་ན། འདོད་པར་ ལས་ཉོན་གྱིས་རིགས་མཐུན་གྱི་སྐྱེ་སྲིད་བདུན་
ལེན་པར་ངེས་པས་མ་ཁྱབ་པར་ཐལ་ལོ། །ཁྱབ་སྟེ། གསེར་ཕྲེང་ལས། ཉོན་མོངས་པ་གཅིག་སྤངས་
པ་ དང༌། སྐྱེ་བ་གཅིག་བླངས་ནས་མཚན་ཉིད་འཇིག་གོ །ཞེས་གསུངས་ པའི་ཕྱིར།
མs
254



ཁ་ཅིག མ་ངེས་པའི་རྒྱུན་ཞུགས་སྲིད་པ་ལན་བདུན་པ་པ་ཡིན་ན། འདོད་པར་རིགས་མཐུན་གྱི་
སྐྱེ་སྲིད་ བཞི་ལེན་པས་ཁྱབ་ཟེར་བ་མི་འཐད་དེ། འདོད་པར་རིགས་མཐུན་གྱི་སྐྱེ་སྲིད་ གསུམ་ཙམ་ལེན་
པའི་དེ་ཡོད་པའི་ཕྱིར། འགྲེལ་བཤད་ལས། དཔེར་ན་རྒྱུན་དུ་ཞུགས་པ་མཆོག་ཏུ་ཐོགས་ན་ལན་
བདུན་པ་པ་ཉིད་བཞིན་ནོ། །དེ་ཡང་ཚེ་གཉིས་སམ་གསུམ་མངོན་པར་གྲུབ་ནས་ཡོངས་སུ་མྱ་ངན་ལས་
འདའ་བ་མི་སྲིད་པ་མིན་མོད་ཀྱི། ཞེས་གསུངས་པའི་ཕྱིར། འདོད་ཉོན་གསུམ་པ་སྤངས་པའི་རྒྱུན་ཞུགས་
ཀྱི་འབྲས་བུ་གསར་དུ་ཐོབ་པའི་རྒྱུན་ཞུགས་འབྲས་གནས་ཁྱད་པར་ཅན་གང་ཞིག འདོད་པར་རིགས་
མཐུན་གྱི་སྐྱེ་སྲིད་གཉིས་ལེན་པར་ངེས་ཤིང་བཞི་མི་ལེན་པར་ངེས་པ། རྒྱུན་ཞུགས་རིགས་ནས་རིགས་
སྐྱེའི་མཚན་ཉིད། དབྱེ་ན། ལྷའི་རིགས་ནས་རིགས་སྐྱེ། མིའི་རིགས་ནས་རིགས་སྐྱེ་གཉིས་ཡོད།
མཚན་ཉིད་སོགས་སྲིད་པ་ལན་བདུན་པ་པས་རིགས་འགྲེའོ། །དེ་ཡིན་ན། འདོད་ཉོན་གསུམ་པ་སྤངས་
པས་ཁྱབ། བཞི་པ་སྤངས་མ་སྤངས་གཉིས་ཡོད། ལྔ་པ་མ་སྤངས་པས་ཁྱབ། འདོད་པར་རིགས་མཐུན་
གྱི་སྐྱེ་སྲིད་ གཉིས་ལེན་པར་ངེས་པས་ཁྱབ། གསུམ་ལེན་མི་ལེན་གཉིས་ཡོད། བཞི་མི་ལེན་པས་ཁྱབ་སྟེ།
མཛོད་ལས། རྣམ་གསུམ་རྣམ་ བཞི་ལས་གྲོལ་བ། །ཚེ་གཉིས་གསུམ་དུ་རིགས་ནས་རིགས། །ཞེས་
གསུངས་པ་དང༌། བློ་གསལ་བགྲོད་པའི་ཐེམ་སྐས་ལས། །ཉོན་མོངས་གསུམ་དང་སྐྱེ་བ་གཉིས། །
རིམ་བཞིན་ངེས་སྤངས་ངེས་པར་ལེན། །བཞི་པ་སྤངས་དང་སྐྱེ་བ་ནི། །གསུམ་པ་བླངས་དང་མ་
བླངས་འདྲ། །སྤང་བྱ་ལྔ་པ་སྐྱེ་བ་བཞི། །ངེས་པར་མ་སྤངས་མ་བླངས་པ། །རིགས་ནས་རིགས་
སྐྱེའི་ཁྱད་ཆོས་སུ། །མཁས་པ་རྣམས་ཀྱིས་རྟོགས་པར་བྱ། །ཞེས་གསུངས་པའི་ཕྱིར།
ཁ་ཅིག རྒྱུན་ཞུགས་རིགས་སྐྱེ་དང་རྒྱུན་ཞུགས་འབྲས་གནས་ཙམ་པོ་པའི་གཞི་མཐུན་ཡོད། འདོད་
པར་རིགས་མཐུན་གྱི་སྲིད་པ་བཞི་ལེན་པའི་རྒྱུན་ཞུགས་རིགས་སྐྱེ་ཡོད། ལམ་རྗེས་ཤེས་ལ་གནས་པའི་
ཕྱིར་མི་འོང་གིས་འདོད་ཉོན་དགུ་པ་མ་སྤངས་ཞེས་ཟེར་ན། ལམ་སྲིད་ཤེས་ལ་གནས་པའི་རྒྱུན་ཞུགས་
རིགས་སྐྱེ་ཡོད་པར་ཐལ། དེ་དང་རྒྱུན་ཞུགས་འབྲས་གནས་ཙམ་པོ་པའི་གཞི་མཐུན་ཡོད་ པའི་ཕྱིར།
འདོད་ན། དེ་འདོད་ཉོན་གསུམ་པ་སྤངས་པའི་གང་ཟག་ཏུ་ཐལ། རྒྱུན་ཞུགས་རིགས་སྐྱེ་ཡིན་པའི་
ཕྱིར། འདོད་ན། ལམ་རྗེས་ཤེས་ལ་གནས་པའི་ཕྱིར་མི་འོང་གིས་འདོད་ཉོན་དགུ་པ་སྤངས་པར་ཐལ་
ལོ། །གཞན་ཡང་། མཛོད་ལས། ཚེ་གཉིས་གསུམ་དུ་རིགས་ནས་རིགས། །ཞེས་གསུངས་པ་མི་
འཐད་པར་ཐལ། འདོད་པར་རིགས་མཐུན་གྱི་སྐྱེ་སྲིད་ བཞི་ལེན་པའི་རྒྱུན་ཞུགས་རིགས སྐྱེ་ཡོད་པའི་
ཕྱིར། ཁོ་ན་རེ། མ་ཁྱབ་སྟེ། དེ་ནི་རྒྱུན་ཞུགས་ཀྱི་འབྲས་བུ་ཐོབ་པའི་རྟེན་དེ་ལ་འདོད་པར་རིགས་
255



མཐུན་གྱི་སྐྱེ་སྲིད་ བཞི་མི་ལེན་པ་ལ་དགོངས་པ་ཡིན་པའི་ཕྱིར། དེ་ལྟར་མ་ཡིན་ན་དེ་ཡོད་པར་ཐལ།
རྒྱལ་ཆེན་རིགས་བཞིའི་རྟེན་ལ་སྐྱེ་སྲིད་ གསུམ་བླངས་ནས་སུམ་ཅུ་རྩ་གསུམ་པའི་སྔོན་དུས་ ཀྱི་སྲིད་ པའི་རྟེན་
ལ་མྱང་འདས་མངོན་དུ་བྱེད་ པའི་རྒྱུན་ཞུགས་ལྷའི་རིགས་ནས་རིགས་སྐྱེ་ཡང་ཡོད། འཛམ་བུ་གླིང་པའི་
མིའི་རྟེན་ལ་སྐྱེ་སྲིད་ གསུམ་བླངས་ནས་ལུས་འཕགས་པོའི་སྔོན་དུས་ཀྱི་སྲིད་ པའི་རྟེན་ལ་མྱང་འདས་མངོན་་
དུ་བྱེད་པའི་རྒྱུན་ཞུགས་མིའི་རིགས་ནས་རིགས་སྐྱེ་ཡང་ཡོད་པའི་ཕྱིར་ཏེ། མཛོད་འགྲེལ་ལས། རིགས་
ནས་རིགས་སུ་སྐྱེ་བ་ནི་རྣམ་པ་གཉིས་ཏེ། ལྷའི་རིགས་ནས་རིགས་སུ་སྐྱེ་བ་ནི་ལྷ་དག་གི་ནང་དུ་གཉིས་
སམ་གསུམ་འཁོར་ནས་ལྷའི་རིགས་དེའམ་གཞན་དུ་ཡོངས་སུ་མྱ་ངན་ལས་འདའོ། །མིའི་རིགས་ནས་
རིགས་སུ་སྐྱེ་བ་ནི་མི་ད ག་གི་ནང་དུ་ལན་གཉིས་སམ་གསུམ་འཁོར་ནས། གླིང་དེའམ་གཞན་དུ་ཡོངས་
སུ་མྱ་ངན་ལས་འདའོ། །ཞེས་གསུངས་པའི་ཕྱིར་ན་མ་ཁྱ བ། ་ རྒྱལ་ཆེན་རིགས་བཞིའི་རྟེན་ལ་སྐྱེ་
སྲིད་གསུམ་བླངས་ནས་རྟེན་དེ་ལ་མྱང་འདས་མངོན་དུ་བྱེད་པ་དང༌། དེར་སྐྱེ་སྲིད་གཉིས་བླངས་ནས་
སུམ་ཅུ་རྩ་གསུམ་པའི་སྔོན་དུས་ཀྱི་སྲིད་ པའི་རྟེན་ལ་མྱང་འདས་མངོན་དུ་བྱེད་པའི་རྒྱུན་ཞུགས་ལྷའི་རིགས་
ནས་རིགས་སྐྱེ་ཡོད་པ་ལུང་དང་པོའི་དོན་དང༌། འཛམ་བུའི་གླིང་པའི་རྟེན་ལ་སྐྱེ་སྲིད་གསུམ་བླངས་
ནས་རྟེན་དེ་ལ་མྱང་འདས་མངོན་དུ་བྱེད་པ་དང༌། དེར་སྐྱེ་སྲིད་ ག ཉིས་བླངས་ནས། ལུས་འཕགས་
པོའི་སྔོན་དུས་ཀྱི་སྲིད་ པའི་རྟེན་ལ་མྱང་འདས་མངོན་དུ་བྱེད་པའི་རྒྱུན་ཞུགས་མིའི་རིགས་ནས་རིགས་སྐྱེ་་་་
ཡོད་པ་ལུང་གཉིས་པའི་དོན་ཡིན་པའི་ཕྱིར།
ཁོ་ན་རེ། འདོད་ཉོན་བཞི་པ་སྤངས་ལྔ་པ་མ་སྤངས་པའི་རྒྱུན་ཞུགས་རིགས་སྐྱེ་ཆོས་ཅན། རྒྱུན་
ཞུགས་འབྲས་གནས་ཁྱད་པར་ཅན་དུ་ཐལ། རྒྱུན་ཞུགས་རིགས་སྐྱེ་ཡིན་པའི་ཕྱིར། ཁྱབ་པ་ཁས།
འདོད་ན། དེ་ཉན་ཐོས་ཀྱི་སྒོམ་ལམ་བར་ཆད་མེད་ལམ་ལ་གནས་པར་ཐལ་ལོ། །ཟེར་ན། མ་ཁྱ བ།
འདོད་ན། འདོད་ཉོན་ལྔ་པའི་དངོས་གཉེན་ལ་གནས་པར་ཐལ། འདོད་པ་གང་ཞིག དེས་འདོད་
ཉོན་བཞི་པ་སྤངས་ཟིན་པའི་ཕྱིར། འདོད་ན། དེ་ཚེ་དེ་ལ་འདོད་ཉོན་ལྔ་པ་སྤོང་ནུས་སུ་ཐལ་ལོ། །
འདོད་ན། ཚེ་དེ་ལ་འདོད་ཉོན་དྲུག་པ་སྤོང་ངེས་སུ་ཐལ། འདོད་པ་གང་ཞིག ཚེ་དེ་ལ་དེ་སྤོང་
ནུས་སུ་མཐོང་ནས་འབྲས་བུ་གསར་ཐོབ་ཡོད་པར་ཤེས་ན། ། འདོད་ཉོན་དྲུག་པ་ཡང་ངེས་པར་ སྤོང་
བའི་ཕྱིར་ཏེ། མཛོད་འགྲེལ་ལས། ཅིའི་ཕྱིར་རྣམ་པ་ལྔ་སྤངས་པའི་ཕྱིར་མ་ཡིན་ཞེ་ན། དེ་སྤངས་
ན་དྲུག་པ་ཡང་གདོན་མི་ཟ་བར་སྤོང་བའི་ཕྱིར་ཏེ་དེའི་རྣམ་པ་གཅིག་གིས་ནི་བར་ཆད་གཅིག་པ་བཞིན་དུ་་
འབྲས་བུ་ལ་གེགས་བྱ་བར་མི་ནུས་ཏེ། ཁམས་ལས་མི་འདའ་བའི་ཕྱིར་རོ། །ཞེས་གསུངས་པའི་
256



ཕྱིར། འདོད་ན། ཚེ་དེ་ལ་ཕྱིར་འོང་གི་འབྲས་བུ་མངོན་དུ་བྱེད་པར་ངེས་པར་ཐལ་ལོ། །འདོད་མི་
ནུས་ཏེ། རྒྱུན་ཞུགས་རིགས་སྐྱེ་ཡིན་པའི་ཕྱིར་ཟེར་ན། མཛོད་འགྲེལ་ལས། སྔོན་རྣམ་པ་གསུམ་
མམ་བཞི་སྤངས་པ་དང་བདུན་ནམ་བརྒྱད་སྤངས་པས་འབྲས་བུ་ཐོབ་པ་ནི་ཇི་སྲིད་དུ་འབྲས་བུ་ཁྱད་པར་་་་
ཅན་གྱི་ལམ་མངོན་དུ་མ་བྱས་པ་དེ་སྲིད་དུ་རིགས་ནས་རིགས་སུ་སྐྱེ་བའམ་བར་ཆད་གཅིག་པ་ཞེས་ནི་མི་་
བྱའོ། །ཞེས་གསུངས་པ་མི་འཐད་པར་ཐལ། རྒྱུན་ཞུགས་རིགས་སྐྱེ་ཡིན་ན། འབྲས་བུ་ཁྱད་
པར་ཅན་གྱི་ལམ་མངོན་དུ་བྱས་པས་མ་ཁྱབ་པའི་ཕྱིར་ཏེ། དེ་ཡིན་ན་རྒྱུན་ཞུགས་འབྲས་གནས་ཁྱད་
པར་ཅན་ཡིན་པས་མ་ཁྱབ་པའི་ཕྱིར། །
གཞན་ཡང་། འདོད་ཉོན་བཞི་པ་སྤངས་པའི་རྒྱུན་ཞུགས་རིགས་སྐྱེ་དང༌། རྒྱུན་ཞུགས་འབྲས་
གནས་ཁྱད་པར་ཅན་གྱི་གཞི་མཐུན་ཡོད་པར་ཐལ། འདོད་ཉོན་བཞི་པའི་ས་བོན་གྱི་དངོས་གཉེན་ལ་
གནས་པའི་རྒྱུན་ཞུགས་རིགས་སྐྱེ་ཡོད་པའི་ཕྱིར་ཏེ། དེའི་ས་བོན་མ་སྤངས་པའི་དེ་ཡོད་ པའི་ ཕྱིར་ཏེ།
འདོད་ཉོན་ལྔ་པའི་ས་བོན་མ་སྤངས་པའི་དེ་ཡོད་པའི་ཕྱིར་ཏེ། འདོད་ཉོན་དྲུག་པའི་ས་བོན་མ་སྤངས་
པའི་ཕྱིར་མི་འོང་ཡོད་པའི་ཕྱིར་ཏེ། འདོད་ཉོན་དགུ་པའི་ས་བོན་མ་སྤངས་པའི་ཕྱིར་མི་འོང་ཡོད་པའི་
ཕྱིར། གསུམ་པ་ས་མཚམས་ནི། སྤང་བྱ་ཅིག་ཅར་བའི་རྒྱུན་ཞུགས་ཀྱི་ས་མཚམས། མཐོང་ལམ་
སྐད་ཅིག་མ་བཅུ་དྲུག་པ་ནས་ཁམས་གསུམ་གྱི་ སྒོམ་སྤང་ཉོན་མོངས་ཆུང་ངུའི་ཆུང་ངུའི་དངོས་གཉེན་ལ་་་་་
གནས་ པའི་བར་དུ་ཡོད། སྤང་བྱ་རིམ་གྱིས་པའི་རྒྱུན་ཞུགས་ ཀྱི་ས་མཚམས། མཐོང་ལམ་སྐད་ཅིག་
མ་བཅུ་དྲུག་པ་ནས་འདོད་ཉོན་དྲུག་པའི་དངོས་གཉེན་ལ་གནས་པའི་བར་དུ་ཡོད། བཞི་པ་ནི། ཅིའི་
ཕྱིར་རྒྱུན་ཞུགས་ཞེས་བྱ་ཞེ་ན། མྱང་འདས་ཐོབ་པར་བྱེད་པའི་ལམ་གྱི་རྒྱུན་ལ་ཞུགས་པས་ན་རྒྱུན་ཞུགས་
ཞེས་བརྗོད་པ་ཡིན་པའི་ཕྱིར། །
གཉིས་པ་ཕྱིར་འོང་ལ། ཞུགས་པ་ བཤད་པ་དང་། འབྲས་གནས་བཤད་པ་གཉིས་ལས། དང་
པོ་ལ། མཚན་ཉིད། དབྱེ་བ། ས་མཚམས། སྒྲ་བཤད་པའོ། །དང་པོ་ནི། ཞུགས་པ་བཞིའི་
ནང་ཚན་གང་ཞིག ཕལ་ཆེར་ལ་འདོད་ཆགས་དང་བྲལ་བས་རབ་ཏུ་ཕྱེ་བའི་རིགས་སུ་གནས་པའི་དགེ་
སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་བཞིན་པའི་སྦྱོར་བ་རྒྱུན་ཆགས་ལ་གནས་པས་རབ་ཏུ་ཕྱེ་བ།
ཕྱིར་འོང་ཞུགས་པའི་མཚན་ཉིད། དབྱེ་ན། འབྲས་བུ་ཐོད་རྒལ་བའི་ཕྱིར་འོང་ཞུགས་པ། འབྲས་
བུ་རིམ་གྱིས་པའི་ཕྱིར་འོང་ཞུགས་པ་གཉིས་ལས། ཕྱིར་འོང་ཞུགས་པ་གང་ཞིག སྦྱོར་ལམ་སྟན་གཅིག་
པ་ནས་ལམ་རྗེས་བཟོད་ཀྱི་བར་གང་རུང་ལ་གནས་པ། དང་པོའི་མཚན་ཉིད། དབྱེ་ན། ཕྱིར་འོང་
N
257



ཞུགས་པ་དད་པའི་རྗེས་འབྲང་དང༌། དེ་ཆོས་ཀྱི་རྗེས་འབྲང་གཉིས། དེ་གང་ཞིག རྒྱུན་ཞུགས་ཀྱི་
རྟོགས་པ་སྔོན་དུ་སོང་བ། གཉིས་པའི་མཚན་ཉིད། དབྱེ་ན། དད་མོས་པའི་ཕྱིར་འོང་ཞུགས་པ་དང་།
མཐོང་ཐོབ་པའི་ཕྱིར་འོང་ཞུགས་པ་གཉིས་ཡོད། གསུམ་པ་ནི། དང་པོའི་ས་མཚམས་སྦྱོར་ལམ་སྟན་
གཅིག་པ་ནས་ལ མ་རྗེས་བཟོད་ཀྱི་བར་དུ་ཡོད། གཉིས་པའི་ས་མཚམས་རྒྱུན་ཞུགས་ཀྱི་འབྲས་བུ་ཐོབ་
རྗེས་སུ་འདོད་ཉོན་དང་པོ་ཙམ་སྤོང་བ་ལ་བརྩོན་པ་ནས་འདོད་ཉོན་དྲུག་པ་སྤོང་བ་ལ་བརྩོན་པའི་ བར་དུ་་
ཡོད། བཞི་པ་ནི། ཅིའི་ཕྱིར་ཕྱིར་འོང་ཞུགས་པ་ཞེས་བྱ་ཞེ་ན། ཕྱིར་འོང་གི་འབྲས་བུ་ཐོབ་པའི་ཕྱིར་
དུ་ཞུགས་པ་སྟེ་སྦྱོར་བ་རྒྱུན་ཆགས་ལ་གནས་པས་ན་དེ་སྐད་ཅེས་བྱའོ། །
ཁ་ཅིག ལམ་རྗེས་ཤེས་ཀྱི་རྟོགས་པ་ཐོབ་པའི་འདོད་ཉོན་དྲུག་པ་མ་སྤངས་པའི་ཉན་ཐོས་གང་
ཞིག འདོད་ཉོན་དང་པོ་ནས་དྲུག་པའི་བར་གང་རུང་སྤོང་བ་ལ་བརྩོན་བཞིན་པའི་གང་ཟག འབྲས་
བུ་རིམ་གྱིས་པའི་ཕྱིར་འོང་ཞུགས་པའི་མཚན་ཉིད་དང༌། ཕྱིར་འོང་ཞུགས་པའི་མཚན་ཉིད་དུ་འདོད་པ་
རྣམས་མི་རིགས་ཏེ། དང་པོ་ལ། འདོད་ཉོན་དྲུག་པའི་དངོས་གཉེན་ལ་གནས་པའི་སྤང་བྱ་ཅིག་ཅར་
བའི་རྒྱུན་ཞུགས་ཀྱིས་མ་ངེས། གཉིས་པ་ལ། མཐོང་ལམ་སྡུག་བསྔལ་ཆོས་བཟོད་ལ་གནས་པའི་འབྲས་
བུ་ཐོད་རྒལ་བའི་ ཕྱིར་འོང་ཞུགས་པས་མ་ངེས་པའི་ཕྱིར། ཁོ་ན་རེ། ཁྱོད་ཀྱི་ས་མཚམས་དེ་མི་འཐད་
པར་ཐལ། ཕྱིར་འོང་ཞུགས་པ་ཡིན་ན། འདོད་ཉོན་ལྔ་པ་སྤངས་པས་ཁྱབ་པའི་ཕྱིར་ཏེ། ཀུན་བཏུས་
ལས། ལན་ཅིག་ཕྱིར་འོང་བའི་འབྲས་བུ་ལ་འཇུག་པ་གང་ཞེ་ན། གང་སྒོམ་པའི་ལམ་ལ་འདོད་པ་ན་
སྤྱོད་པའི་ཉོན་མོངས་པ་ལྔ་པ་སྤངས་པའི་ལམ་ལ་གནས་པའི་གང་ཟག་གོ །ཞེས་གསུངས་པའི་ཕྱིར་ན་མ་
ཁྱ བ། དེ་ ཕྱིར་འོང་ཞུགས་པའི་ཡ་མཐའི་ས་མཚམས་སྟོན་པ་ཙམ་ཡིན་པའི་ཕྱིར། དེ་ལྟར་མ་ཡིན་ན་
འདོད་ཉོན་དང་པོའི་དངོས་གཉེན་ལ་གནས་པའི་རྒྱུན་ཞུགས་འབྲས་གནས་ཆོས་ཅན། དེར་ཐལ། དེའི་
ཕྱིར། ཁ་ཅིག འབྲས་བུ་ཐོད་རྒལ་བའི་ཕྱིར་འོང་ཞུགས་ པའི་ ས་མཚམས་སྦྱོར་ལམ་སྟན་གཅིག་པ་ནས་
འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་དྲུག་པའི་དངོས་གཉེན་གྱི་བར་ན་ཡོད། ཟེར་བ་མི་
འཐད་དེ། སྦྱོར་ལམ་སྟན་གཅིག་པ་ལ་གནས་པའི་ཕྱིར་འོང་ཞུགས་པས་དེ་སྤངས་པའི་ཕྱིར། མ་གྲུབ་
ན༑ དེ་ཆོས་ཅན། ཁྱོད་ཀྱིས་དེ་སྤངས་པར་ཐལ། ཁྱོད་འབྲས་བུ་ཐོད་རྒལ་བའི་ཕྱིར་འོང་ཞུགས་པ་
ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། །
གཉིས་པ་ལ། མཚན་ཉིད། དབྱེ་བ། ས་མཚམས། སྒྲ་བཤད་པའོ། །དང་པོ་ནི། འབྲས་
གནས་ བཞིའི་ནང་ཚན་གང་ཞིག་ཕལ་ཆེར་ལ་འདོད་ཆགས་དང་བྲལ་བས་རབ་ཏུ་ཕྱེ་བའི་རིགས་སུ་
258



གནས་པའི་དགེ་སྦྱོང་ཚུལ་གྱི་འབྲས་བུ་ལ་གནས་པ། ཕྱིར་འོང་འབྲས་གནས་ཀྱི་མཚན་ཉིད་ཡིན་ཏེ། རྣམ་
བཤད་ལས། གཉིས་པ་ཕལ་ཆེར་རམ་མ་ལུས་པར་སྤངས་པས་འབྲས་བུ་ བར་བ་གཉིས་དང་། ཞེས་
གསུངས་པའི་ཕྱིར། ཁ་ཅིག འདོད་ཉོན་དྲུག་པ་སྤངས་པའི་ཉན་ཐོས་སློབ་ པའི་འབྲས་གནས། ཕྱིར་
འོང་དང༌། འབྲས་བུ་རིམ་གྱིས་པའི་ཕྱིར་འོང་གི་མཚན་ཉིད་དུ་འདོད་པ་རྣམས་མི་འཐད་དེ། དང་པོ་
ལ༑ འདོད་ཉོན་དྲུག་པ་སྤངས་པའི་རྣམ་ གྲོལ་ལམ་ལ་གནས་པའི་སྤང་བྱ་ཅིག་ཅར་བའི་རྒྱུན་ཞུགས་ཀྱིས་
མ་ངེས་ལ། གཉིས་པ་ལ། ཕྱིར་མི་འོང་གིས་ མ་ངེས་པའི་ཕྱིར། གཉིས་པ་ལ། ཕྱིར་འོང་ལ་འབྲས་
བུ་ཐོབ་ཚུལ་གྱི་སྒོ་ནས་འབྲས་བུ་ཐོད་རྒལ་པའི་ ཕྱིར་འོང་དང༌། འབྲས་བུ་རིམ་གྱིས་པའི་ཕྱིར་འོང་གཉིས་
ཡོད༑ རང་ཡིན་པའམ་རང་གི་ནང་ཚན་དུ་གྱུར་ པའི་འབྲས་བུ་རིམ་གྱིས་པའི་ ཕྱིར་འོང་མེད་པ་ཡང་ཡིན།
ཕྱིར་འོང་འབྲས་གནས་ ཀྱང་ཡིན་ པའི་གཞི་མཐུན་པ། དང་པོ འི་མཚན་ཉིད། ཕྱིར་འོང་གང་ཞིག་
རྒྱུན་ཞུགས་ཀྱི་རྟོགས་པ་སྔོན་དུ་སོང་བ། གཉིས་པའི་མཚན་ཉིད། དེ་ལ་དབང་པོའི་སྒོ་ནས་དབང་རྟུལ་
དད་མོས་པའི་ཕྱིར་འོང་དང༌། དབང་ནོན་མཐོང་ཐོབ་པའི་དེ་གཉིས་ཡོད། ཕྱིར་འོང་གང་ཞིག རང་
གི་ཞུགས་པ་དད་མོས་པ་དང་དད་པའི་རྗེས་འབྲང་གང་རུང་གི་རྟོ གས་པ་སྔོན་དུ་སོང་བ། དང་པོའི་
མཚན་ཉིད། དེ་གང་ཞིག རང་གི་ཞུགས་པ་མཐོང་ཐོབ་པ་དང་ཆོས་ཀྱི་རྗེས་འབྲང་གང་རུང་གི་རྟོགས་
པ་སྔོན་དུ་སོང་བ། གཉིས་པའི་མཚན་ཉིད། དེ་ལ་སྦྱོར་བའི་སྒོ་ནས་ཕྱིར་འོང་འབྲས་གནས་ཙམ་པོ་པ་
དང་། དེ་ཁྱད་པར་ཅན་གཉིས། ཕྱིར་འོང་འབྲས་གནས་གང་ཞིག རང་གི་གོང་མའི་འབྲས་བུ་ལ་
མ་ཞུགས་པས་རབ་ཏུ་ཕྱེ་བ། དང་པོའི་མཚན་ཉིད། དེ་གང་ཞིག རང་གི་གོང་མའི་འབྲས་བུ་ལ་
ཞུགས་པས་རབ་ཏུ་ཕྱེ་བ། གཉིས་པའི་མཚན་ཉིད། དེ་དང་ཕྱིར་འོང་འབྲས་གནས་ཁྱད་པར་ཅན་ཚེ་
གཅིག་བར་ཆད་གཅིག་པ་པ་གཉིས་དོན་གཅིག ཁོ་ན་རེ། འདོད་ཉོན་བདུན་པའི་དངོས་གཉེན་ལ་
གནས་པའི་ ཕྱིར་འོང་ཆོས་ཅན། ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་ཆད་གཅིག་པ་པ་
ཡིན་པར་ཐལ། དེ་ཁྱད་པར་ཅན་ཡིན་པའི་ཕྱིར། ཁྱབ་པ་ཁས། འདོད་ན། དེ་ཕྱིར་མི་འོང་གི་
འབྲས་བུ་ཐོབ་པ་ལ་ཉོན་མོངས་པ་གཅིག་ཁོ་ནས་བར་དུ་ཆོད་པར་ཐལ། འདོད་པའི་ཕྱིར་ན་མ་ཁྱབ།
འདོད་མི་ནུས་ཏེ། དེ་ལ་འདོད་ཉོན་བརྒྱད་པ་དང་དགུ་པ་གཉིས་ཀྱིས་བར་དུ་ཆོད་པའི་ཕྱིར་ཞེས་ཟེར་
ཞིང་། དེ་ཡིན་ན། འདོད་ཉོན་བརྒྱད་པ་སྤངས་པས་ཁྱབ་སྟེ། མཛོད་ལས། ཉེས་ཆ་བདུན་དང་
བརྒྱད་ཟད་པ། །ཚེ་གཅིག་བར་ཆད་གཅིག་པ་དང༌། །གསུམ་པ་ལ་ནི་ཞུགས་པ་ཡིན། །ཞེས་
གསུངས་པའི་ཕྱིར་ན། ལན་ཅིག་ཕྱིར་འོང་ཡིན་ན། འདོད་པར་ལས་ཉོན་གྱིས་སྐྱེ་བ་གཅིག་ལེན་པས་
--
259



ཁྱབ་པར་ཐལ། ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་ཆད་གཅིག་པ་པ་ཡིན་ན། ཕྱིར་
མི་འོང་གི་འབྲས་བུ་མངོན་དུ་བྱེད་པ་ལ་ཉོན་མོངས་པ་གཅིག་ཁོ་ནས་བར་དུ་ཆོད་པས་ཁྱབ་པའི་ཕྱིར། །
རྟ གས་ཁས། འདོད་མི་ནུས་ཏེ། ཕྱིར་འོང་གི་རྟེན་ལ་གཟུགས་སུ་ཉེར་འགྲོའི་ཕྱིར་མི་འོང་གི་འབྲས་བུ་
མངོན་དུ་བྱེད་པ་ཡོད་པའི་ཕྱིར། མ་གྲུབ་ན། འདོད་པར་ཚེ་ཡོངས་སུ་གྱུར་པའི་འཕགས་པས་ཁམས་
གོང་མར་ལས་ཉོན་གྱིས་སྐྱེ་བ་ལེན་པ་ཡོད་པར་ཐལ། འདོད་པའི་ཕྱིར།
ཁ་ཅིག ཕྱིར་འོང་ཡིན་ན། འདོད་པར་ལས་ཉོན་གྱིས་སྐྱེ་བ་གཉིས་མི་ལེན་པས་ཁྱབ། ཟེར་ན་
མི་འཐད་དེ། ཉན་སར། ལྷའི་སྲིད་པ་གཅིག་དང་མིའི་སྲིད་པ་གཅིག་འགྲུབ་པའི་ཕྱིར་ལན་ཅིག་ཕྱིར་
འོང་བའི་འབྲས་བུ་རྣམ་པར་བཞག ཅེས་དང་། མཛོད་འགྲེལ་ལས།་ གང་ཞིག་ལྷ་དག་གི་ནང་དུ་
སོང་སྟེ་མི་དག་གི་ནང་དུ་ལན་ཅིག་ཕྱིར་འོང་བའི་ཕྱིར། ཕྱིར་འོང་བ་སྟེ། དེ་ཕན་ཆད་དུ་འགྲོ་བ་མེད་
པའི་ཕྱིར། ཞེས་གསུངས་པའི་ཕྱིར། དེ་ལྟ་ན་འདི་ལན་ཅིག་ཕྱིར་འོང་མ་ཡིན་པར་མི་འགྱུར་ཏེ། དེས་
འདོད་པར་རིགས་མཐུན་གྱི་སྐྱེ་བ་གཉིས་མི་ལེན་པའི་ཕྱིར། ཁོ་ན་རེ། དེས་འདོད་པར་རིགས་མཐུན་
གྱི་སྐྱེ་བ་གཉིས་ལེན་པར་ཐལ། དེས་འདོད་པའི་ལྷ་མིའི་སྐྱེ་བ་གཉིས་ལེན་པ་གང་ཞིག དེས་བླང་བྱའི་
ལྷ་མིའི་སྐྱེ་བ་གཉིས་པོ་དེ་རིགས་མཐུན་ཡིན་པའི་ཕྱིར། དེ་གཉིས་འདོད་ཁམས་སུ་མཚུངས་པའི་ཕྱིར་
ན་མ་ཁྱ བ་སྟེ། དེས་ངེས་པའི་རྒྱུན་ཞུགས་སྲིད་པ་ལན་བདུན་པ་པ་ལ་མཚུངས་སོ། །
ཁ་ཅིག འདོད་ཉོན་བརྒྱད་པ་སྤངས་པའི་ཕྱིར་འོང་འབྲས་གནས་ཁྱད་པར་ཅན་གང་ཞིག །
འདོད་ལྷར་སྐྱེ་བ་གཅིག་བླངས་ནས་རྟེན་དེ་ལ་མྱང་འདས་མངོན་དུ་བྱེད་པ། ཕྱིར་འོང་འབྲས་གནས་
ཁྱད་པར་ཅན་ཚེ་གཅིག་བར་ཆད་གཅིག་པ་པའི་མཚན་ཉིད་ཟེར་ན། མིའི་རྟེན་ཅན་གྱི་ངེས་པའི་རྒྱུན་
ཞུགས་སྲིད་པ་ལན་བདུན་པ་པའི་རྟོགས་པ་སྔོན་དུ་སོང་བའི་འདོད་ཉོན་བརྒྱད་པ་སྤངས་པའི་ཕྱིར་འོང་་་་་
འབྲས་གནས་ཁྱད་པར་ཅན་ཆོས་ཅན། ཟུར་གཉིས་པ་དེར་ཐལ། མཚོན་བྱ་དེའི་ཕྱིར། དེར་ཐལ།
ཕྱིར་མི་འོང་གི་འབྲས་བུ་མངོན་དུ་བྱེད་པ་ལ་རང་གི་སྤང་བྱའི་གཙོ་བོ་འདོད་ཉོན་དགུ་པ་ཁོ་ནས་བར་དུ་
ཆོད་ཅིང་། དགྲ་བཅོ མ་པའི་འབྲས་བུ་མངོན་དུ་བྱེད་པ་ལ་སྐྱེ་བ་གཅིག་ཁོ་ནས་བར་དུ་ཆོད་པའི་ཕྱིར་
འོང་འབྲས་གནས་ཁྱད་པར་ཅན་ཡིན་པའི་ཕྱིར། རྟགས་གྲུབ་སྟེ། ལྷའི་རྟེན་ཅན་གྱི་དེའི་རྟོགས་པ་སྔོན་
དུ་སོང་བའི་ དེ་དེ་ཡིན་པའི་ཕྱིར། མ་གྲུབ་ན་སླ། ཁོ་ན་རེ། ཀུན་བཏུས་ལས། བར་ཆད་གཅིག་
པ་གང་ཞེ་ན། ལན་ཅིག་ཕྱིར་འོང་བ་ལྷ་རྣམས་ཀྱི་ནང་ཉིད་དུ་སྐྱེས་ནས་གང་སྡུག་བསྔལ་གྱི་ཐ་མ་ཐོབ་
པའོ༑ ༑ཞེས་གསུངས་པ་མི་འཐད་པར་ཐལ། ཕྱིར་འོང་འབྲས་གནས་ཚེ་གཅིག་བར་ཆད་གཅིག་པ་པ་
260



ཡིན་ན། འདོད་ལྷའི་རྟེན་ལ་མྱང་འདས་མངོན་དུ་བྱེད་ པས་མ་ཁྱབ་པའི་ཕྱིར་ན་མ་ཁྱབ། མཛོད་འགྲེལ་
ལས། ཞུགས་པ་ལྷག་མ་གསུམ་ནི་འབྲས་བུ་ལ་གནས་པ་གསུམ་ལས་ཐ་མི་དད་པའི་ཕྱིར་རོ། །ཞེས་
གསུངས་པའི་དོན་ལ། ཁ་ཅིག ཕྱིར་འོང་ཞུགས་པ་ཡིན་ན། རྒྱུན་ཞུགས་འབྲས་གནས་ཡིན་པས་ཁྱབ།
ཕྱིར་མི་འོང་ཞུགས་པ་ཡིན་ན། ཕྱིར་འོང་འབྲས་གནས་ཡིན་པས་ཁྱབ། དགྲ་བཅོ མ་ཞུགས་པ་ཡིན་ན།
ཕྱིར་མི་འོང་འབྲས་གནས་ཡིན་པས་ཁྱབ་ཟེར་ན། འབྲས་བུ་ཐོད་རྒལ་བའི་ཕྱིར་འོང་ཞུགས་པ་ཆོས་
ཅན༑ དང་པོ་དེར་ཐལ། དེའི་ཕྱིར། འདོད་ན། ལམ་རྗེས་ཤེས་ཀྱི་རྟོགས་པ་ཐོབ་པར་ཐལ་ལོ། །
གཞན་ཡང༌། ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་ཆོས་ཅན། གཉིས་པ་དེར་ཐལ། དེའི་
ཕྱིར། འདོད་ན། སྔར་བཞིན།
གསུམ་པ་ལ་སྤང་བྱ་ཅིག་ཅར་བའི་རྒྱུན་ཞུགས་འབྲས་གནས་ཁྱད་པར་ཅན་ཆོས་ཅན། དེར་ཐལ།
དེའི་ཕྱིར། རང་ལུགས་ནི། ལུང་དེའི་དོན་འབྲས་བུ་རིམ་གྱིས་པའི་དབང་དུ་བྱས་པ་ཡིན་ནོ། །
གསུམ་པ་ལ། འབྲས་བུ་ཐོད་རྒལ་བའི་ ཕྱིར་འོང་གི་ས་མཚམས། བདེན་པ་མངོན་རྟོ གས་སྐད་ཅིག་
བཅུ་དྲུག་པ་ནས་འདོད་ཉོན་དགུ་པའི་དངོས་གཉེན་གྱི་བར་དུ་ཡོད། གཉིས་པའི་ས་མཚམས། འདོད་
ཉོན་དྲུ ག་པ་སྤངས་པའི་རྣམ་གྲོལ་ལམ་ནས་འདོད་ཉོན་དགུ་པའི་དངོས་གཉེན་གྱི་ བར་དུ་ཡོད། བཞི་པ་
ནི། ཅིའི་ཕྱིར་ལན་ཅིག་ཕྱིར་འོང་བ་ཞེས་བྱ་ཞེ་ན། འདོད་པར་རིགས་མཐུན་གྱི་ལན་ཅིག་ཕྱིར་འོང་
བ་སྟེ། སྐྱེ་སྲིད་གཅིག་ལེན་པས་ན་དེ་ལྟར་བརྗོད་པའི་ཕྱིར། །
གསུམ་པ་ཕྱིར་མི་འོང་ལ། ཞུགས་པ་བཤད་པ་དང༌། འབྲས་གནས་ བཤད་པ་གཉིས་ལས། དང་
པོ་ལ། མཚན་ཉིད། དབྱེ་བ། ས་མཚམས། སྒྲ་བཤད་པའོ། །དང་པོ་ནི། ཞུགས་པ་བཞིའི་ནང་
ཚན་གང་ཞིག ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་རིགས་སུ་གནས་པའི་དགེ་སྦྱོང་ཚུལ་གྱི་
འབྲས་བུ་ཐོབ་པའི་ཕྱིར་དུ་བརྩོན་བཞིན་པའི་སྦྱོར་བ་རྒྱུན་ཆགས་ལ་གནས་པ། ཕྱིར་མི་འོང་ཞུགས་པའི་
མཚན་ཉིད། གཉིས་པ་ལ། དེ་ལ་འབྲས་བུ་རིམ་གྱིས་པའི་ཕྱིར་མི་འོང་ཞུགས་པ། འབྲས་བུ་ཐོད་
རྒལ་པའི་དེའི་ཞུགས་པ། དེ་གཉིས་གང་རུང་མ་ཡིན་པའི་ཕྱིར་མི་འོང་ཞུགས་པ་དང་གསུམ་ལས།
དང་པོ་དང་རྒྱུན་ཞུགས་ཀྱི་རྟོགས་པ་སྔོན་དུ་སོང་བའི་ཕྱིར་མི་འོང་ཞུགས་པ་དོན་གཅིག གཉིས་པ་དང་
ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་དོན་གཅིག གསུམ་པ་ནི། འབྲས་བུ་ཐོད་རྒལ་པའི་ཕྱིར་
འོང་འབྲས་གནས་ཁྱད་པར་ཅན་ལྟ་བུའོ། །གསུམ་པ་ལ། དང་པོའི་ས་མཚམས། རྒྱུན་ཞུགས་ཀྱི་
འབྲས་བུ་ཐོབ་རྗེས་སུ་འདོད་ཉོན་བདུན་པ་སྤོང་བ་ལ་བརྩོན་པ་ནས་དེ་དགུ་པ་སྤོང་བ་ལ་བརྩོན་པའི་བར་ ་
261



དུ་ཡོད། གཉིས་པའི་ས་མཚམས། སྦྱོར་ལམ་སྟན་གཅིག་པ་ནས་ལམ་རྗེས་བཟོད་ཀྱི་བར་དུ་ཡོད།
བཞི་པ་ནི། ཅིའི་ཕྱིར་ཕྱིར་མི་འོང་ཞུགས་པ་ཞེས་བྱ་ཞེ་ན། ཕྱིར་མི་འོང་གི་འབྲས་བུ་ཐོབ་ཕྱིར་དུ་
ཞུགས་པ་སྟེ་བརྩོན་བཞིན་པའི་སྦྱོར་བ་རྒྱུན་ཆགས་ལ་གནས་པས་ན་དེ་ལྟར་བརྗོད་པའི་ཕྱིར།
ཁོ་ན་རེ། ས་མཚམས་དེ་མི་འཐད་པར་ཐལ། ཕྱིར་མི་འོང་ཞུགས་པ་ཡིན་ན། འདོད་ཉོན་
བརྒྱད་པ་སྤངས་པས་ཁྱབ་པའི་ཕྱིར་ཏེ། ཀུན་བཏུས་ལས། ཕྱིར་མི་འོང་བའི་འབྲས་བུ་ལ་འཇུག་པ་
གང་ཞེ་ན། གང་སྒོམ་པའི་ལམ་ལ་འདོད་པ་ན་སྤྱོད་པའི་ཉོན་མོངས་པ་རྣམས་ཀྱི་རྣམ་པ་བདུན་པ་དང་།
བརྒྱུད་པ་སྤངས་པའི་ལམ་ལ་གནས་པའི་གང་ཟག་གོ །ཞེས་གསུངས་ པའི་ཕྱིར་ན་མ་ཁྱབ་སྟེ། དེ་ཕྱིར་མི་
འོང་ཞུགས་པའི་ཡ་མཐའི་ས་མཚམས་བསྟན་པ་ཙམ་ཡིན་ པའི་ ཕྱིར། དེ་ལྟར་མ་ཡིན་ན་འདོད་ཉོན་
བདུན་པའི་དངོས་གཉེན་ལ་གནས་པའི་ཕྱིར་འོང་ཆོས་ཅན། དེར་ཐལ། དེའི་ཕྱིར། ཁ་ཅིག ལམ་
རྗེས་ཤེས་ཀྱི་རྟོ གས་པ་ཐོབ་པའི་འདོད་ཉོན་དགུ་པ་མ་སྤངས་པའི་ཉན་ཐོས་གང་ཞིག འདོད་ཉོན་དང་
པོ་ནས་དགུ་པའི་བར་གང་རུང་སྤོང་བ་ལ་བརྩོན་པ་དེ། དེའི་མཚན་ཉིད་ཟེར་བ་མི་འཐད་དེ། འདོད་
ཉོན་དགུ་པའི་དངོས་གཉེན་ལ་གནས་པའི་སྤང་བྱ་ཅིག་ཅར་བའི་རྒྱུན་ཞུགས་འབྲས་གནས་དང༌། མཐོང་
ལམ་སྡུག་བསྔལ་ཆོས་བཟོད་ལ་གནས་པའི་ཆགས་བྲལ་སྔོན་སོང་གི་ཕྱིར་མི་འོང་ཞུགས་པས་མ་ངེས་པའི་་་་
ཕྱིར།
གཉིས་པ་ལ། མཚན་ཉིད། དབྱེ་བ། ས་མཚམས། སྒྲ་བཤད་པའོ། །དང་པོ་ནི། འབྲས་
གནས་བཞིའི་ནང་ཚན་གང་ཞིག ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་རིགས་སུ་གནས་པའི་
དགེ་སྦྱོང་ཚུལ་གྱི་འབྲས་བུ་ལ་གནས་པ། ཕྱིར་མི་འོང་འབྲས་གནས་ཀྱི་མཚན་ཉིད། འོ་ན། ཐ་མའི་
ཆ་མཐུན་ལྔ་སྤངས་པའི་ཆ་ནས་ཕྱིར་མི་འོང་གི་འབྲས་བུར་འཇོག་པའི་རྒྱུ་མཚན་གང་ཞེ་ན། དེའི་རྒྱུ་
མཚན་ཡོད་དེ། མཛོད་འགྲེལ་ལས། ཐ་མའི་ཆ་དང་མཐུན་པའི་ཀུན་ཏུ་སྦྱོར་བ་སྤངས་པས་ཕྱིར་མི་
འོང་བའི་འབྲས་བུ་མངོན་དུ་བྱས། ཞེས་གསུངས་པས། ཐ་མའི་ཆ་མཐུན་ལྔ་པོ་དེ་ཕྱིར་མི་འོང་གི་
འབྲས་བུ་ཐོབ་པ་ལ་གེགས་བྱེད་ པའི་གཙོ་བོ་ཡིན་པས་དེ་ལྟར་བཞག་པའི་ཕྱིར། འོ་ན་དེ་ལྔ་པོ་དེས་དེ་
ལ་གེགས་བྱེད་ཚུལ་ཇི་ལྟ་བུ་ཞེ་ན། དེ་ལྔ་ཡོད་དེ། མཐོང་སྤང་ཀུན་སྦྱོར་གསུམ། འདོད་པ་ལ་འདུན་
པ་དང་། གནོད་སེམས་རྣམས་སུ་ཡོད་པའི་ཕྱིར། དེས་དེ་ལ་གེགས་ཡོད་ཚུལ་ཡོད་དེ། དང་པོ་
གསུམ་པོ་དེས་རང་རྒྱུད་ལྡན་གྱི་གང་ཟག་འགྲོ་བའི་ཐ་མར་སྐྱེ་བ་ལ་སྦྱོར་བར་བྱེད། ཕྱི་མ་གཉིས་པོས་
དེ་ཁམས་ཀྱི་ཐ་མ་འདོད་ཁམས་སུ་སྐྱེ་བ་ལ་སྦྱོར་བར་བྱེད་པའི་ཕྱིར་ཏེ། ཀུན་བཏུས་ལས། ཁམས་གསུམ་
262



ན་སྦྱོད་པའི་ཉོན་མོངས་པ་ཐམས་ཅད་སྤངས་པས་ཕྱིར་མི་འོང་བར་འ གྱུར་བ། ཅིའི་ཕྱིར་ཐ་མའི་ཆ་
མཐུན་ལྔ་སྤངས་པས་ཕྱིར་མི་འོང་བར་འགྱུར་ཞེ་ན། གཙོ་བོས་བསྡུས་པའི་ཕྱིར། ཅིའི་ཕྱིར་གཙོ་བོ་
ཞེས་བྱ་ཞེ་ན། འགྲོ་བ་ཐ་མའི་རྒྱུ་བྱེད་པའི་ཕྱིར་དང༌། ཁམས་ཐ་མའི་རྒྱུ་བྱེད་པའི་ཕྱིར། ཞེས་གསུངས་
པ་དང༌། མཛོད་ལས། ཐ་མའི་ཆ་དང་མཐུན་རྣམ་ལྔ། །གཉིས་ཀྱིས་འདོད་ལས་མི་འདའ་ལ།
གསུམ་པོ་ཡིས་ནི་ཕྱིར་ལྡོག་བྱེད། །ཅེས་གསུངས་ པའི་ཕྱིར།
ཁ་ཅིག་ ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་
པའི་འཕགས་པ། ཕྱིར་མི་འོང་གི་མཚན་ཉིད་ཟེར་བ་མི་འཐད་དེ། སྲིད་ཉོན་བརྒྱད་པ་སྤངས་པའི་
ཕྱིར་མི་འོང་ཡོད་པའི་ཕྱིར་ཏེ། སྲིད་ཉོན་དགུ་པའི་དངོས་གཉེན་ལ་གནས་པའི་ཕྱིར་མི་འོང་ཡོད་པའི་
ཕྱིར།
གཉིས་པ་ལ། ཕྱིར་མི་འོང་ལ་དབང་པོའི་སྒོ་ནས། དད་མོས་པའི་ཕྱིར་མི་འོང་དང་། མཐོང་
ཐོབ་པའི་དེ་གཉིས་ཡོད། མཚན་ཉིད་རིགས་འདྲ། དེ་ལ་འབྲས་བུ་མངོན་དུ་བྱེད་ཚུལ་གྱི་སྒོ་ནས་དབྱེ་
ན། འབྲས་བུ་ཐོད་རྒལ་པའི་ཕྱིར་མི་འོང་དང་། འབྲས་བུ་རིམ་གྱིས་པའི་ཕྱིར་མི་འོང་གཉིས་ལས།
དང་པོ་དང་ཆགས་བྲལ་སྔོན་སོང་གི་ཕྱིར་མི་འོང་། མཐོང་ལམ་གྱི་སྔ་རོལ་ཏུ་འདོད་ཉོན་དགུ་པ་སྤངས་
པའི་ཕྱིར་མི་འོང༌། དེའི་སྔ་རོལ་ཏུ་བསམ་གཏན་གྱི་དངོས་གཞིའི་སྙོམས་འཇུག་ཐོབ་པའི་ཕྱིར་མི་འོང་
རྣམས་དོན་གཅིག གཉིས་པ་དང་རྒྱུན་ཞུགས་ཀྱི་རྟོ གས་པ་སྔོན་དུ་སོང་བའི་ཕྱིར་མི་འོང་དོན་གཅིག་
སྦྱོར་བའི་སྒོ་ནས་ཕྱིར་མི་འོང་འབྲས་གནས་ཙམ་པོ་པ་ དང་། དེ་ཁྱད་པར་ཅན་གཉིས་ཡོད། འཕགས་
ཆོས་བསྟེན་ཚུལ་གྱི་སྒོ་ནས་དབྱེ་ན། འདོད་པར་ཚེ་ཡོངས་སུ་གྱུར་ པའི་ཕྱིར་མི་འོང་དང་། འདོད་པར་
ཚེ་ཡོངས་སུ་མ་གྱུར་པའི་ཕྱིར་མི་འོང་གཉིས་ཡོད། འདོད་པར་ སྐྱེ་བ་གཉིས་བརྒྱུད་དུ་འཕགས་ཆོས་
བསྟེན་པའི་ཕྱིར་མི་འོང༌། དང་པོའི་མཚན་ཉིད། དཔེར་ན། ངེས་པའི་རྒྱུན་ཞུགས་སྲིད་པ་ལན་
བདུན་པ་པ་དང༌། རྒྱུན་ཞུགས་རིགས་སྐྱེའི་རྟོགས་པ་སྔོན་དུ་སོང་བའི་ཕྱིར་མི་འོང་ལྟ་བུ། མཐོང་ལམ་
ཐོབ་པའི་ཚེ་དེ་ལ་ཕྱིར་མི་འོང་དུ་གྱུར་པའི་ཕྱིར་མི་འོང་། གཉིས་པའི་མཚན་ཉིད། དབྱེ་ན། གཟུགས་
སུ་ཉེར་འགྲོའི་ཕྱིར་མི་འོང་། གཟུགས་མེད་ཉེར་འགྲོའི་ཕྱིར་མི་འོང་། ཕྱིར་མི་འོང་མཐོང་ཆོས་ཞི།
ལུས་མངོན་བྱེད་ཀྱི་ཕྱིར་མི་འོང་དང་བཞི་ཡོད། འདོད་པར་ཚེ་ཡོངས་སུ་གྱུར་པའི་འཕགས་པས་ཁམས་
གོང་མར་སྐྱེ་བ་མི་ལེན་ཀྱང་། གཟུགས་སུ་ཚེ་ཡོངས་སུ་གྱུར་པའི་འ ཕ གས་པ་ལས་ཉོན་གྱིས་གཟུགས་
མེད་དུ་སྐྱེ་བ་ལེན་པ་ཡོད་དེ། མཛོད་འགྲེལ་ལས། གཟུགས་ཀྱི་ཁམས་སུ་ཚེ་ཡོངས་སུ་གྱུར་པ་ནི། གལ་
263



ཏེ་ན་གཟུགས་མེད་ པའི་ཁམས་སུ་ཡང་འགྲོ་བ་ཡོད་དེ། གོང་དུ་འཕོ་བ་དེ་དག་སྲིད་ པའི་རྩེ་མོའི་མཐར་
ཐུག་པར་འགྲོ་བ་གང་ཡིན་པའོ། །ཞེས་གསུངས་ པའི་ཕྱིར། ཁ་ཅིག ཚེ་དང་པོ་ལ་རྒྱུན་ཞུགས་
དང་ཕྱིར་འོང་གང་རུང་གི་འབྲས་བུ་མངོན་དུ་བྱས་ནས་ཚེ་གཉིས་པ་ལ་ཕྱིར་མི་འོང་དུ་གྱུར་པའི་ཕྱིར་མི་་་་
འོང་། དང་པོའི་མཚན་ཉིད། རྒྱལ་ པོ་སྲས་ལས། ཕྱིར་མི་འོང་ཚེ་ཡོངས་སུ་གྱུར་པ་ནི་ཚེ་དང་པོ་ལ་
རྒྱུན་དུ་ཞུགས་ པའི་འབྲས་བུ་དང་ལན་ཅིག་ཕྱིར་འོང་བའི་འབྲས་བུ་ཐོབ་ནས་ཚེ་གཉིས་པ་ལ་ཕྱིར་མི་འོང་་་
དུ་ གྱུར་པ་ཡིན་ནོ། ཞེས་གསུངས་པའི་ཕྱིར་ན་མ་ཁྱབ་སྟེ། དེ་དེ་འདྲ་བའི་ཕྱིར་མི་འོང་གི་སྐྱེ་བའི་
མ་མཐའ་སྟོན་པའི་གཞུང་ཡིན་པའི་ཕྱིར། དེ་ལྟར་མ་ཡིན་ན། ངེས་པའི་རྒྱུན་ཞུགས་སྲིད་པ་ལན་
བདུན་པ་པའི་རྟོ གས་ པ་སྔོན་དུ་སོང་བའི་ཕྱིར་མི་འོང་དང༌། རྒྱུན་ཞུགས་རིགས་སྐྱེའི་རྟོགས་པ་སྔོན་དུ་
སོང་བའི་ ཕྱིར་མི་འོང་རྣམས་ཀྱིས་མ་ངེས་སོ། །
གཟུགས་སུ་ཉེར་འགྲོའི་ཕྱིར་མི་འོང་ལ། མཚན་ཉིད། དབྱེ་བ། སོ་སོའི་རང་བཞིན་བཤད་པའོ།།
དང་པོ་ནི། འདོད་པའི་རྟེན་ཅན་གྱི་ ཕྱིར་མི་འོང་གང་ཞིག གཟུགས་སུ་ཉིང་མཚམས་སྦྱོར་བའི་རིགས་
ཅན། གཟུགས་སུ་ཉེར་འགྲོའི་ཕྱིར་མི་འོང་གི་མཚན་ཉིད། འདོད་པའི་རྟེན་ཅན་སྨོས་པ་ལ་དགོས་པ་
ཡོད་དེ། འོག་མིན་གྱི་རྟེན་ལ་མྱང་འདས་མངོན་དུ་བྱེད་པར་ངེས་པའི་གཟུགས་སུ་ཉེར་འགྲོའི་ཕྱིར་མི་
འོང་གོང་འཕོ་འཕར་པའི་རྟོགས་པ་སྔོན་དུ་སོང་བའི་ཚངས་རིས་ཀྱི་རྟེན་ཅན་གྱི་ཕྱིར་མི་འོང་དེ་གཟུགས་་་་
སུ་ཉེར་འགྲོའི་ཕྱིར་མི་འོང་ཡིན་པ་གཅད་པར་བྱ་བའི་ཆེད་ཡིན་ པའི་ཕྱིར། ཁ་ཅིག མཐོང་ལམ་ཐོབ་
པའི་ཚེ་དེ་ལ་ཕྱིར་མི་འོང་དུ་ གྱུར་ པའི་ཕྱིར་མི་འོང་གང་ཞིག འོག་མིན་དང་སྲིད་རྩེ་གང་རུང་གི་རྟེན་
ལ་མྱང་འདས་མངོན་དུ་བྱེད་པ། དེའི་མཚན་ཉིད་དུ་འདོད་པ་མི་འཐད་དེ། དེ་ལ་སྐྱོན་སྔ་མ་དེ་འཇུག་
པའི་ཕྱིར།
གཉིས་པ་ལ། གཟུགས་སུ་ཉེར་འགྲོའི་ཕྱིར་མི་འོང་ལ། གསུམ་དུ་དབྱེ་བ། ལྔར་དབྱེ་བ།
བདུན་དུ་དབྱེ་བ། དགུར་དབྱེ་བ། བཅུར་དབྱེ་བ། སྟོང་ཕྲག་སོགས་སུ་དབྱེ་བ་དང་དྲུག་ལས། དང་
པོ་ལ། གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ། དེ་སྐྱེ་འདའ་བ། དེ་གོང་འཕོ་བ་དང་
གསུམ་དུ་ཡོད་དེ། མཛོད་ལས། གསུམ་ལ་ཡང་རྣམ་གསུམ་ཕྱེ་ནས། །ཞེས་གསུངས་པའི་ཕྱིར།
གཉིས་པ་ལ། བར་འདའ་བ། སྐྱེས་ཙམ་ནས་འདའ་བ། མངོན་པར་འདུ་བྱེད་དང་བཅས་ཏེ་འདའ་
པ༑ མངོན་པར་འདུ་བྱེད་མེད་པར་འདའ་བ། དེ་གོང་འཕོ་བ་དང་ལྔར་ཡོད་དེ། མཛོད་ལས། དེ་
ནི་བར་སྐྱེས་འདུ་བྱེད་དང༌། །འདུ་བྱེད་མེད་ཡོངས་མྱ་ངན་འདའ། །ཞེས་གསུངས་པའི་ཕྱིར།
264



གསུམ་པ་ལ། དེ་བར་འདའ་བ་ལ་མྱུར་བར་འདའ་བ། མྱུར་བ་མ་ཡིན་ པར་འདའ་བ། དུས་
ཡུན་རིང་མོ་ཞིག་ནས་འདའ་བ་དང་གསུམ། སྐྱེ་འདའ་བ་གསུམ། གོང་འཕོ་བ་དང་བདུན་དུ་ཡོད་
ལ། དེ་བདུན་ལ་སྐྱེས་བུ་དམ་པའི་འགྲོ་བ་བདུན་ཞེས་བཤད་པ་ཡིན་ པའི་ཕྱིར་ཏེ། མཛོད་ལས། གོང་
དུ་འཕོ་བ་མ་ཕྱེ་བར། །དམ་པའི་འགྲོ་བ་བདུན་དུ་འདོད། །དམ་པ་ད མ་མིན་འཇུག་མི་འཇུག །
སོན་པ་ཕྱིར་མི་འོང་ཕྱིར་ཏེ། །ཞེས་གསུངས་པའི་ཕྱིར། །
བཞི་པ་ལ། དེ་བར་འདའ་བ་གསུམ། སྐྱེ་འདའ་བ་གསུམ། གོང་འཕོ་བ་ལ་འཕར་བ། ཕྱེད་
འཕར་བ། གནས་ཐམས་ཅད་དུ་འཆི་འཕོ་བ་དང་གསུམ་སྟེ་དགུ་ཡོད་པའི་ཕྱིར་ཏེ། མཛོད་རྩ་བ་ལས།
གསུམ་ལ་ཡང་རྣམ་གསུམ་ཕྱེ་ནས། །གཟུགས་སུ་ཉེར་འགྲོ་དགུར་བཤད་དོ། །ཞེས་གསུངས་པའི་
ཕྱིར། ལྔ་པ་ལ། དགུ་པོ་དེའི་སྟེང་དུ། སྲིད་རྩེའི་མཐར་ཐུག་འགྲོ་བསྣན་པས་བཅུར་ཡོད། དྲུག་
པ་ལ། གཟུགས་སུ་ཉེར་འགྲོའི་ཕྱིར་མི་འོང་ལ་རྒྱས་པར་ཕྱེ་ན། ཁྲི་ཉིས་སྟོང་དགུ་བརྒྱ་དྲུག་ཅུ་ཡོད་དེ།
དེ་བར་འདའ་བ་ཉིས་སྟོང་ལྔ་བརྒྱ་གོ་གཉིས། དེ་སྐྱེས་ཙམ་ནས་འདའ་བ་ལ་ཉིས་སྟོང་ལྔ་བརྒྱ་གོ་གཉིས།
མངོན་པར་འདུ་བྱེད་དང་བཅས་ཏེ་འདའ་བ་ལ་ཉིས་སྟོང་ལྔ་བརྒྱ་གོ་གཉིས། མངོན་པར་འདུ་བྱེད་མེད་
པར་འདའ་བ་ལ་ཉིས་སྟོང་ལྔ་བརྒྱ་གོ་གཉིས། དེ་འོ ག་མིན་མཐར་ཐུག་འགྲོ་ལ་ཡང་དེ་ལྟར་ཡོད་པ་གང་
ཞིག ཉིས་སྟོང་ཚན་པ་ལྔ་ལ་ཁྲི། ལྔ་བརྒྱ་ཚན་པ་ལྔའི་ལྔ་ བརྒྱ་ཚན་པ་བཞི་ལ་ཉིས་སྟོང་། ལྔ་བརྒྱ་
ཚན་པ་གཅིག་པོའི་སྟེང་དུ་གོ་གཉིས་པ་ཚན་པ་ལྔའི་གོ་གཉིས་པ་ཚན་པ་བཞིའི་སྟེང་དུ་གོ་གཉིས་པ་ཚན་་་་
པ་གཅིག་པོའི་སྟེང་ནས་སོ་གཉིས་ཁྱེར་བས་བཞི་བརྒྱ་སྟེ་དེ་གཉིས་བསྡོམས་པས་དགུ་བརྒྱ། གོ་གཉིས་པ་
གཅིག་པུའི་ལྷག་མ་ལ་དྲུག་ཅུ་ཡོད་པའི་ཕྱིར།
བར་འདའ་བ་ལ་ཉིས་སྟོང་ལྔ་བརྒྱ་གོ་གཉིས་ཡོད་དེ། ཚངས་རིས་ཀྱི་བར་སྲིད་ཀྱི་རྟེན་ལ་མྱང་
འདས་མངོན་དུ་བྱེད་ པའི་ བར་འདའ་བ་དེ་ལ་ཡོངས་སུ་ཉམས་པའི་ཆོས་ཅན་གྱི་དགྲ་བཅོམ་པ། བདག་
གསོད་པའི་འོས་སུ་གྱུར་པའི་དགྲ་བཅོ མ་པ། རྗེས་སུ་བསྲུང་པའི་དགྲ་བཅོམ་པ། གནས་པ་ལས་མི་
བསྐྱོད་པའི་དགྲ་བཅོ མ་པ། རྟོགས་པའི་འོས་སུ་གྱུར་པའི་དགྲ་བཅོ མ་པ། མི་གཡོ་བའི་ཆོས་ཅན་གྱི་
དགྲ་བཅོམ་པ་དྲུག་པོ་དེའི་རིགས་ ཅན་གྱི་ཕྱིར་མི་འོང་དྲུག་ཡོད་ལ། དེ་རེ་རེ་ལ་ཡང་ཚངས་རིས་ཀྱི་
ཉོན་མོངས་གཅིག་ཀྱང་མ་སྤངས་པ་ནས་དེ་བརྒྱུད་པ་སྤངས་དགུ་པ་མ་སྤངས་པའི་བར་དགུ་དགུ་སྟེ་དགུ་་་་
དྲུག་ལྔ་བཅུ་ང་བཞི། ང་བཞི་པོ་རེ་རེ་ལ་ཡང་ནང་གསེས་ཀྱི་དབང་པོ་རྣོ་འབྲིང་རྟུལ་གསུམ་གསུམ་དུ་
ཕྱེ་བས། ང་བཞི་ཚན་པ་གཉིས་ལ་བཞི་དང་བརྒྱད། ང་བཞི་ཚན་པ་གཅིག་པོའི་སྟེང་དུ་བརྒྱད་པོ་
265
-
-



ཁྱེར་བས་དྲུག་ཅུ་རེ་གཉིས་ཏེ། དེ་ལྟར་ཚངས་པ་མདུན་ན་འདོན། འོད་ཆུང༌། ཚད་མེད་འོད།
འོད་གསལ་ལ། དགེ་ཆུང་། ཚད་མེད་དགེ དགེ་རྒྱུས། སྤྲིན་མེད། བསོད་ནམས་སྐྱེས། འབྲས་
བུ་ཆེ་བ། མི་ཆེ་བ། མི་གདུང་བ། གྱ་ནོམ་སྣང་བ། ཤིན་ཏུ་མཐོང་བ། འོག་མིན་གྱི་
བར་ཏེ་ཚངས་ཆེན་མ་གཏོགས་གཟུགས་ཁམས་གནས་རིགས་བཅུ་དྲུག་པོ་རེ་རེ་ལའང་བརྒྱ་དང་དྲུག་ཅུ་རྩ་་
གཉིས་རེ་ཡོད་པས། བརྒྱ་ཚོ་བཅུ་དྲུག་ལ་སྟོང་དང་དྲུག་བརྒྱ། དྲུག་ཅུ་རྩ་གཉིས་པ་ཚན་པ་བཅུ་དྲུག་གི་
ལྔ་བཅུ་ཚན་པ་བཅུ་དྲུག་ལ་བརྒྱད་བརྒྱ་ཡོད་པས། དྲུག་བརྒྱ་པོ་དང་བསྡོམས་པས་སྟོང་དང་བཞི་བརྒྱ་སྟེ་
ཉིས་སྟོང་བཞི་བརྒྱ། ལྷག་མ་བཅུ་གཉིས་པ་ཚན་པ་བཅུ་དྲུག་གི་བཅུ་ཚན་བཅུ་དྲུག་ལ་བརྒྱ་དང་དྲུག་ཅུ།
གཉིས་ཚན་བཅུ་དྲུག་ལ་སོ་གཉིས་ཡོད་ པས་སོ་གཉིས་པ་དྲུག་ཅུ་པོ་དང་སྡོམ་པས་གོ་གཉིས་ཏེ། དེ་ལྟར་
ཉིས་སྟོང་ལྔ་བརྒྱ་གོ་ག ཉིས་སུ་འགྱུར་བའི་ཕྱིར། དེ་བཞིན་དུ་སྐྱེས་ཙམ་ནས་འདའ་བ་ལ་ཡང་གཟུགས་
ཁམས་གནས་རིགས་བཅུ་དྲུག་པོ་རེ་རེ་ལ་ཡང་བརྒྱ་དྲུག་ཅུ་རྩ་གཉིས་རེ་ཕྱེ་བས་ཉིས་སྟོང་ལྔ་བརྒྱ་གོ་གཉིས།
དེ་བཞིན་དུ་མངོན་པར་འདུ་བྱེད་ དང་ བཅས་ཏེ་འདའ་བ་མངོན་པར་འདུ་བྱེད་མེད་པར་འདའ་བ་ཡང་་་་
ཉིས་སྟོང་ལྔ་བརྒྱ་གོ་གཉིས་གོ་གཉིས་ཡོད་ལ། འོག་མིན་འགྲོ་ལ་ཡང་ཚངས་རིས་ཀྱི་རྟེན་ལ་མྱང་འདས་
མངོན་དུ་བྱེད་པའི་འོག་མིན་འགྲོ་ནས། འོག་མིན་གྱི་རྟེན་ལ་མྱང་འདས་མངོན་དུ་བྱེད་པའི་འོག་མིན་
འགྲོའི་བར་ བཅུ་དྲུག་པོ་རེ་རེ་ལ་ཡང་སྔར་བཞིན་ཕྱེ་བས་ཉིས་སྟོང་ལྔ་བརྒྱ་གོ་གཉིས་ཡོད་པའི་ཕྱིར།
གསུམ་པ་སོ་སོའི་རང་བཞིན་བཤད་པ་ལ། གཟུགས་སུ་ཉེར་འགྲོའི་ཕྱིར་མི་འོང་གང་ཞིག གཟུགས་
ཀྱི་ བར་སྲིད་དུ་ཉིང་མཚམས་སྦྱོར་བའི་རིགས་ཅན། གཟུགས་སུ་ཉེར་འགྲོའི་ཕྱིར་མི་འོང་བར་འདའ་
བའི་མཚན་ཉིད། དབྱེ་ན། ཚངས་ཆེན་མ་གཏོགས་གཟུགས་ཁམས་གནས་རིགས་བཅུ་དྲུག་གི་བར་འདའ་
བ་བཅུ་དྲུག དེ་རེ་རེ་ལ་ཡང་མྱུར་བར་འདའ་བ་སོགས་གསུམ་གསུམ་དུ་ཡོད། བར་འདའ་བའི་ཕྱིར་
མི་འོང་ལ་གཟུགས་སུ་ཉེར་འགྲོའི་ཕྱིར་མི་འོང་བར་འདའ་བས་མ་ཁྱབ་སྟེ། གཟུགས་སུ་ཉེར་འགྲོའི་ཕྱིར་
མི་འོང་གཟུགས་ཀྱི་བར་སྲིད་དུ་སྐྱེས་མ་ཐག་པའི་ཕྱིར་མི་འོང་དེ། བར་འདའ་བའི་ཕྱིར་མི་འོང་ཡིན་
ཡང་དེ་ཅིག་ཤོས་མ་ཡིན་ པའི་ཕྱིར། དང་པོ་གྲུབ་སྟེ། གསེར་ཕྲེང་ལས། དེ་ལྟར་ན་འདའ་བ་བཞི་
དང་གོང་དུ་འཕོ་བ་སྟེ་ལྔ་ལ་གོང་མའི་རྟེན་ཅན་ཡང་ཡོད་ལ། ཞེས་གསུངས་པའི་ཕྱིར། གཉིས་པ་གྲུབ་
སྟེ། དེ་ཡིན་ན་འདོད་པའི་རྟེན་ཅན་ཡིན་དགོས་པའི་ཕྱིར་ཏེ། གསེར་ཕྲེང་ལས། ཉེར་འགྲོ་ག ཉིས་
སུ་ཕྱེ་བ་དེ་དག་ནི་འདོད་རྟེན་པའོ། །ཞེས་གསུངས་ པའི་ཕྱིར་དང༌། དེ་ཡིན་ན་གཟུགས་ཀྱི་མངོན་
པར་འགྲུབ་པའི་ལས་ཅན་ཡིན་དགོས་པའི་ཕྱིར་ཏེ། རྣམ་བཤད་ལས། བར་དོར་འདའ་བ་ནི་གཟུགས་
266



ཀྱི་སྐྱེ་བའི་ཀུན་སྦྱོར་སྤངས། མངོན་པར་འགྲུབ་པའི་ཀུན་སྦྱོར་མ་སྤངས་པས་གཟུགས་ཀྱི་བར་སྲིད་ཀྱི་
རྟེན་ལ་མྱང་འདས་མངོན་དུ་བྱེད་པའོ། །ཞེས་གསུངས་ པའི་ཕྱིར། ཁོ་ན་རེ། རྣམ་བཤད་ལས།
དབྱེ་བ་འདི་ནི་དངོས་བསྟན་འདོད་པའི་རྟེན་ལ་དབྱེ་བར་ཟད་ཀྱི་དངོས་སུ་ནི་གཞན་ཡང་ཡོད་པར་ཤེས་་་
པར་བྱའོ། །ཞེས་གསུངས་པ་མི་འཐད་པར་ཐལ། གཟུགས་སུ་ཉེར་འགྲོའི་ཕྱིར་མི་འོང་བར་འདའ་
བ་ལ་འདོད་པའི་རྟེན་ཅན་གྱིས་ཁྱབ་པའི་ཕྱིར་ན་མ་ཁྱབ། གཟུགས་ཀྱི་བར་སྲིད་ ཀྱི་རྟེན་ལ་མྱང་འདས་
མངོན་དུ་བྱེད་པའི་གཟུགས་སུ་ཉེར་འགྲོའི་ཕྱིར་མི་འོང་ཡིན་ན། གཟུགས་སུ་ཉེར་འགྲོའི་ཕྱིར་མི་འོང་
བར་འདའ་བ་ཡིན་པས་མ་ཁྱབ་སྟེ། ཚངས་པ་མདུན་ན་འདོན་གྱི་ བར་སྲིད་ ཀྱི་རྟེན་ལ་མྱང་འདས་མངོན་
དུ་བྱེད་པའི་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་བ་ཡོད་པའི་ཕྱིར་ཏེ།
མཛོད་འགྲེལ་ལས། གོང་དུ་འཕོ་བ་དེ་དག་ནི་བར་སྐབས་སུ་ཡང་མྱ་ངན་ལས་འདའ་རུང་བར་
བལྟའོ༑ ༑ཞེས་གསུངས་ པའི་ཕྱིར། གཟུགས་སུ་ཉེར་འགྲོའི་ཕྱིར་མི་འོང་གང་ཞིག གཟུགས་སུ་སྐྱེ་
བའི་ཀུན་སྦྱོར་དང་མངོན་པར་འགྲུབ་པའི་ཀུན་སྦྱོར་གཉིས་ཀ་མ་སྤངས་པས་གཟུགས་ཁམས་སུ་སྐྱེ་སྲིད་་་་་
གཅིག་ཙམ་བླངས་ནས་ གཟུགས་ཀྱི་སྐྱེ་སྲིད་ཀྱི་རྟེན་ལ་མྱང་འདས་མངོན་དུ་བྱེད་ པའི་རིགས་ཅན། གཟུགས་
སུ་ཉེར་འགྲོའི་ཕྱིར་མི་འོང་སྐྱེས་འདའ་བའི་མཚན་ཉིད། རིགས་ ཅན་སྨོས་པ་ལ་དགོས་པ་ཡོད་དེ།
ཚངས་རིས་ཀྱི་རྟེན་ལ་མྱང་འདས་མངོན་དུ་བྱེད་པའི་ གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་བ་དེ་་་་
སྐྱེ་འདའ་བ་ཡིན་པ་གཅད་པར་བྱ་བའི་ཆེད་ཡིན་པའི་ཕྱིར། གཟུགས་ཁམས་སུ་སྐྱེ་བ་གཉིས་བརྒྱུད་ལེན་
པའི་གཟུགས་སུ་ཉེར་འགྲོའི་ཕྱིར་མི་འོང་སྐྱེ་འདའ་བ་མེད་དེ། དེ་འདྲའི་གཟུགས་སུ་ཉེར་འགྲོའི་ཕྱིར་
མི་འོང་ཡིན་ན། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་བ་ཡིན་དགོས་པའི་ཕྱིར། སྐྱེ་འདའ་
བའི་ཕྱིར་མི་འོང་ལ་གཟུགས་སུ་ཉེར་འགྲོའི་ཕྱིར་མི་འོང་སྐྱེ་འདའ་བས་མ་ཁྱབ་སྟེ། གཟུགས་མེད་ཉེར་
འགྲོའི་ཕྱིར་མི་འོང་སྐྱེ་འདའ་བ་ཡོད་པའི་ཕྱིར་དང༌། གཟུགས་སུ་ཉེར་འགྲོའི་ཕྱིར་མི་འོང་གཟུགས་ ཀྱི་
སྐྱེ་སྲིད་དུ་སྐྱེས་མ་ཐག་པའི་ཕྱིར་མི་འོང་དེ། སྐྱེས་འདའ་བའི་ཕྱིར་མི་འོང་ཡིན་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། ཁྱོད་གཟུགས་སུ་ཉེར་འགྲོའི་ཕྱིར་མི་འོང་སྐྱེ་འདའ་བའི་རྟོགས་པ་སྔོན་དུ་
སོང་ཞིང་། གཟུགས་ཀྱི་སྐྱེ་སྲིད་ ཀྱི་རྟེན་ལ་མྱང་འདས་མངོན་དུ་བྱེད་པར་ངེས་པའི་ཕྱིར་མི་འོང་ཡིན་
པའི་ཕྱིར།
I
，
དེ་ལ་དབྱེ་ན། སྐྱེས་ཙམ་ནས་འདའ་བ་སོགས་ གསུམ་དུ་ཡོད། གཟུགས་སུ་ཉེར་འགྲོའི་ཕྱིར་
མི་འོང་སྐྱེ་འདའ་བ་གང་ཞིག གཟུགས་ཀྱི་སྐྱེ་སྲིད་གྲུབ་ཙམ་ནས་མྱང་འདས་མངོན་དུ་བྱེད་པ། དང་
267



པོའི་མཚན་ཉིད། དེ་གང་ཞིག ལམ་སྒོམ་པ་འབད་རྩོལ་ཆེན་པོས་མྱང་འདས་མངོན་དུ་བྱེད་པ།
གཉིས་པའི་མཚན་ཉིད། དེ་གང་ཞིག གཟུགས་ཀྱི་སྐྱེ་སྲིད་གྲུབ་ཙམ་ནས་མྱང་འདས་མངོན་དུ་མི་
བྱེད་ཅིང་ལམ་སྒོམ་པ་འབད་པ་ཆེན་པོ་ལ་མི་ལྟོས་པར་མྱང་འདས་མངོན་དུ་བྱེད་པ། གསུམ་པའི་མཚན་
ཉིད། གཟུགས་ཁམས་སུ་སྐྱེ་བ་གཉིས་བརྒྱུད་དུ་བླངས་ནས་འོག་མིན་དང་སྲིད་རྩེ་གང་རུང་གི་རྟེན་ལ་
མྱང་འདས་མངོན་དུ་བྱེད་པའི་རིགས་ཅན། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་བའི་མཚན་
ཉིད༑ རིགས་ ཅན་སྨོས་པ་ལ་དགོས་པ་ཡོད་དེ། ཚངས་རིས་ཀྱི་རྟེན་ལ་མྱང་འདས་མངོན་དུ་བྱེད་
པའི་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་དང་། གནས་གཙང་དང་པོ་གསུམ་གང་རུང་གི་རྟེན་
ལ་དེ་མངོན་དུ་བྱེད་པའི་ཕྱིར་མི་འོང་གོང་འཕོ་བ་རྣམས་བསྡུ་བར་བྱ་བའི་ཆེད་ཡིན་ པའི་ཕྱིར། ཕྱིར་མི་
འོང་གོང་འཕོ་བ་ཡིན་ན་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་བ་ཡིན་པས་མ་ཁྱབ་སྟེ། སྔར་
བཞིན་ནོ། །
དེ་ལ་དབྱེ་ན། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་འོག་མིན་མཐར་ཐུག་འགྲོ་དང་། སྲིད་
རྩེའི་མཐར་ཐུག་འགྲོ་གཉིས་སུ་ཡོད། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་བ་གང་ཞིག
འོག་མིན་གྱི་ རྟེན་ལ་མྱང་འདས་མངོན་དུ་བྱེད་པའི་རིགས་ཅན། དང་པོའི་མཚན་ཉིད། ཁ་ཅིག་
གཟུགས་སུ་ཉེར་འགྲོའི་ཕྱིར་མི་འོང་གང་ཞིག བསམ་གཏན་གྱི་སྤེལ་སྒོམ་བྱས་པ། དེའི་མཚན་ཉིད་
དུ་འདོད་པ་མི་འཐད་དེ། དེ་འདྲའི་གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་དང༌། དེ་
འདྲའི་སྐྱེ་འདའ་བ་གཉིས་ཀ་ཡོད་པའི་ཕྱིར་ཏེ། འོག་མིན་དུ་སྐྱེ་བ་ལེན་པའི་དེ་གཉིས་ཀ་ཡོད་པ་གང་
ཞིག འོག་མིན་དུ་སྐྱེ་བ་ལ་བསམ་གཏན་གྱི་ སྤྲེལ་སྒོམ་ཐོབ་དགོས་པའི་ཕྱིར་ཏེ། གནས་གཙང་དུ་སྐྱེ་
བ་ལ་དེ་ཐོབ་དགོས་པའི་ཕྱིར། དང་པོ་གྲུབ་ཟིན། གཞན་ཡང་། དེ་མི་འཐད་དེ། ཉན་ཐོས་ཀྱི་
མཐོང་ལམ་རྣམ་གྲོལ་ལམ་ལ་གནས་པའི་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་འོག་མིན་མཐར་་་་་
ཐུག་འགྲོ་ཡོད་པ་གང་ཞིག བསམ་གཏན་གྱི་སྤེལ་སྒོམ་ཐོབ་པའི་ཉན་ཐོས་མཐོང་ལམ་པ་མེད་པའི་ཕྱིར།
དེ་ལ་དབྱེ་ན། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་འཕར་བ་དང༌། ཕྱེད་དུ་འཕར་བ་དང་།
གནས་ཐམས་ཅད་དུ་འཆི་འཕོ་བ་དང་གསུམ་ཡོད། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་འོག་
མིན་མཐར་ཐུག་འགྲོ་གང་ཞིག ཚངས་རིས་དང་འོག་མིན་ཏེ་གཟུགས་ཀྱི་སྐྱེ་སྲིད་ གཉིས་ཁོ་ན་བླངས་
ནས་འོག་མིན་གྱི་རྟེན་ལ་མྱང་འདས་མངོན་དུ་བྱེད་པའི་རིགས་ཅན། དང་པོའི་མཚན་ཉིད། རིགས་ཅན་
སྨོས་པ་ལ་དགོས་པ་ཡོད་དེ། ཚངས་རིས་ཀྱི་རྟེན་ལ་མྱང་འདས་མངོན་དུ་བྱེད་པའི་གཟུགས་སུ་ཉེར་
268



འགྲོའི་ཕྱིར་མི་འོང་གོང་འཕོ་འཕར་བ་བསྡུ་བར་བྱ་བའི་ཆེད་ཡིན་པའི་ཕྱིར། ཁོ་ན་སྨོས་པ་ལ་དགོས་པ་
ཡོད་དེ། འོག་མིན་གྱི་རྟེན་ལ་མྱང་འདས་མངོན་དུ་བྱེད་པའི་ གཟུགས་སུ་ཉེར་འགྲོའི་ཕྱིར་མི་འོང་བྱེད་
དུ་འཕར་བ་དང་གནས་ཐམས་ཅད་དུ་འཆི་འཕོ་བ་རྣམས་གཅད་པར་བྱ་བའི་ཆེད་ཡིན་པའི་ཕྱིར། དེ་གང་
ཞིག ཚངས་རིས་དང་གནས་གཙང་དང་པོ་གསུམ་གང་རུང་གཅིག་དང་། འོག་མིན་ཏེ་གཟུགས་
ཀྱི་སྐྱེ་སྲིད་ གསུམ་ཁོ་ན་བླངས་ནས་འོག་མིན་གྱི་རྟེན་ལ་མྱང་འདས་མངོན་དུ་བྱེད་པའི་རིགས་ཅན། གཉིས་
པའི་མཚན་ཉིད། རིགས་ཅན་དང་ཁོ་ན་སྨོས་པ་ལ་དགོས་པ་ཡོད་དེ། སྔར་བཞིན་ཡིན་པའི་ཕྱིར་རོ།།
དེ་གང་ཞིག ཚངས་ཆེན་ མ་གཏོགས་གཟུགས་ཀྱི་ གནས་རིགས་ བཅུ་དྲུག་རིམ་གྱིས་བགྲོད་དེ་འོག་མིན་གྱི་
རྟེན་ལ་མྱང་འདས་མངོན་དུ་བྱེད་པའི་རིགས་ཅན། གསུམ་པའི་མཚན་ཉིད།
འོ་ན། བར་འདའ་བ་གསུམ། སྐྱེ་འདའ་བ་གསུམ་དང་། གོང་འཕོ་བ་གསུམ་དང༌། དགུ་པོ་
དེ་ལ་ཁྱད་པར་ཅི་ཡོད་ཅེ་ན། དེ་ལ་ཁྱད་པར་ཡོད་དེ། དེ་གསུམ་ལ་ལས་ཀྱི་ཁྱད་པར། དབང་པོའི་
ཁྱད་པར། ཉོན་མོངས་པའི་ཁྱད་པར་གསུམ་དུ་ཡོད་པའི་ཕྱིར། དང་པོ་གྲུབ་སྟེ། གཟུགས་སུ་ཉེར་
འགྲོའི་ཕྱིར་མི་འོང་བར་འདའ་བ་ཡིན་ན། གཟུགས་ཀྱི་མངོན་པར་འགྲུབ་པའི་ལས་ཅན་ཡིན་དགོས།
དེ་སྐྱེ་འདའ་བ་ཡིན་ན། གཟུགས་ཀྱི་སྐྱེ་གནས་མྱོང་འགྱུར་གྱི་ ལས་ཅན་ཡིན་དགོས། དེ་གོང་འཕོ་བ་
ཡིན་ན་དེའི་ལན་གྲངས་གཞན་ལ་མྱོང་འགྱུར་གྱི་ ལས་ཅན་ཡིན་དགོས་པའི་ཕྱིར། གཉིས་པ་གྲུབ་སྟེ།
དེ་བར་འདའ་བ་དེ་དབང་པོ་རྣོ། དེ་སྐྱེ་འདའ་བ་དེ་ད བང་པོ་འབྲིང༌། དེ་གོང་འཕོ་བ་དབང་པོ་རྟུལ་
བའི་ཕྱིར་མི་འོང་ཡིན་ པའི་ཕྱིར། གསུམ་པ་གྲུབ་སྟེ། དེ་གསུམ་ལ་རིམ་པ་བཞིན་དུ་སྤང་བྱ་ཆུང་འབྲིང་
ཆེན་པོ་དང་ལྡན་ པའི་ཁྱད་པར་ཡོད་པའི་ཕྱིར་ཏེ། དེ་ལྟར་ཡང་མཛོད་ལས། དེ་དག་གི་ནི་ཁྱད་པར་
རྣམས། །ལས་དབང་ཉོན་མོངས་བྱེ་བྲག་ལས། །ཞེས་གསུངས་པའི་ཕྱིར།
འོ་ན། མཛོད་ལས། གོང་དུ་འཕོ་བ་རྣམས་དེ་ནི། །བསམ་གཏན་སྤེལ་ནས་འོ ག་མིན་འགྲོ།།
དེ་འཕར་ཕྱེད་འཕར་ཐམས་ཅད་དུ། །འཆི་འཕོ་གཞན་སྲིད་རྩེ་མོར་འགྲོ། །ཞེས་གཟུགས་སུ་ཉེར་
འགྲོའི་ཕྱིར་མི་འོང་གོང་འཕོ་འོག་མིན་མཐར་ཐུག་འགྲོ་དེས་བསམ་གཏན་གྱི་ སྤེལ་ སྒོམ་བྱེད་ཅིང་། དེ་
སྲིད་རྩེའི་མཐར་ཐུག་འགྲོས་དེ་ལྟར་མི་བྱེད་པར་གསུངས་པའི་དོན་གང་ཞེ་ན། དེའི་དོན་ཡོད་དེ། ཕྱིར་
མི་འོང་རྣམས་ཀྱིས་བསམ་གཏན་གྱི་སྤེལ་སྒོམ་བྱེད་པ་གནས་གཙང་དུ་སྐྱེ་བའི་ཆེད་དུ་ཡིན་ལ། དེ་སྲིད་
རྩེའི་མཐར་ཐུག་འགྲོ་དེས་གནས་གཙང་དུ་སྐྱེ་བ་མི་ལེན་པའི་ཕྱིར། དེས་ཚངས་རིས་ནས་འབྲས་བུ་ཆེ་
བའི་ བར་གྱི་ གཟུགས་ཀྱི་སོ་སྐྱེའི་གནས་རྣམས་བརྒྱུད་དེ་གནས་གཙང་ལྔ་དོར་ཏེ་གཟུགས་མེད་བཞི་རིམ་་་་་
269
，



གྱིས་བརྒྱུད་ནས་སྲིད་རྩེའི་རྟེན་ལ་མྱང་འདས་མངོན་དུ་བྱེད་པའི་ཕྱིར། དེ་ཡང་འཕར་བ་གསུམ་པོ་དེ་
ཚངས་རིས་སོགས་སུ་སྐྱེ་བའི་ ཚེ་བསམ་གཏན་གྱི་སྤྲེལ་སྒོམ་ལས་ཉམས་ནས་སྐྱེ་བ་ཡིན་ཏེ། དེ་དེ་ལས་མ་
ཉམས་ན་གནས་གཙང་དུ་སྐྱེ་བར་འགྱུར་བའི་ཕྱིར། དེ་ཡང་ཡིན་ཏེ། གཟུགས་སུ་ཉེར་འགྲོའི་ཕྱིར་མི་
འོང་གོང་འཕོ་དེས་རྒྱུའི་གནས་སྐབས་སུ་བསམ་གཏན་ བཞི་པ་སྤེལ་མར་སྒོམ་པ་ལ་བརྟེན་ནས་བསམ་་་་་་
གཏན་དང་པོའི་དངོས་གཞིའི་སྙོམས་འཇུག་ད ག་པ་པའི་རོ་མྱངས་པའི་དབང་གིས་ བསམ་གཏན་གྱི་སྤེལ་་་་
སྒོམ་ལས་ཉམས་ནས་ཤི་འཕོས་ཏེ་ཚངས་རིས་སུ་སྐྱེ་བ་བླངས། རྟེན་དེ་ལ་སྔོན་གོམས་པའི་དབང་གིས་
བསམ་གཏན་གྱི་སྤྲེལ་སྒོམ་ཆེས་ཤིན་ཏུ་ཆེན་ པོ་བཅོ་ལྔ་སྤེལ་སྒོ མ་བྱས་པ་ལ་བརྟེན་ནས་ཤི་འཕོས་ཏེ་འོག་་་་་་
མིན་དུ་སྐྱེ་བ་བླངས། རྟེན་དེ་ལ་མྱང་འདས་མངོན་དུ་བྱེད་པའི་ཆ་ནས་གཟུགས་སུ་ཉེར་འགྲོའི་ཕྱིར་མི་
འོང་གོང་འ ཕོ་འཕར་བ་དང༌། ཡང་དེས་རྒྱུའི་གནས་སྐབས་སུ་སྔར་བཞིན་བྱས་པས་ཤི་འཕོས་ཏེ་ཚངས་
རིས་སུ་སྐྱེས། རྟེན་དེ་ལ་སྔོན་གོམས་པའི་དབང་གིས་ བསམ་གཏན་གྱི་སྤེལ་སྒོམ་དང་པོ་གསུམ་པོ་གང་
རུང་གྲུབ་པར་ བྱས་པ་ལ་བརྟེན་ནས་ཤི་འཕོས་ཏེ་གནས་གཙང་དང་པོ་གསུམ་པོ་གང་རུང་གཅིག་ཏུ་སྐྱེས།
རྟེན་དེ་ལ་བསམ་གཏན་གྱི་སྤེལ་སྒོམ་ཆེས་ཤིན་ཏུ་ཆེན་པོ་བཅོ་ལྔ་སྤེལ་སྒོམ་བྱས་པ་ལ་བརྟེན་ནས་ཤི་འཕོས་་
ཏེ་འོག་མིན་དུ་སྐྱེས། རྟེན་དེ་ལ་མྱང་འདས་མངོན་དུ་བྱེད་པའི་ཆ་ནས་དེ་ཕྱེད་འཕར་དུ་བཞག ཡང་
དེས་རྒྱུའི་གནས་སྐབས་སུ་སྔར་བཞིན་ བྱས་པས་ཤི་འཕོས་ཏེ་ཚངས་རིས་སུ་སྐྱེ་བ་བླངས། རྟེན་དེ་ལ་
བསམ་གཏན་གྱི་སྤེལ་སྒོམ་བྱེད་མི་ནུས་པར་ཤི་འཕོས་ཏེ། ཚངས་ཆེན་ མ་གཏོགས་འབྲས་བུ་ཆེ་བའི་ བར་
རྣམས་སུ་རིམ་གྱིས་སྐྱེ་བ་བླངས། རྟེན་དེ་ལ་བསམ་གཏན་གྱི་ སྤྲེལ་སྒོམ་ཆུང་ངུ་གསུམ་སྤེལ་ བྱས་པས་མི་
ཆེ་བར་སྐྱེ་བ་བླངས། རྟེན་དེ་ལ་འབྲིང་དྲུག་སྤེལ་བྱས། མི་གདུང་བར་སྐྱེ་བ་བླངས། རྟེན་དེ་ལ་ཆེན་
པོ་དགུ་སྤེལ་བྱས། གྱ་ནོམ་སྣང་བར་སྐྱེ་བ་བླངས། རྟེན་དེ་ལ་ཤིན་ཏུ་ཆེན་པོ་བཅུ་གཉིས་སྤེལ་བྱས།
ཤིན་ཏུ་མཐོང་བར་སྐྱེ་བ་བླངས། རྟེན་དེ་ལ་ཆེས་ཤིན་ཏུ་ཆེན་པོ་བཅོ་ལྔ་སྤེལ་བྱས། འོག་མིན་དུ་སྐྱེ་
བ་བླངས་ཏེ། རྟེན་དེ་ལ་མྱང་འདས་མངོན་དུ་བྱེད་པའི་ཆ་ནས་དེ་གནས་ཐམས་ཅད་དུ་འཆི་འཕོ་བར་
བཞག་པའི་ཕྱིར།
འོ་ན། གནས་གཙང་དུ་སྐྱེ་བ་ལ་བསམ་གཏན་གྱི་ སྤྲེལ་སྒོམ་བྱེད་དགོས་ན། དེ་གང་ཞེ་ན། དེ་ལ་
སྤེལ་སྒོམ་བྱེད་པ་པོའི་རྟེན་གྱི་གང་ཟག་ ཁམས་གང་དུ་སྤེལ་བ། དང་པོར་གང་སྤེལ་བ། སྤེལ་བའི་
དགོས་པ། སྤེལ་ཚུལ། སྤེལ་ སྒོམ་གྱི་དབྱེ་བ། གྲུབ་པའི་ཚད་དང་བདུན་ལས། དང་པོ་ནི། བསམ་
གཏན་གྱི་དངོས་གཞི་ཐོབ་པའི་ཕྱིར་མི་འོང་དང༌། ། དེ་ཐོབ་པའི་དགྲ་བཅོམ་པ་རྣམས་ཀྱིས་བྱེད་ཅིང་།
279



རྒྱུན་ཞུགས་དང་ཕྱིར་འོང་རྣམས་ཀྱིས་དེ་མི་བྱེད་དེ།
དེ་རྣམས་ཀྱིས་བསམ་གཏན་གྱི་དངོས་གཞི་མ་ཐོབ་
པའི་ ཕྱིར།
ཟ་
གཉིས་པ་ནི། དང་པོར་འདོད་པའི་ཁམས་སུ་གླིང་གསུམ་དུ་སྤེལ་ཞིང་ཕྱི་ནས་གཟུགས་སུ་ཡང་སྤེལ་
བ་ཡིན་ཏེ། མཛོད་འགྲེལ་ལས། དང་པོར་འདོད་པའི་ཁམས་སུ་གླིང་གསུམ་དག་ཏུ་སྤེལ་བར་བྱེད་ལ་
ཕྱིས་ཡོངས་སུ་ཉམས་པ་གཟུགས་ཀྱི་ཁམས་སུ་སྤེལ་ བར་བྱེད་དོ། །ཞེས་གསུངས་ པའི་ཕྱིར། །
གསུམ་པ་ནི། དང་པོ ར་བསམ་གཏན་བཞི་པའི་དངོས་གཞིའི་སྙོམས་འཇུག་ལ་སྤེལ་ བར་བྱེད་དེ། དེ་
བསམ་གཏན་གྱི་སྐྱོན་བརྒྱད་དང་བྲལ་ཞིང་སྤེལ་སྒོ མ་འགྲུབ་སླ་བའི་ཕྱིར་ཏེ། མཛོད་ལས། དང་པོར་
བཞི་པ་སྤེལ་ བར་བྱེད། །ཅེས་གསུངས་པའི་ཕྱིར།
བཞི་པ་ནི། ཕྱིར་མི་འོང་རྣམས་གནས་གཙང་དུ་སྐྱེ་བའི་ཕྱིར་དང༌། ཉན་ཐོས་དགྲ་བཅོམ་དབང་
རྣོན་རྣམས་མཐོང་ཆོས་ལ་བདེ་ བར་ གནས་ པའི་ཕྱིར་དང༌། ཉན་ཐོས་དགྲ་བཅོམ་ད བང་རྟུལ་རྣམས་
ཉོན་མོངས་སྤངས་པའི་སྤངས་པ་ལས་མི་ཉམས་པར་བྱ་བའི་ཕྱིར་དུ་སྤེལ་སྒོམ་བྱེད་པ་ཡིན་ཏེ། མཛོད་
ལས། སྐྱེ་དང་ གནས་པར་བྱ་ཕྱིར་དང༌། །ཉོན་མོངས་པས་ནི་འཇིག་ཕྱིར་ཡང༌། །ཞེས་གསུངས་
པའི་ཕྱིར།།
ལྔ་པ་ནི། བསམ་གཏན་གྱི་དངོས་གཞི་སྙོམས་འཇུག་ཟག་མེད་སྐད་ཅིག་མ་གཅིག་དང་། དེ་ཟག་
བཅས་སྐད་ཅིག་མ་གཅིག་དང༌། དེ་ཟག་མེད་སྐད་ཅིག་མ་གཅིག་སྤེལ་ནས་ སྙོམས་པར་འཇུག་པ་ནི་
རིང་སྦྱོར་དང་། དེ་རྗེས་ཟག་མེད་སྐད་ཅིག་མ་གཉིས། དེ་རྗེས་ཟག་བཅས་སྐད་ཅིག་མ་གཉིས། དེ་
རྗེས་ཟག་མེད་སྐད་ཅིག་མ་གཉིས་སྤེལ་ནས་ སྙོམས་པར་འཇུག་པ་ནི་ཉེ་སྦྱོར་ཡིན།
དྲུག་པ་ནི། བསམ་གཏན་གྱི་ སྤེལ་སྒོམ་ལ་ལྔ་ཡོད། དེའི་འབྲས་བུ་གནས་གཙང་གི་སྐྱེ་བ་ལ་ལྔ་
ཡོད་པའི་ཕྱིར་ཏེ། མཛོད་ལས། དེ་ནི་རྣམ་པ་ལྔ་ཡི་ཕྱིར། །གནས་གཙང་སྐྱེ་བ་ལྔ་ཁོ་ན། །ཞེས་
གསུངས་པའི་ཕྱིར། གནས་གཙང་དུ་སྐྱེ་བའི་རྒྱུ་བས མ་གཏན་གྱི་ སྤྲེལ་སྒོམ་ལ་ལྔ་ཡོད་དེ། དེ་ལ་ཆུང་
ངུ་གསུམ་སྤེལ། འབྲིང་དྲུག་སྤེལ། ཆེན་པོ་དགུ་སྤེལ། ཤིན་ཏུ་ཆེན་པོ་བཅུ་གཉིས་སྤེལ། ཆེས་ཤིན་
ཏུ་ཆེན་ པོ་བཅོ་ལྔ་སྤེལ་རྣམས་སུ་ཡོད་པའི་ཕྱིར་ཏེ། མཛོད་འགྲེལ་ལས། དེ་ལ་དང༌པོ་ཟག་པ་མེད་པ་
དང༌། ཟག་པ་དང་བཅས་པ་དང༌། ཟག་པ་མེད་པ་དང་སེམས་གསུམ་མངོན་དུ་བྱེད་དོ། །དེ་
བཞིན་དུ་གཉིས་པ་ལ་ནི་དྲུག་གོ །གསུམ་པ་ལ་ནི་དགུའོ། །བཞི་པ་ལ་ནི་བཅུ་གཉིས་སོ། །ལྔ་པ་ལ་
ནི་བཅོ་ལྔ་སྟེ། ཞེས་གསུངས་ པའི་ཕྱིར། འབྲིང་དྲུག་སྤེལ་གྱི་དོན་ཡོད་དེ། མཛོད་ཀྱི་འགྲེལ་བཤད་
ས
271



ལས། གཉིས་པ་ལ་ནི་དྲུག་གོ །ཞེས་བྱ་བ་ནི། ཟག་པ་མེད་པ་དང་། ཟག་པ་དང་བཅས་པ་དང་།
ཟག་པ་མེད་པ་ཞེས་བྱ་བ་གསུམ་དང༌། ཡང་ཟག་པ་མེད་པ་ དང༌། ཟག་པ་དང་བཅས་པ་དང་། ཟག་
པ་མེད་པ་ཞེས་བྱ་བ་གསུམ་ཡིན་ནོ། །ཞེས་གསུངས་ པའི་ཕྱིར། གསུམ་པ་ལ་ནི་དགུའོ། །བཞི་
པ་ལ་ནི་བཅུ་གཉིས་སོ། །ལྔ་པ་ལ་ནི་བཅོ་ལྔ་སྟེ། ཞེས་བྱ་བ་ཡང་དེ་ཁོ་ན་བཞིན་དུ་སྦྱར་བར་བྱ་བ་
ཡིན་ནོ། །ཞེས་གསུངས་པ་ལྟར་ཡིན་ པའི་ ཕྱིར། །
བདུན་པ་ལ། བྱེ་བྲག་སྨྲ་པ་རྣམས་དུས་མཐའི་སྐད་ཅིག་མ་གཅིག་ལ་བསམ་གཏན་གྱི་དངོས་གཞི་
སྙོམས་འཇུག་ཟག་མེད་སྐད་ཅིག་མ་གཉིས་དང་ཟག་བཅས་སྐད་ཅིག་མ་གཅིག་བསྲེས་ནས་ཇི་ལྟར་འ དོད་ ་
འདོད་དུ་མཉམ་པར་འཇོག་ནུས་པ་བསམ་གཏན་གྱི་ སྤྲེལ་སྒོམ་གྲུབ་པའི་ཚད་དུ་འདོད་དེ། མཛོད་ལས།
སྐད་ཅིག་མ་ནི་བསྲེས་པས་འགྲུབ། །ཅེས་གསུངས་པའི་ཕྱིར། དེ་མི་འཐད་དེ། སངས་རྒྱས་མ་
གཏོགས་དུས་མཐའི་སྐད་ཅིག་མ་གཅིག་ལ་དེ་ལྟར་མི་ནུས་པའི་ཕྱིར།
རང་ལུགས་ནི། རྒྱུན་ དང་ལྡན་པའི་སྒོ་ནས་དེ་ལྟར་སྙོམས་པར་འཇུག་ནུས་པ་དེ་བས མ་གཏན་གྱི་
སྤེལ་སྒོམ་གྲུབ་པའི་ཚད་ཡིན་ཏེ། མཛོད་འགྲེལ་ལས། སངས་རྒྱས་མ་གཏོགས་སྐད་ཅིག་མ་སྤེལ་ བར་
མི་ནུས་ཏེ། དེའི་ཕྱིར་རྒྱུན་ཆགས་གསུམ་ལས་ཇི་ལྟར་འདོད་འདོད་དུ་མཉམ་པར་འཇོག་པའི་སྒོ་ནས་
བརྗོད་པ་ཡིན་ནོ། །ཞེས་གསུངས་པའི་ཕྱིར། གཟུགས་སུ་ཉེར་འགྲོའི་ཕྱིར་མི་འོང་གང་ཞིག སྲིད་
རྩེའི་རྟེན་ལ་མྱང་འདས་མངོན་དུ་བྱེད་པའི་རིགས་ཅན། གཟུགས་སུ་ཉེར་འགྲོའི་ཕྱིར་མི་འོང་སྲིད་
རྩེའི་མཐར་ཐུག་འགྲོའི་མཚན་ཉིད། འདོད་པའི་རྟེན་ཅན་གྱི་ ཕྱིར་མི་འོང་གང་ཞིག ལས་ཉོན་གྱིས་
གཟུགས་ཁམས་སུ་སྐྱེ་བ་མི་ལེན་པར་གཟུགས་མེད་དུ་སྐྱེ་བ་བླངས་ནས་རྟེན་དེ་ལ་མྱང་འདས་མངོན་དུ་་་་་་
བྱེད་པའི་རིགས་ཅན། གཟུགས་མེད་ཉེར་འགྲོའི་ཕྱིར་མི་འོང་གི་མཚན་ཉིད། གཟུགས་མེད་ཉེར་
འགྲོའི་ཕྱིར་མི་འོང་ཡིན་ན། གཟུགས་མེད་ཀྱི་རྟེན་དེ་ལ་མྱང་འདས་མངོན་དུ་བྱེད་པས་ཁྱབ་ཀྱང་།
གཟུགས་སུ་ཉེར་འགྲོའི་ཕྱིར་མི་འོང་ལ་དེས་མ་ཁྱབ་བོ། །རིགས་ཅན་སྨོས་པ་ལ་དགོས་པ་ཡོད་དེ། །
གཟུགས་མེད་ཉེར་འགྲོའི་ཕྱིར་མི་འོང་གི་རྟོགས་པ་སྔོན་དུ་སོང་བའི་ནམ་མཁའ་མཐའ་ཡས་ཀྱི་རྟེན་ཅན་གྱི་
ཕྱིར་མི་འོང་དེ་དེ་ཡིན་པ་གཅད་པར་བྱ་བའི་ཆེད་ཡིན་པའི་ཕྱིར། །
དེ་ལ་དབྱེ་ན། སྐྱེས་ཙམ་ནས་འདའ་བ། མངོན་པར་འདུ་བྱེད་དང་བཅས་ཏེ་འདའ་བ། མངོན་
པར་འདུ་བྱེད་མེད་པར་འདའ་བ། གོང་འཕོ་བ་དང་བཞི་ཡོད་དེ། མཛོད་ལས། གཞན་ནི་གཟུགས་
མེད་འགྲོ་རྣམ་བཞི། །ཞེས་གསུངས་ པའི་ཕྱིར། དེ་བར་འདའ་བ་མེད་དེ། གཟུགས་མེད་དུ་སྐྱེ་བ་
373



ལ་བར་དོ་བརྒྱུད་མི་དགོས་པའི་ཕྱིར། མཐོང་ལམ་ཐོབ་པའི་ཚེ་དེ་ལ་མྱང་འདས་མངོན་དུ་བྱེད་པའི་
ཕྱིར་མི་འོང་དེ་ཕྱིར་མི་འོང་མཐོང་ཆོས་ཞིའི་མཚན་ཉིད་ཡིན་ཏེ། མཛོད་ལས། གཞན་ནི་འདི་ལ་མྱ་
ངན་འདའ། །ཞེས་གསུངས་པའི་ཕྱིར། རྣམ་པར་ཐར་པ་བརྒྱད་ཐོབ་ལ་མ་ཉམས་པའི་ཕྱིར་མི་འོང་དེ། །
ཕྱིར་མི་འོང་ལུས་མངོན་བྱེད་ཀྱི་མཚན་ཉིད་ཡིན་ཏེ། མཛོད་ལས། འགོག་པ་ཐོབ་པའི་ ཕྱིར་མི་འོང་། །
ལུས་ཀྱི་མངོན་སུམ་བྱེད་པར་འདོད། །ཅེས་དང་། ཀུན་བཏུས་ལས། ལུས་ཀྱི་མངོན་དུ་བྱེད་པ་གང་
ཞེ་ན། གང་སློབ་པ་རྣམ་པར་ཐར་པ་བརྒྱད་ལ་བརྟེན་པའོ། །ཞེས་གསུངས་པའི་ཕྱིར། དབྱེ་ན།
འདོད་པའི་རྟེན་ལ་མྱང་འདས་མངོན་དུ་བྱེད་པ། གཟུགས་གཟུགས་མེད་ཀྱི་རྟེན་ལ་མྱང་འདས་མངོན་
དུ་བྱེད་པའི་ཕྱིར་མི་འོང་ལུས་མངོན་བྱེད་དང་གསུམ་དུ་ཡོད།
གསུམ་པ་ས་མཚམས་ནི། འབྲས་བུ་རིམ་གྱིས་པའི་དབང་དུ་བྱས་ན། འདོད་ཉོན་དགུ་པ་སྤངས་
པའི་རྣམ་གྲོལ་ལམ་ནས། སྲིད་ཉོན་དགུ་པའི་དངོས་གཉེན་གྱི་བར་དུ་ཡོད། འབྲས་བུ་ཐོད་རྒལ་བའི
དབང་དུ་བྱས་ན། ལམ་རྗེས་ཤེས་ནས་སྲིད་ཉོན་དགུ་པའི་དངོས་གཉེན་གྱི་ བར་ན་ཡོད། བཞི་པ་
ནི། འདོད་པར་ལས་ཉོན་གྱིས་ཕྱིར་མི་འོང་བ་སྟེ། སྐྱེ་བ་མི་ལེན་པས་ན་ཕྱིར་མི་འོང་དང་། ཕྱིར་མི་
འོང་གི་འབྲས་བུ་ཐོབ་རྗེས་ སུ་གཟུགས་ཁམས་སུ་སོང་ནས་མྱང་འདས་མངོན་དུ་བྱེད་པས་ན་གཟུགས་སུ་་་
ཉེར་འགྲོའི་ཕྱིར་མི་འོང་དང༌། དེ་རྗེས་སུ་གཟུགས་མེད་ཁོ་ནར་ཕྱིན་ནས་མྱང་འདས་མངོན་དུ་བྱེད་
པས་ན་གཟུགས་མེད་ཉེར་འགྲོའི་ཕྱིར་མི་འོང་ དང་། དེའི་རྗེས་སུ་གཟུགས་ཀྱི་སྐྱེ་སྲིད་འོག་མ་འོག་མ་
ནས་གོང་མ་གོང་མར་འཕོ་ཞིང་འགྲོ་བས་ན་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་དང༌། འོག་.
མིན་དང་སྲིད་རྩེའི་བར་དུ་འགྲོ་བས་ན་འོ ག་མིན་མཐར་ཐུག་འགྲོ་དང་། སྲིད་རྩེའི་མཐར་ཐུག་འགྲོ།
ཞེས་གསུངས་པའོ། །ཁོ་ན་རེ། ལམ་རྗེས་ཤེས་ལ་གནས་པའི་ཕྱིར་མི་འོང་ཆོས་ཅན། འདོད་ཉོན་
དགུ་པའི་ས་བོན་སྤངས་པར་ཐལ། འདོད་ཉོན་དགུ་པ་སྤངས་པའི་ཕྱིར། རྟགས་ཁས། ཟེར་ན་མ་
ཁྱབ། འདོད་ན། འདོད་ཉོན་དགུ་པའི་དངོས་གཉེན་བར་ཆད་མེད་ལམ་ཐོབ་པར་ཐལ་ལོ། །འདོད་
ན༑ ཉན་ཐོས་ཀྱི་སྒོམ་ལམ་བར་ཆད་མེད་ལམ་ཐོབ་པར་ཐལ་ལོ། །ཞེས་ཟེར་ཞིང་། འབྲས་བུ་རིམ་
གྱིས་པའི་ཕྱིར་མི་འོང་ལ་འདོད་ཉོན་དགུ་པ་སྤངས་པས་ཁྱབ་པར་འདོད་པ་མི་འཐད་དེ། ཞི་རགས་རྣམ་
པ་ཅན་གྱི་འཇིག་རྟེན་པའི་ལམ་ལ་བརྟེན་ནས་འབྲས་བུ་རིམ་གྱིས་པའི་ཕྱིར་མི་འོང་གི་འབྲས་བུ་ཐོབ་མ་་་་་
ཐག་པའི་ཕྱིར་མི་འོང་དེས་འདོད་ཉོན་དགུ་པ་མ་སྤངས་པའི་ཕྱིར་ཏེ། དེས་དེའི་ས་བོན་མ་སྤངས་པའི་
ཕྱིར། འཁོར་གསུམ།
13



གཞན་ཡང་། ཕྱིར་མི་འོང་ཡིན་ན། ཐ་མའི་ཆ་མཐུན་ལྔ་སྤངས་པས་ཁྱབ་པར་ཐལ། ཐ་མའི་
ཆ་མཐུན་ལྔ་པོ་དེ་ཕྱིར་མི་འོང་གི་འབྲས་བུ་ཐོབ་བ་ལ་གེགས་བྱེད་ཀྱི་ གཙོ་བོ་ཡིན་ པའི་ཕྱིར། འདོད་ན།
ལམ་རྗེས་ཤེས་ལ་གནས་པའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར། འདོད་ན། དེས་གནོད་
སེམས་ཀྱི་ས་བོན་སྤངས་པར་ཐལ་ལོ། །ཁྱབ་པ་ཁས། འདོད་ན། དེའི་དངོས་གཉེན་བར་ཆད་མེད་
ལམ་ཐོབ་པར་ཐལ་ལོ། །ཁོ་ན་རེ། ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་ཡིན་ན། འདོད་
ཉོན་སྤངས་པས་ཁྱབ་པར་ཐལ། དེ་འདྲའི་ཕྱིར་མི་འོང་ལ་དེའི་ཕྱིར། འདོད་ན། ཉན་ཐོས་ཀྱི་མཐོང་
ལམ་སྡུག་བསྔལ་ཆོས་བཟོད་ལ་གནས་པའི་ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་ཆོས་ཅན། དེར་
ཐལ། དེའི་ཕྱིར། འདོད་ན། འདོད་པའི་སས་བསྡུས་ཀྱི་མཐོང་སྤང་ཉོན་མོངས་སྤངས་པར་ཐལ་ལོ། །
འདོད་མི་ནུས་ཏེ། དེའི་རྒྱུད་ཀྱི་ཉན་ཐོས་ཀྱི་མཐོང་ལམ་སྡུག་བསྔལ་ཆོས་བཟོད་དེ་དེའི་དངོས་གཉེན་
བར་ཆད་མེད་ལམ་ཡིན་པའི་ཕྱིར་ཏེ། དེ་དེའི་ངོས་སྐལ་གྱི་སྤང་བྱ་ཡིན་པའི་ཕྱིར་ཏེ། དེའི་ངོས་སྐལ་གྱི་
སྤང་བྱ་ཡོད་པའི་ཕྱིར་ན་མ་ཁྱབ་སྟེ། དེའི་ས་བོན་དེ་དེའི་ངོས་སྐལ་གྱི་སྤང་བྱའི་གཙོ་བོ་ཡིན་པའི་ཕྱིར།
གཞན་ཡང་། སྦྱོར་ལམ་སྟན་གཅིག་པ་ལ་གནས་པའི་དེ་ཆོས་ཅན། དེར་ཐལ། དེའི་ཕྱིར། ཁྱབ་
པ་ཁས། འདོད་ན། འདོད་པའི་སས་བསྡུས་ཀྱི་གང་ཟག་གི་བདག་འཛིན་སྤངས་པར་ཐལ་ལོ། །འདོད་
ན། གང་ཟག་གི་བདག་མེད་མངོན་སུམ་དུ་རྟོ གས་མྱོང་བར་ཐལ་ལོ། །འདོད་པའི་ཕྱིར་ན་མ་ཁྱབ།
དེས་ན་མཐོང་ལམ་གྱི་སྔ་རོལ་ཏུ་ཅི་ཡང་མེད་མན་ཆད་ཀྱི་སས་བསྡུས་ཀྱི་ཉོན་མོངས་སྤངས་པའི་ཆགས་བྲལ་
སྔོན་སོང་གི་ཕྱིར་མི་འོང་ཞུགས་པ་ཡོད་བྱས་པ་ལ། ཁོ་ན་རེ། དེའི་སྔ་རོལ་ཏུ་དེ་སྤངས་པའི་སོ་སྐྱེ་ཡོད་
པར་ཐལ་ལོ། །འདོད་ན། དེའི་སྔ་རོལ་ཏུ་ཡན་ལག་བཅུ་གཉིས་ཀྱི་ནང་ཚན་དུ་གྱུར་ པའི་ མ་རིག་པ་
སྤངས་པའི་སོ་སྐྱེ་ཡོད་པར་ཐལ། འདོད་པ་གང་ཞིག དེ་ཡིན་ན་ཅི་ཡང་མེད་མན་ཆད་ཀྱི་སས་བསྡུས་
ཡིན དགོས་པའི་ཕྱིར། འདོད་ན། འཁོར་བའི་རྩ་བར་ གྱུར་པའི་མ་རིག་པ་སྤངས་པའི་སོ་སྐྱེ་ཡོད་པར་
ཐལ། འདོད་པའི་ཕྱིར་ན་མ་ཁྱབ། ཁོན་རེ། གཟུགས་ཀྱི་བར་སྲིད་ ཀྱི་རྟེན་ཅན་གྱི་ཉན་ཐོས་དགྲ་བཅོམ་
པ་ཡོད་པར་ཐལ། དེའི་རྟེན་ལ་དགྲ་བཅོམ་པའི་འབྲས་བུ་མངོན་དུ་བྱེད་པ་ཡོད་པའི་ཕྱིར་ན་མ་ཁྱབ།
འདོད་ན། དེའི་རྒྱུད་ལ་གཟུགས་ཀྱི་ བར་སྲིད་ཡོད་པར་ཐལ་ལོ། །འདོད་ན། དེའི་རྒྱུད་ལ་སྲིད་པ་ཡོད་
པར་ཐལ་ལོ། །ཟེར་ན། སོ་སྐྱེའི་རྟེན་ཅན་གྱི་འཕགས་པ་ཡོད་པར་ཐལ། སོ་སྐྱེའི་རྟེན་ལ་འཕགས་ལམ་
མངོན་དུ་བྱེད་པ་ཡོད་པའི་ཕྱིར། ཁྱབ་པ་ཁས། དེས་མཚོན་ནས་གཞན་རྣམས་ཤེས་པར་བྱའོ། །
བཞི་པ་དགྲ་བཅོམ་ལ། ཞུགས་པ་བཤད་པ་དང་། འབྲས་གནས་བཤད་པ་གཉིས་ལས། དང་
214



པོ་ལ། མཚན་ཉིད། དབྱེ་བ། ས་མཚམས། སྒྲ་བཤད་པའོ། །དང་པོ་ནི། ཞུགས་པ་བཞིའི་ནང་
ཚན་གང་ཞིག་ གོང་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་
བརྩོན་བཞིན་པའི་སྦྱོར་བ་རྒྱུན་ཆགས་ལ་གནས་པ། དགྲ་བཅོམ་ཞུགས་པའི་མཚན་ཉིད། དབྱེ་ན། སྤང་
བྱ་ཅིག་ཅར་བའི་དགྲ་བཅོམ་ཞུགས་པ། སྤང་བྱ་རིམ་གྱིས་པའི་དགྲ་བཅོམ་ཞུགས་པ་གཉིས་ཡོད། གསུམ་
པ་ནི། སྒོམ་སྤང་ལྷག་མ་སྤོང་བ་ལ་བརྩོན་པ་ནས་སྲིད་ཉོན་དགུ་པའི་དངོས་གཉེན་གྱི་བར་དུ་ཡོད། །
ཁ་ཅིག དགྲ་བཅོམ་ཞུགས་པ་ལ་ཅིག་ཅར་བའི་དགྲ་བཅོམ་ཞུགས་པ་དང༌། རིམ་གྱིས་པའི་དགྲ་
བཅོ མ་ཞུགས་པ་གཉིས་སུ་གྲངས་ངེས་ཟེར་བ་མི་འཐད་དེ། འབྲས་བུ་ཐོད་རྒལ་པའི་ཕྱིར་མི་འོང་འབྲས་
གནས་ཁྱད་པར་ཅན་དེ་དགྲ་བཅོམ་ཞུགས་པ་གང་ཞིག དེ་ཅིག་ཅར་བའི་དེ་ཡང་མ་ཡིན། རིམ་གྱིས་
པའི་དེ་ཡང་མ་ཡིན་པའི་ཕྱིར། དང་པོ་སླ། གཉིས་པ་གྲུབ་སྟེ། སྤང་བྱ་རིམ་གྱིས་པ་ཡིན་པའི་ཕྱིར།
གསུམ་པ་གྲུབ་སྟེ། འབྲས་བུ་ཐོད་རྒལ་པ་ཡིན་པའི་ཕྱིར། བཞི་པ་ནི། ཅིའི་ཕྱིར་དགྲ་བཅོམ་ཞུགས་
པ་ཞེས་བྱ་ཞེ་ན། དགྲ་བཅོམ་པའི་འབྲས་བུ་ལ་ཞུགས་པ་སྟེ་དེ་ཐོབ་པའི་ཕྱིར་དུ་བརྩོན་བཞིན་པའི་སྦྱོར་
བ་རྒྱུན་ཆགས་ལ་གནས་པས་དེ་སྐད་ཅེས་བྱའོ། །
གཉིས་པ་ལ། མཚན་ཉིད། དབྱེ་བ། ས་མཚམས། སྒྲ་བཤད་པའོ། །དང་པོ་ནི། འབྲས་
གནས་བཞིའི་ནང་ཚན་གང་ཞིག་ གོང་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་རིགས་སུ་གནས་
པའི་དགེ་སྦྱོང་ཚུལ་གྱི་འབྲས་བུ་ལ་གནས་པ། དགྲ་བཅོམ་འབྲས་གནས་ཀྱི་མཚན་ཉིད་། གོང་མའི་
ཆ་མཐུན་ལྔ་ཡང་ཡོད་དེ། གཟུགས་གཟུགས་མེད་ ཀྱི་འདོད་ཆགས། གཉིད། རྒོད་པ། ང་རྒྱལ།
ཉོན་མོངས་ཅན་གྱི་མ་རིག་པ་རྣམས་སུ་ཡོད་པའི་ཕྱིར་ཏེ། མཛོད་ལས། གོང་མའི་ཆ་དང་མཐུན་
རྣམ་ལྔ། །གཟུགས་དང་གཟུགས་མེད་ལས་སྐྱེས་པའི། །འདོད་ཆགས་ གཉིད་རྒོད་ང་རྒྱལ་རྨོངས།
ཞེས་གསུངས་པའི་ཕྱིར། དེ་ལྔ་ལ་གོང་མའི་ཆ་ དང་མཐུན་པ་ཞེས་བརྗོད་པའི་རྒྱུ་མཚན་ཡོད་དེ། དང་
པོ་གཉིས་པོ་དེས་ཁམས་གོང་མའི་སྐྱེ་བ་འཛིན་པའི་རྒྱུ་བྱེད་ཅིང་། ཐ་མ་གསུམ་པོ་དེས་ཁམས་གོང་མ་
ལས་མི་འདའ་བར་བྱེད་པའི་ཕྱིར། གཉིས་པ་ནི། དེ་ལ་སྤང་བྱ་སྤོང་ཚུལ་གྱི་སྒོ་ནས། སྤང་བྱ་ཅིག་
ཅར་བའི་དགྲ་བཅོམ་འབྲས་གནས་ དང༌། སྤང་བྱ་རིམ་གྱིས་པའི་དགྲ་བཅོམ་འབྲས་གནས་ གཉིས་སུ་
ཡོད། དགྲ་བཅོམ་འབྲས་གནས་གང་ཞིག ཁམས་གསུམ་གྱི་སྒོམ་སྤང་ཉོན་མོངས་ཆུང་ངུའི་ཆུང་ངུ་
དགུ་ཅིག་ཅར་དུ་སྤངས་པ། དང་པོའི་མཚན་ཉིད། དེ་གང་ཞིག དེ་དགུ་རིམ་ཅན་དུ་སྤངས་པ་
གཉིས་པའི་མཚན་ཉིད། ཡང་དེ་ལ་དབང་པོ འི་སྒོ་ནས། ཡོངས་སུ་ཉམས་པའི་ཆོས་ཅན། བད ག་
215



གསོད་པའི་ཆོས་ཅན། རྗེས་སུ་བསྲུང་བའི་ཆོས་ཅན། གནས་པ་ལས་མི་བསྐྱོད་པའི་ཆོས་ཅན། རྟོགས་
པར་འོས་པའི་ཆོས་ཅན། མི་གཡོ་བའི་ཆོས་ཅན་དང་དྲུག་ཡོད། དང་པོ་ལྔ་དབང་རྟུལ་དད་མོས་པ་
དང་། དྲུག་པ་དབང་རྣོན་མཐོང་ཐོབ་པ་ཡིན་ལ། དང་པོ་ལྔ་ལ་དུས་སྦྱོར་བའི་དགྲ་བཅོམ་ཞེས་བྱ་
སྟེ། རྣམ་གྲོལ་མངོན་དུ་བྱེད་པ་འཚོ་བ་ལ་སོགས་པའི་དུས་ དང་སྦྱོར་བས་ན་དེ་ལྟར་བརྗོད་པའི་ཕྱིར།
ཕྱི་མ་ལ་དུས་མི་སྦྱོར་གྱི་དགྲ་བཅོམ་པ་ཞེས་བྱ་སྟེ། རྣམ་གྲོལ་མངོན་དུ་བྱེད་པ་འཚོ་བ་ལ་སོགས་པའི་དུས་
ལ་མི་ལྟོས་པར་མངོན་དུ་བྱེད་པའི་ཕྱིར་ཏེ། མཛོད་ལས། དགྲ་བཅོམ་དྲུག་འདོད་དེ་དག་ནི། །
ལྔ་ནི་དད་པས་མོས་ལས་སྐྱེས། །དེ་དག་རྣམ་གྲོལ་དུས་དང་སྦྱོར། །མི་གཡོའི་ཆོས་ཅན་མི་གཡོ་
བ། །དེའི་ཕྱིར་དེ་དུས་མི་སྦྱོར་གྲོལ། །ཞེས་གསུངས་པའི་ཕྱིར། བྱེ་བྲག་སྨྲ་བ་རྣམས་ནི། དང་པོ་
ལྔ་རང་གི་རྟོགས་པ་ལས་ཉམས་ནས་རྒྱུན་ཞུགས་སོགས་སུ་འགྱུར་བར་སྲིད་པ་བཞེད་པ་མི་འཐད་དེ།
དགྲ་བཅོམ་པ་སྤངས་རྟོ གས་ ལས་ཉམས་པ་མེད་པའི་ཕྱིར། །
རང་ལུགས་ནི། མཐོང་ཆོས་ལ་བདེར་གནས་ཀྱི་ཡོན་ཏན་ལས་ཉམས་པར་འགྱུར་བ་ཙམ་ཡིན།
དང་པོ་ནི། ཇི་ལྟར་བྱས་ཀྱང་ཚེ་དེ་ལ་མཐོང་ཆོས་ལ་བདེར་གནས་ཀྱི་ཡོན་ཏན་ལས་ཉམས་པར་འགྱུར་
བའི་དགྲ་བཅོམ་པ་དབང་རྟུལ་གཅིག་ལ་བྱེད། གཉིས་པ་ནི། དེ་མ་ཐག་ཏུ་སྐུ་ཚེའི་འདུ་བྱེད་མ་བཏང་
ན་མཐོང་ཆོས་ལ་བདེར་གནས་ལས་ཉམས་ཀྱིས་དོགས་ནས། དེ་མ་ཐག་ཏུ་སྐུ་ཚེའི་འདུ་བྱེད་གཏོང་
བའི་དགྲ་བཅོམ་དབང་རྟུལ་གཅིག་ལ་བྱེད། གསུམ་པ་ནི། འདོད་པའི་ཡོན་ཏན་ལ་སེམས་མ་བསྲུང་
ན་དེ་ལས་ཉམས་པར་མཐོང་ནས་དེ་ལས་སེམས་བསྲུང་བའི་དགྲ་བཅོམ་དབང་རྟུལ་གཅིག་ལ་བྱེད། བཞི་
པ་ནི། མཉམ་གཞག་ལས་ལངས་ན་དེ་ལས་ཉམས་པར་མཐོང་ནས་དེ་ལས་མི་ལྡང་བའི་དགྲ་བཅོམ་
དབང་རྟུལ་གཅིག་ལ་བྱེད། ལྔ་པ་ནི། དེ་ལས་ཉམས་ཀྱིས་དོགས་པའི་འཇིགས་པ་དང་བཅས་པའི་
དགྲ་བཅོམ་དབང་རྟུལ་གཅིག་ལ་བྱེད། དྲུག་པ་ནི། དེ་ལས་ཉམས་ཀྱིས་དོགས་པའི་འཇིགས་པ་མེད་
པའི་དགྲ་བཅོམ་དབང་རྣོན་གཅིག་ལ་བྱེད། ཡང་དེ་ལ་ཡོན་ཏན་མངོན་དུ་བྱེད་ཚུལ་གྱི་སྒོ་ནས། ཤེས་
རབ་རྐྱང་བའི་ཆ་ལས་རྣམ་པར་གྲོལ་བའི་ཉན་ཐོས་དགྲ་བཅོམ་དང་། གཉིས་ཀའི་ཆ་ལས་རྣམ་པར་
གྲོལ་བའི་ཉན་ཐོས་དགྲ་བཅོམ་གཉིས་ལས། དང་པོ་ནི། འགོག་སྙོམས་མ་ཐོབ་པའི་ཉན་ཐོས་དགྲ་
བཅོམ་ལྟ་བུ། གཉིས་པ་ནི། འགོག་སྙོམས་རྒྱུད་ལྡན་གྱི་ཉན་ཐོས་དགྲ་བཅོམ་ལྟ་བུ་སྟེ། མཛོད་ལས།
འགོག་ཐོབ་གཉིས་ཀ་ལས་རྣམ་གྲོལ། །ཤེས་རབ་ཀྱིས་ནི་ཅིག་ཤོས་སོ། །ཞེས་གསུངས་པའི་ཕྱིར། གསུམ་
པ་ནི། ས་མཚམས། ཟད་མི་སྐྱེ་ཤེས་པའི་ཡེ་ཤེས་ཐོབ་པ་ནས་ཐེག་ཆེན་ལམ་དུ་འཇུག་ཁ་མའི་སྔ་



རོལ་གྱི་ བར་དུ་ཡོད་དོ། །བཞི་པ་ནི། ཅིའི་ཕྱིར་དགྲ་བཅོམ་ཞེས་བྱ་ཞེ་ན། ཉོན་མོངས་པའི་དགྲ་
བཅོམ་པས་ན་དེ་ལྟར་བརྗོད་པའི་ཕྱིར། །
གཉིས་པ་མཚོན་བྱ་དོན་གྱི་དགེ་འདུན་བཤད་པ་ལ། གང་ལས་དབྱེ་བའི་ གཞི། ཇི་ལྟར་ཕྱེ་བའི་
གྲངས། ཕྱེ་བ་སོ་སོའི་རང་བཞིན། དེ་དག་གང་གིས་མཚོན་པ་བཤད་པ། ཁྱད་པར་གྱི་ཆོས་གཞན་
བསྟན་པའོ། །དང་པོ་ལ། སློབ་དཔོན་དང༌། འཕ གས་ པ་དང་། རིགས་བྱིན། ཤེར་འབྱུང་བློ་
གྲོས། བུདྡྷ་ཤྲཱི། ཨ་ཧྥུ་ཀ་ར་རྣམས་ཀྱིས་འཕགས་པའི་དགེ་འདུན་ལ་དབྱེ་བར་མཛད། འདི་རྒྱུད་བླ་
མར་དགེ་འདུན་དཀོན་མཆོག་བ ཤད་པ་ས་དང་པོ་ཡན་ཆད་ལ་འཕགས་པ་ཐོགས་མེད་ཀྱིས་བཤད་པ་ལྟར་་
མཛད་པའི་ཕྱིར། དག་ལྡན་ལས། བྱང་ཆེན་གང་ཡུམ་གྱི་གནས་པ་འདིས་གནས་པ་དེ་གང་ནས་ཤི་
འཕོས་ཏེ་འདིར་སྐྱེས་པ་ལགས་ཞེས་པའི་དོན་བཤད་པ་ན། ཤེར་ཕྱིན་ལ་གནས་པ་ཞེས་བྱ་བ་ནི་ངེས་
པར་འབྱེད་པའི་ཆ་དང་མཐུན་པ་ལ་སོགས་པའོ། །ཞེས་འདིར་བསྟན་དགེ་འདུན་དང་པོ་གཉིས་སྦྱོར་
ལམ་པ་ལ་འདོད་པ་མི་འཐད་དེ། འདིར་བསྟན་དགེ་འདུན་དཀོན་མཆོག་དེ། །སངས་རྒྱས་ལ་སོགས་
དཀོན་མཆོག་གསུམ། །ཞེས་པའི་སྐབས་ ཀྱི་སྐྱབས་གསུམ་གྱི་ཡ་གྱལ་དུ་གྱུར་པའི་དགེ་འདུན་དཀོན་
མཆོག་ཡིན་པ་གང་ཞིག དེ་སར་གནས་ཀྱི་བྱང་སེམས་ལ་འཕགས་པ་ཐོགས་མེད་ཀྱིས་བཤད་པའི་ཕྱིར།
ཡུལ་བྷངྒ་ལའི་མཁས་པ་རྣམས་ཀྱིས་འདིར་བསྟན་དགེ་འདུན་དཀོན་མཆོག་ལ་སོ་སྐྱེ་ཡོད་པར་འདོད་དེ།
དད་མོས་ཀྱི་མདོར་ལྷ་ཚེ་རིང་པོར་སྐྱེ་བར་གསུངས་པ་ལ་རྩོད་པ་སྤོང་བའི་ལན་གྱི་སྐབས་སུ། ངན་འགྲོ་
ལ་སོགས་པའི་མི་ཁོམ་པ་ཟད་པ་ནི་བཟོད་པ་ནས་ཡིན་ཏེ། ངན་འགྲོ་མེད་པའི་ཕྱིར་ཆོས་ཆེན་པོ་ལ་
བཟོད་པའོ། །ཞེས་གསུངས་པའི་ཕྱིར། ཞེས་ཟེར་བ་ཡང་མི་འཐད་དེ། འདིས་སློབ་དཔོན་གྱི་ལུགས་
ལ་ཚད་མར་བཟུང་བ་གང་ཞིག སློབ་དཔོན་གྱིས་འདིར་བསྟན་དགེ་འདུན་ལ་འཕགས་པས་ཁྱབ་པར་
བཞེད་པའི་ཕྱིར། ཁ་ཅིག ཕྱིར་མི་ལྡོག་པའི་རྟགས་ཐོབ་པའི་བྱང་སེམས་དེ་འདིར་བསྟན་མཚོན་བྱ་
དོན་གྱི་དགེ་འདུན་གྱི་དབྱེ་གཞི་ཡིན་ཟེར་བ་མི་འཐད་དེ། ཕྱིར་མི་ལྡོག་པའི་རྟགས་ཐོབ་པའི་བྱང་སེམས་
སྦྱོར་ལམ་པ་དེ་དེ་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། དམན་ལམ་སྔོན་དུ་མ་
སོང་བའི་ཕྱིར་མི་ལྡོག་པའི་རྟགས་ཐོབ་པའི་བྱང་སེམས་སྦྱོར་ལམ་པ་ཡང་དེར་ཐལ་ལོ། །
གཉིས་པ་ལ། མདོ་རྒྱུན་མ་སྦྱར་བ་དང༌། སྦྱར་བའི་འདྲེན་ལུགས་གཉིས་ལས། དང་པོ་ནི།
འབུམ། ཉི་ཁྲི། བརྒྱད་སྟོང་པ་གསུམ་དུ་སངས་རྒྱས་ཀྱི་ཞིང་གཞན་དང་དགའ་ལྡན་དང་མིའི་ནང་ནས་
ཚེ་འཕོས་ནས་འདིར་སྐྱེས་པར་རིག་པར་བྱ། ཞེས་གསུམ་གསུངས་པའི་རྗེས་སུ་ལྷ་ཚེ་རིང་པོར་སྐྱེ་བའི་
277



མདོ་ནས་གསུངས་ཏེ་འདི་ལ་མདོ་ཚན་ཞེ་བརྒྱད་ཡོད་པས། དང་པོ་གསུམ་རིམ་པ་ལྟར་བྱང་སེམས་
དབང་པོ་རྣོ་འབྲིང་རྟུལ་གསུམ་གྱི་མཆོག་འབྲིང་དམན་གསུམ་དུ་ཕྱེ་ནས་མདོར་བསྟན་ནས། དེ་ཉིད་
རྒྱས་པར་འཆད་པ་ལ། མདོ་ཚན་ཕྱི་མ་ཞེ་ལྔ་གསུངས་ཏེ། དེ་ལྟར་འབུམ་གྱི་ གནོད་འཇོམས་ལས་
བཤད་པའི་ཕྱིར། སྤྱིར་བྱང་ཆེན་ཞེ་བརྒྱད་གསུངས་ཏེ་མདོར་བསྟན་གསུམ་གྱི་སྟེང་དུ་ཞེ་ལྔ་གསུངས་
པའི་ཕྱིར། །
གཉིས་པ་ལ། སྒྲ་ཇི་བཞིན་པ་དང་སྒྲ་ཇི་བཞིན་པ་མ་ཡིན་པའི་འདྲེན་ལུགས་གཉིས་ལས། དང་
པོ། བུདྷ་ཤྲཱི་དང་། ཤནྟི་པ་གཉིས་ཀྱིས་འདིར་བསྟན་དགེ་འདུན་ལ་ཉི་ཤུར་འདོད་དེ། གཞུང་རྩ་བའི་
སྒྲས་ཟིན་པ་ཉི་ཤུར་འདྲེན་པའི་ཕྱིར། གཉིས་པ་ལ། འཕགས་པའི་ལུགས་ དང་། སློབ་དཔོན་གྱི་
ལུགས་གཉིས་ལས། དང་པོ་ནི། འདིར་བསྟན་མཚོན་བྱ་དོན་གྱི་དགེ་འདུན་ལ་ཉི་ཤུར་ཡོད་དེ། གཞུང་
གིས་དངོས་སུ་བསྟན་པ་བཅུ་དྲུག ཤུགས་ལ་བསྟན་པ་བཞི་ཡོད་པའི་ཕྱིར། དང་པོ་གྲུབ་སྟེ། དབང་
པོ་རྟུལ་དང་རྣོན་པོ་དག ཅེས་པས་དངོས་སུ་བསྟན་པའི་རྒྱུན་ཞུགས་ཞུགས་པ་དབང་རྟུལ་དད་པའི་
རྗེས་འབྲང་དང་། དབང་རྣོན་ཆོས་ཀྱི་རྗེས་འབྲང་གི་མིང་ཅན་གཉིས། དད་དང་མཐོང་ཐོབ། ཅེས་
པས་དངོས་སུ་བསྟན་པ་འབྲས་བུ་བར་བ་གཉིས་ཀྱི་ཞུགས་པ་དད་མོས་པ་གཉིས་གཅིག་ཏུ་བྱས་པ་དང་། །
དེ་མཐོང་ཐོབ་པ་གཉིས་གཅིག་ཏུ་བྱས་པའི་མིང་ཅན་གྱི་བྱང་སེམས་གཉིས། རིགས་ནས་རིགས།
ཞེས་པས་དངོས་སུ་བསྟན་པ་རྒྱུན་ཞུགས་རིགས་སྐྱེ་གཉིས་ཀྱི་མིང་ཅན་གཉིས། བར་ཆད་གཅིག ཅེས་
པས་དངོས་སུ་བསྟན་པའི་ཕྱིར་འོང་ཚེ་གཅིག་བར་ཆད་གཅིག་པ་པའི་མིང་ཅན་གཅིག བར་སྐྱེས་ནས་
དང་། བྱེད་དང་བྱེད་མིན། ཞེས་པས་དངོས་སུ་བསྟན་པ་འདའ་བ་བཞིའི་མིང་ཅན་བཞི། འོག་
མིན་འགྲོ། འཕར་གསུམ་སྲིད་རྩེའི་མཐར་ཐུག་འགྲོ། ཞེས་པས་དངོས་སུ་བསྟན་པ་འཕར་བ་
གསུམ་དང་གོང་འཕོ་གཅིག་ཏུ་བྱས་པའི་གོང་འཕོ་པའི་མིང་ཅན་གཅིག གཟུགས་ ཀྱི་ཆགས་བཅོམ།
ཞེས་པས་དངོས་སུ་བསྟན་པ་གཟུགས་མེད་ཉེར་འགྲོའི་ཕྱིར་མི་འོང་གི་མིང་ཅན་གཅིག མཐོང་བ་ཡི།
ཆོས་ལ་ཞི། ཞེས་པས་དངོས་སུ་བསྟན་པ་མཐོང་ཆོས་ཞིའི་མིང་ཅན་གཅིག ལུས་མངོན་སུམ་བྱེད།
ཅེས་པའི་དངོས་སུ་བསྟན་པ། ལུས་མངོན་བྱེད་ཀྱི་མིང་ཅན་གཅིག བསེ་རུ། ཞེས་པས་དངོས་
སུ་བསྟན་པ་བསེ་རུ་རང་སངས་རྒྱས་ཀྱི་མིང་ཅན་གཅིག་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ།
རྒྱུན་ཞུགས་འབྲས་གནས་ཙམ་པོ་པ། ཕྱིར་འོང་འབྲས་གནས་ཙམ་པོ་པ། ཕྱིར་མི་འོང་འབྲས་གནས་
ཙམ་པོ་པ། དགྲ་བཅོམ་ཞུགས་པ་རྣམས་སུ་ཡོད་པའི་ཕྱིར་རོ། །རོང་ཊིཀ་པ་ནི། འཕགས་པ་ལྟར་
278



ན་སྐྱེས་བུ་ཆེན་པོ་བརྒྱད་ལ་རྒྱུན་ཞུགས་སུ་གཏོགས་པ་ལ་དོན་གྱིས་ཐོབ་པ་རྒྱུན་ཞུགས་ཞུགས་པ་བརྒྱུད་པ་
དང་། འབྲས་གནས་དབང་པོ་རྣོ་རྟུལ་གཉིས་དང༌། རིགས་ནས་རིགས་སྐྱེ་གཉིས་ཏེ་ལྔ། ཕྱིར་འོང་
ཞུགས་ པ་དད་མོས་པ་དང་། མཐོང་ཐོབ་པ་གཉིས་གཅིག་ཏུ་བྱས་པས་དོན་གྱིས་ཐོབ་པ་འབྲས་གནས་
ཙམ་པོ་པ་དང་། ཁྱད་པར་ ཅན་ཚེ་གཅིག་བར་ཆད་གཅིག་པ་པ་དང་གསུམ། ཕྱིར་མི་འོང་ཞུགས་པ་
དད་མོས་པ་དང་མཐོང་ཐོབ་པ་གཉིས་གཅིག་ཏུ་བྱས་པས་དོན་གྱིས་ཐོབ་པ་འབྲས་གནས་ཙམ་པོ་པ་དང་
ཁྱད་པར་ཅན་ལ་བརྒྱུད། འདའ་བ་བ ཞི་གོང་འཕོ་བ་སྟེ་ལྔ། དྲུག་པ་གཟུགས་ཀྱི་ཆགས་བཅོམ། བདུན་
པ་མཐོང་ཆོས་ཞི། བརྒྱུད་པ་ལུས་མངོན་བྱེད། སྐྱེས་བུ་བདུན་པ་དགྲ་བཅོམ་ཞུགས་པ། བརྒྱད་
པ་རང་སངས་རྒྱས་ཀྱི་མིང་ཅན་དང་བརྒྱད་ཡོད་ཟེར་བ་མི་འཐད་དེ། དབང་པོ་རྟུལ་དང་རྣོན་པོ་དག
ཅེས་པའི་ཐད་ཀྱི་ཉི་སྣང་ལས། དེ་ལ་གང་ལམ་ཤེས་པ་ཉིད་ནི་འོག་ནས་འབྱུང་བའི་མཐོང་བའི་ལམ་
གྱི་སྐད་ཅིག་མ་བཅུ་དྲུག་པོ་གང་ཡིན་པ་སྟེ། སྐད་ཅིག་མ་བཅུ་དྲུག་པོ་དེ་རྣམས་ལས་བྱང་ཆུབ་སེམས་
དཔའ་དབང་པོ་རྟུལ་པོར་གྱུར་པ་གང་ཡིན་པ་དེ་ནི་དད་པས་ལམ་དེ་ལ་རྗེས་སུ་འཇུག་པའི་ཕྱིར། དེ་
ལ་དད་པའི་རྗེས་སུ་འབྲང་བ་ཞེས་བརྗོད་དོ། །དབང་པོ་རྣོན་པོ་ནི་ཤེས་རབ་ཀྱིས་ལམ་དེ་ལ་རྗེས་སུ་
འཇུག་པའི་ཕྱིར། ཆོས་ཀྱི་རྗེས་སུ་འབྲང་བ་ཞེས་གསུངས་པའོ། །ཞེས་གསུངས་པ་མི་འཐད་པར་
ཐལ། དབང་པོ་རྟུལ་དང་རྣོན་པོ་དག །ཅེས་པས་འབྲས་གནས་དབང་པོ་རྣོ་རྟུལ་གཉིས་བསྟན་པ་གང་
ཞིག འབྲས་གནས་ལ་དད་པའི་རྗེས་འབྲང་དང་ཆོས་ཀྱི་རྗེས་འབྲང་གི་རྣམ་ གཞ ག་མི་འཐད་པའི་ཕྱིར་
ཏེ། མཛོད་ལས། དེ་ཚེ་དབང་པོ་རྣོ་རྟུལ་དགུ །དད་པས་མོས་དང་མཐོང་བས་ཐོབ། །ཅེས་
གསུངས་པའི་ཕྱིར།།
གཞན་ཡང་། དད་དང་མཐོང་ཐོབ། ཅེས་པས་ཕྱིར་འོང་ཞུགས་པ་དད་མོས་པ་དང་། མཐོང་
ཐོབ་པ་གཉིས་གཅིག་ཏུ་བྱས་པ་དང་། ཕྱིར་མི་འོང་ཞུགས་པ་དེ་གཉིས་གཅིག་ཏུ་བྱས་ནས་བསྟན་པ་མི་
འཐད་པར་ཐལ། དེས་འབྲས་བུ་བར་བ་གཉིས་ཀྱི་ཞུགས་པ་དད་མོས་གཉིས་གཅིག་ཏུ་བསྡུས་པ་དང་།
དེ་མཐོང་ཐོབ་གཉིས་གཅིག་ཏུ་བསྡུས་ནས་བསྟན་པའི་ཕྱིར་ཏེ། ཉི་སྣང་ལས། འབྲས་བུ་གཉིས་པ་
དང་གསུམ་པ་ལ་ཞུགས་པ་དད་པས་ལྷག་པར་མོས་པའི་དབང་དུ་མཛད་ནས་གསུངས་པ་ནི། ཞེས་
དང་། འབྲས་བུ་གཉིས་པ་དང་གསུམ་པ་ལ་ཞུགས་པ་མཐོང་བས་ཐོབ་པའི་དབང་དུ་མཛད་ནས་གསུངས་
པ་ནི། ཞེས་གསུངས་པའི་ཕྱིར། ཁ་ཅིག འདིར་བསྟན་མཚོན་བྱ་དོན་གྱི་དགེ་འདུན་ལ་ཉི་ཤུ་ཡོད་
དེ། གཞུང་གིས་དངོས་སུ་བསྟན་པ་བཅུ་དགུ་དང་། རྒྱུན་ཞུགས་ཞུགས་པས་ཁ་བསྐང་བས་ཉི་ཤུར་
279



ཡོད་པའི་ཕྱིར། དང་པོ་གྲུབ་སྟེ། འོག་མིན་འགྲོ་འཕར་བ་གསུམ་གྱི་དབྱེ་གཞི་ཡིན་པས་ཟུར་དུ་མི་
འདྲེན་ལ། གཞན་རྩ་བའི་སྒྲས་ཟིན་ལྟར་བགྲངས་པས་བཅུ་དགུ་ཡོད་པའི་ཕྱིར། རྒྱུན་ཞུགས་ཞུགས་པ་
ཤུགས་ལ་བསྟན་པ་ཡིན་ཏེ། དབང་པོ་རྟུལ་དང་རྣོན་པོ་དག ཅེས་པས་ཆགས་བྲལ་སྔོན་སོང་གི་ཞུགས་
པ་གཉིས་དངོས་སུ་བསྟན་ནས་རྒྱུན་ཞུགས་ཞུགས་པ་ཤུགས་ལ་བསྟན་པའི་ཕྱིར། དེས་ན་ཕྱིར་འོང་འབྲས་
གནས་ཙམ་པོ་པ་ དང་། ཕྱིར་མི་འོང་འབྲས་གནས་ཙམ་པོ་པ་གཉིས་ལ་མིང་སྦྱོར་མཛད་པའི་རྒྱུ་མཚན་
ཡོད་དེ། དབང་པོ་རྟུལ་དང་རྣོན་པོ་དག ཅེས་པས། ཆགས་བྲལ་སྔོན་སོང་གི་ཞུགས་པ་གཉིས་
དངོས་སུ་བསྟན། དད་དང་མཐོང་ཐོབ། ཅེས་པས། དེ་འདྲའི་འབྲས་གནས་དེ་གཉིས་བསྟན་ནས་
ཆགས་བྲལ་སྔོན་སོང་གང་ལ་སྦྱར་བའི་སྦྱོར་གཞི་ངོས་གཟུང་བའི་ཆེད་དུ་ཡིན་པའི་ཕྱིར། སྐབས་འདིར་
རྒྱུན་ཞུགས་འབྲས་གནས་ཙམ་པོ་པ་ཁ་མི་འགེངས་པའི་རྒྱུ་མཚན་ཡོད་དེ། རིགས་ནས་རིགས་སྐྱེ་བསྟན་
པས་རྟོགས་ནུས་པའི་ཕྱིར། ཕྱིར་འོང་འབྲས་གནས་ཙམ་པོ་པ་ཁ་མི་འགེངས་པའི་རྒྱུ་མཚན་ཡོད་དེ།
བར་ཆད་གཅི ག་པ་བསྟན་པས་རྟོགས་ནུས་པའི་ཕྱིར། ཕྱིར་མི་འོང་འབྲས་གནས་ཙམ་པོ་པ་ཁ་མི་འགེངས་
པའི་རྒྱུ་མཚན་ཡོད་དེ། འདའ་བ་བཞི་བསྟན་པས་རྟོགས་ནུས་པའི་ཕྱིར། དགྲ་བཅོམ་ཞུགས་པ་ཁ་
མི་འགེངས་པའི་རྒྱུ་མཚན་ཡོད་དེ། ལུས་མངོན་བྱེད་བསྟན་པས་རྟོགས་ནུས་པའི་ཕྱིར་ཏེ། གསེར་
ཕྲེང་ལས། དེ་ལྟར་བྱས་ན་ཞུགས་པ་དང་པོ་ལ་བརྒྱུད་པ་ཞེས་གཅིག་ཏུ་དང་། ཆགས་བྲལ་སྔོན་
སོང་གི་ཞུགས་པ་གཉིས་གཅིག་ཏུ་ དང༌། དེའི་འབྲས་གནས་ལ་གཉིས་སུ་གྲངས་ངེས་ནས་འོག་མིན་
འགྲོ་འཕར་བ་གསུམ་གྱི་དབྱེ་གཞི་ཡིན་པས་དོར་ལ་གཞན་རྣམས་སྒྲས་ཟིན་དུ་དྲང་ངོ༌། །འདི་ཁོ་ན་རྗེ་
བཙུན་གྱི་བཞེད་པ་ཡིན་ཏེ། དགེ་འདུན་འདི་རྣམས་མངོན་པ་ནས་བཤད་པ་དང་མིང་མཚུངས་པར་
བསྟན་ཅིང་། དེ་དག་ཀྱང་ཆོས་འགའ་ཞིག་མཚུངས་པ་ཡིན་ནོ། །ཞེས་གསུངས་པའི་ཕྱིར། ཞེས་
ཟེར། -
འདི་ལ་ཁ་ཅིག དེ་མི་འཐད་དེ། དབང་པོ་རྟུལ་དང་རྣོན་པོ་དག ཅེས་གཉིས་ཚིག་སྨོས་པ་མི་
འཐད་པར་ཐལ། གཞུང་འདིར་དགེ་འདུན་གསུམ་བསྟན་པའི་ཕྱིར། མཛོད་ལས། དེ་ཚེ་དབང་པོ་
རྣོ་རྟུལ་དག །ཅེས་གཉིས་ཚིག་སྨོས་པ་མི་འཐད་པར་ཐལ། གཞུང་འདིས་རྒྱུན་ཞུགས་འབྲས་གནས།
འབྲས་བུ་ཐོད་རྒལ་པའི་ཕྱིར་འོང་འབྲས་གནས། ཆགས་བྲལ་སྔོན་སོང་གི་ཕྱིར་མི་འོང་འབྲས་གནས་
གསུམ་བསྟན་པའི་ཕྱིར། དེ་ལྟར་མཛོད་འགྲེལ་ལས་གསུངས་པའི་ཕྱིར། རང་ལུགས་ཀྱི་སྐྱོན་ནི། ཉི་
སྣང་ལས་འབྲས་བུ་གཉིས་པ་དང་གསུམ་པ་ལ་ཞུགས་པ། ཞེས་སོགས་གསུངས་པ་མི་འཐད་པར་ཐལ།
230



དད་དང་མཐོང་ཐོབ། ཅེས་པས་འབྲས་བུ་བར་བ་གཉིས་ཀྱི་ཞུགས་པ་དངོས་སུ་མ་བསྟན་པའི་ཕྱིར།
རྟགས་ཁས། གཞན་ཡང་། ཉི་སྣང་ལས། གོང་དུ་འཕོ་བ་ནི་ལྔ་པ་ཡིན་ཏེ། ཞེས་གསུངས་པ་མི་
འཐད་པར་ཐལ། དད་དང་མཐོང་ཐོབ། ཅེས་པས་ཆགས་བྲལ་སྔོན་སོང་གི་འབྲས་གནས་གཉིས་
དངོས་སུ་བསྟན་པའི་ཕྱིར། །
ཁ་ཅིག འདིར་བསྟན་མཚོན་བྱ་དོན་གྱི་དགེ་འདུན་ལ་ཉི་ཤུ་ཡོད་དེ། གཞུང་གིས་དངོས་སུ་
བསྟན་པ་བཅུ་དགུ་དགྲ་བཅོ མ་ཞུགས་པ་ཁ་བསྐང་བས་ཉི་ཤུར་ཡོད་པའི་ཕྱིར། དང་པོ་གྲུབ་སྟེ། སྔར་
བཞིན། ཞེས་ཟེར་བ་མི་འཐད་དེ། ཉི་སྣང་ལས། གང་འདི་ཉིད་ཉོན་མོངས་པ་དགུ་སྤངས་པ་ལ་
ནི་ཕྱིར་མི་ལྡོག་པ་ཞེས་བརྗོད་དོ། །དེ་ནི་རྣམ་པ་ལྔ་རུ་ཤེས་པར་བྱའོ། །འདི་ལྟ་སྟེ། བར་དོར་
ཡོངས་སུ་མྱ་ངན་ལས་འདའ་བ་ནི། ཞེས་དང་པོ་ངོས་བཟུང་། སྐྱེ་ནས་ཡོངས་སུ་མྱ་ངན་ལས་འདའ་
བ་ནི། ཞེས་གཉིས་པ་ དང༌། མངོན་པར་འདུ་བྱེད་ དང་བཅས་ཏེ་མྱ་ངན་ལས་འདའ་བ་ནི། ཞེས་
གསུམ་པ་དང་། མངོན་པར་འདུ་བྱེད་མེད་པར་ཡོངས་སུ་མྱ་ངན་ལས་འདའ་བ་ནི། ཞེས་བཞི་པ་དང་།
གོང་དུ་འཕོ་བ་ནི་ལྔ་པ་ཡིན་ཏེ། ཞེས་ལྔ་པ་དང་། གང་ཡང་གཟུགས་ཀྱི་འདོད་ཆགས་ དང་བྲལ་བའི་
ཕྱིར་མི་ལྡོག་པ་དེ་ནི་འདི་ནས་ཤི་འཕོས་ནས་གཟུགས་མེད་པར་སྐྱེ་བར་འགྱུར་བ་ནི། ཞེས་དང་། དེ་
ལྟར་ཕྱིར་མི་ལྡོག་པ་ནི་དྲུག་པ་ཡིན་ནོ། །ཞེས་དྲུག་པ་དང་། བདུན་པ་མཐོང་བའི་ཆོས་ལ་མྱ་ངན་
ལས་འདའ་བ་ནི། ཞེས་བདུན་པ་དང༌། གང་ཡང་འགོག་པའི་སྙོམས་པར་འཇུག་པ་ཐོབ་པའི་ཕྱིར་མི་
ལྡོག་པ་དེ་ནི་མྱ་ངན་ལས་འདས་པ་དང་འདྲ་བའི་ཆོས་ལུས་ཀྱིས་མངོན་དུ་བྱེད་པའི་ཕྱིར། ཞེས་བརྒྱུད་
པ་ངོས་བཟུང་བ་མི་འཐད་པར་ཐལ། ཉི་སྣང་གི་ལུགས་ལ་འོ ག་མིན་འགྲོ་ནས་སྲིད་རྩེའི་འགྲོའི་བར་ལྔ་
པོ་དེ་ལ་གོང་འཕོ་བ་ཞེས་གཅིག་ཏུ་བྱས་ནས་དགེ་འདུན་ཉི་ཤུའི་གྲངས་ལྔ་པ་དང༌། གཟུགས་ཀྱི་ཆགས་
བཅོམ་གྱི་མིང་ཅན་གྱི་བྱང་སེམས་དགེ་འདུན་ཉི་ཤུའི་དྲུག་པར་འདྲེན་མི་རིགས་ པའི་ཕྱིར། ཁོ་ན་རེ།
རྒྱུན་སྣང་གི་ལུགས་ལ་ཡང་དེ་ལྔ་ལ་གོང་འཕོ་བ་ཞེས་གཅིག་ཏུ་འདྲེན་རིགས་པར་ཐལ། རྒྱུན་སྣང་ལས།
གོང་དུ་འཕོ་བ་ནི་ལྔ་པ་ཡིན་ཏེ། ཞེས་གསུངས་པའི་ཕྱིར་ན་མ་ཁྱབ་སྟེ། ཉི་སྣང་ལས། དེ་ལ་གོང་
འཕོ་ཞེས་ལྔ་པ་ དང༌། གཟུགས་ ཀྱི་ཆགས་བཅོམ་གྱི་མིང་ཅན་གྱི་བྱང་སེམས་དྲུག་པར་གསལ་བར་བཤད་
ཅིང་། རྒྱན་སྣང་ལས། དེ་ལྔ་ལ་གོང་འཕོའི་མིང་གིས་བསྟན་ནས་དེ་ལ་འོག་མིན་འགྲོའི་མིང་ཅན་
དང་སྲིད་རྩེའི་འགྲོའི་མིང་ཅན་གཉིས་སུ་ཕྱེ་ནས། འོག་མིན་འགྲོའི་མིང་ཅན་དེ་ལ་འཕར་བ་གསུམ་གྱི་
མིང་གིས་བསྟན་པ་དང་། སྲིད་རྩེའི་འགྲོའི་མིང་ཅན་ལ་གཟུགས་ཀྱི་ཆགས་བཅོམ་ཞེས་བཏགས་ནས་དེ་
281



ལ་མཐོང་ཆོས་ཞི་དང་ལུས་མངོན་བྱེད་གཉིས་སུ་ཕྱེ་ནས་བསྟན་པའི་ཕྱིར།
ཁ་ཅིག་རྩ་བའི་སྒྲ་སོར་བཞག་ཉི་ཤུར་འདྲེན་པ་མི་འཐད་དེ། དེ་ནི་འགྲེལ་ཆེན་གཉིས་ཀ་དང་
འགལ་བའི་ཕྱིར། །
གཉིས་པ་སློབ་དཔོན་གྱི་ལུགས་ལ། ཉི་ཁྲི་ལེའུ་བརྒྱད་མར། རྩ་བའི་སྒྲས་ཟིན་པ་ཉི་ཤུའི་སྟེང་དུ་
བརྒྱད་པ། རྒྱུན་ཞུགས། ཕྱིར་འོང་དང༌། ཕྱིར་མི་འོང་དང་། དགྲ་བཅོམ་ཞུགས་པ་སྟེ་ཉེར་ལྔ་ལ་
མདོ་དྲངས་ཤིང༌། རྩ་ བར་ཉི་ཤུར་བསྟན་པ་དང་མི་མཐུན་པའི་སྐྱོན་མེད་དེ། །
བརྒྱད་པ་ནི། རྒྱུན་ཞུགས་ཞུགས་པ་དད་པའི་རྗེས་འབྲང་དང་ཆོས་ཀྱི་རྗེས་འབྲང་གཉིས་ཀྱི་དབྱེ་
གཞི་དང༌། རྒྱུན་ཞུགས་ནི་རིགས་སྐྱེ་གཉིས་དང་། ཕྱིར་འོང་ནི་ཚེ་གཅིག་བར་ཆད་གཅིག་པའི་ དང༌།
ཕྱིར་མི་འོང་ནི་འདའ་བ་བཞི་དང་། འོག་མིན་འགྲོ་འཕར་བ་གསུམ་གྱི་ དང་། སྲིད་རྩེར་འགྲོ་དང་
གཟུགས་ཀྱི་ཆགས་བཅོམ་གཉིས་མཐོང་ཆོས་ཞི་ དང་ལུས་མངོན་བྱེད་ཀྱི་དབྱེ་གཞི་ཡིན་པའི་ཕྱིར། འདི་
དང་མཐུན་པར་ཉི་སྣང་ལས་ཀྱང་གསུངས་ཏེ། དེ་ཉིད་ལས། རྒྱུན་དུ་ཞུགས་པ་ཞེས་བཤད་པ་གང་
ཡིན་པ་དེ་ཉིད་ནི་རིགས་ནས་རིགས་སུ་སྐྱེ་བ་རྣམ་པ་གཉིས་སུ་ཤེས་པར་བྱ་སྟེ། ཞེས་དང་། ལན་ཅིག་
ཕྱིར་འོང་བ་ཞེས་བཤད་པ་གང་ཡིན་པ་དེ་ནི་བར་ཆད་གཅིག་པ་ཡིན་པ་དེ་ནི། ཞེས་དང་། ཉོན་མོངས་
པ་དགུ་པ་སྤངས་པའི་ཕྱིར་མི་འོང་བ་ཞེས་བཤད་པ་གང་ཡིན་པ་དེ་ནི་རྣམ་པ་ལྔར་ཤེས་པར་བྱའོ། །ཞེས་
དང་། འོག་མིན་གྱི་མཐར་ཐུག་པར་འགྲོ་བའི་གོང་དུ་འཕོ་བ་གང་ཡིན་པ་འདི་ནི་རྣམ་པ་གསུམ་དུ་
འགྱུར་ཏེ། ཞེས་གསུངས་པ་ལྟར་ཡིན་པའི་ཕྱིར། །
དེས་ན་བྱང་སེམས་འཕགས་པ་དེ་འདིར་བསྟན་མཚོན་བྱ་དོན་གྱི་དགེ་འདུན་གྱི་དབྱེ་གཞི་ཡིན་ལ།
དེ་ལ་དབྱེ་ན་ཉི་ཤུར་ཡོད་དེ། རྒྱུན་ཞུགས་ཀྱི་སྐོར་ལ་ལྔ། ཕྱིར་འོང་གི་སྐོར་ལ་གསུམ། ཕྱིར་མི་འོང་གི་
སྐོར་ལ་བཅུ། དགྲ་བཅོམ་ཞུགས་པའི་མིང་ཅན། བསེ་རུ་རང་སངས་རྒྱས་ཀྱི་མིང་ཅན་རྣམས་སུ་ཡོད་
པའི་ཕྱིར། དང་པོ་གྲུབ་སྟེ། རྒྱུན་ཞུགས་ཞུགས་པ་དབང་རྟུལ་དད་པའི་ རྗེས་འབྲང་དང་། དབང་
རྣོན་ཆོས་ཀྱི་རྗེས་འབྲང་གི་མིང་ཅན་གཉིས། རྒྱུན་ཞུགས་འབྲས་གནས་ཙམ་པོ་པའི་མིང་ཅན། རིགས་
ནས་རིགས་སྐྱེའི་མིང་ཅན་ གཉིས་སུ་ཡོད་པའི་ཕྱིར། གཉིས་པ་གྲུབ་སྟེ། ཕྱིར་འོང་ཞུགས་པའི་མིང་
ཅན༑ ཕྱིར་འོང་འབྲས་གནས་ཙམ་པོ་པའི་མིང་ཅན། དེ་ཁྱད་པར་ཅན་ཚེ་གཅིག་བར་ཆད་གཅིག་
པ་པའི་མིང་ཅན་གསུམ་དུ་ཡོད་པའི་ཕྱིར། གསུམ་པ་གྲུབ་སྟེ། ཕྱིར་མི་འོང་ཞུགས་པའི་མིང་ཅན།
འདའ་བ་བཞིའི་མིང་ཅན་བཞི། འོག་མིན་འགྲོ་དབྱེ་གཞིར་བྱས་ནས་དེ་ལས་ཕྱེ་བའི་འཕར་བ་གསུམ་
282



གྱི་མིང་ཅན་གསུམ། སྲིད་རྩེའི་མཐར་ཐུག་འགྲོར་བཏགས་པའི་གཟུགས་ཀྱི་ཆགས་བཅོམ་དབྱེ་གཞིར་
བྱས་ནས་དེ་ལས་ཕྱེ་བའི་མཐོང་ཆོས་ཞི་དང་ལུས་མངོན་བྱེད་གཉིས་ཀྱི་མིང་ཅན་ གཉིས་རྣམས་སུ་ཡོད་པའི་
ཕྱིར། དེ་རྣམས་གཞུང་གིས་བསྟན་ཚུལ་ཡོད་དེ། དབང་པོ་རྟུལ་དང་རྣོན་པོ་དག །ཅེས་པས་རྒྱུན་
ཞུགས་ཞུགས་པ་དད་པའི་རྗེས་འབྲང་དང་ཆོས་ཀྱི་རྗེས་འབྲང་གཉིས་ཀྱི་མིང་ཅན་གཉིས་དངོས་སུ་བསྟན་་་་
ནས། རྒྱུན་ཞུགས་འབྲས་གནས་ཙམ་པོ་པའི་མིང་ཅན་དེ་ཤུགས་ལ་བསྟན། རིགས་ནས་རིགས། ཞེས་
པས་རྒྱུན་ཞུགས་རིགས་སྐྱེ་གཉིས་ཀྱི་མིང་ཅན་ གཉིས་དངོས་སུ་བསྟན། དད་དང་མཐོང་ཐོབ་ཅེས་པས་
ཕྱིར་འོང་ཞུགས་པ་དད་མོས་པ་ དང་མཐོང་ཐོབ་པ་གཉིས་གཅིག་ཏུ་བྱས་པ་དང༌། ཕྱིར་མི་འོང་ཞུགས་
པ་དད་མོས་པ་དང་མཐོང་ཐོབ་པ་གཉིས་གཅིག་ཏུ་བྱས་པའི་ཕྱིར་མི་འོང་ཞུགས་ པའི་མིང་ཅན་ གཉིས་་་་
དངོས་སུ་བསྟན། བར་ཆད་གཅིག ཅེས་པས། ཕྱིར་འོང་ཚེ་གཅིག་བར་ཆད་གཅིག་པའི་མིང་ཅན་
དངོས་སུ་བསྟན་ནས་ཤུགས་ལ་ཕྱིར་འོང་འབྲས་གནས་ཙམ་པོ་པའི་མིང་ཅན་དེ་བསྟན་པར་སྐྱེ་ནས་ དང་།
བྱེད་ དང་བྱེད་མིན། ཞེས་པས་འདའ་བ་བཞིའི་མིང་ཅན་བཞི་དངོས་སུ་བསྟན། འོག་མིན་འགྲོ།
འཕར་གསུམ། ཞེས་པས། འཕར་བ་གསུམ་གྱི་མིང་ཅན་གསུམ་དངོས་སུ་བསྟན། སྲིད་རྩེའི་མཐར་
ཐུག་འགྲོ། །གཟུགས་ཀྱི་ཆགས་བཅོམ་མཐོང་བ་ཡི། །ཆོས་ལ་ཞི་ལུས་མངོན་སུམ་བྱེད། །ཅེས་པས་
མཐོང་ཆོས་ཞི་ དང༌། ལུས་མངོན་བྱེད་ཀྱི་མིང་ཅན་གཉིས་དངོས་སུ་བསྟན་ནས། དགྲ་བཅོམ་ཞུགས་
པའི་མིང་ཅན་དེ་ཤུགས་ལ་བསྟན་པ་ཡིན་ལ། བསེ་རུ། ཞེས་པས། བསེ་རུ་རང་སངས་རྒྱས་ཀྱི་མིང་
ཅན་དེ་དངོས་སུ་བསྟན་པའི་ཕྱིར་ཏེ། རྒྱན་སྣང་ལས། འབྲས་བུ་ དང་པོ་དང་གཉིས་པ་ལ་གནས་པ་
དང་། འབྲས་བུ་བཞི་པ་ལ་ཞུགས་པའི་གང་ཟག་ནི་གོ་སླ་བ་ཉིད་ཀྱིས་བསྡུ་བར་ མ་བཤད། ཅེས་གསུངས་
ལ་c
པའི་ཕྱིར།
གསུམ་པ་ཕྱེ་བ་སོ་སོའི་རང་བཞིན་བཤད་པ་ལ། མདོ་ལས། བརྒྱུད་པའི་མིང་ཅན་གྱི་བྱང་སེམས་
ནས། རང་སངས་རྒྱས་ཀྱི་མིང་ཅན་གྱི་བྱང་སེམས་ཀྱི་བར་ཉེར་ལྔ་མདོ་ཚན་ཉེར་ལྔས་བསྟན་པ་ནི་སྔར་
གཞུང་འགྲེལ་གྱི་སྐབས་སུ་བཤད་ཟིན་པ་ལྟར་རོ། །དེ་ཡང་མདོའི་བསྡུས་དོན་ལ་བཞི། བརྒྱད་པ།
འབྲས་བུ་ཐོད་རྒལ་པ། འབྲས་བུ་རིམ་གྱིས་པ། དགྲ་བཅོམ་ཞུགས་པ། རང་སངས་རྒྱས་ཀྱི་མིང་ཅན་
དང་ལྔ་ལས། དང་པོ་ལ། དབྱེ་གཞི་དང༌། དབྱེ་བ་གཉིས་ལས། གཉིས་པ་ལ་དད་པའི་རྗེས་འབྲང་
དང༌། ཆོས་ཀྱི་རྗེས་འབྲང་གཉིས། ཐོད་རྒལ་ལ་ཡང་ཞུགས་པ་དང་། འབྲས་གནས་གཉིས་ལས།
དང་པོ་ལ། འབྲས་བུ་བར་ བ་གཉིས་ཀྱི་ཞུགས་པ་དད་མོས་པ་དང༌། དེ་མཐོང་ཐོབ་པའི་མིང་ཅན་
283



བར་.
།
གཉིས། གཉིས་པ་ལ་ཕྱིར་འོང་དང་། དེའི་ཕྱིར་མི་འོང་གཉིས། གསུམ་པ་མཐར་གྱིས་པ་ལ། རྒྱུན་
ཞུགས་ཕྱིར་འོང་། ཕྱིར་མི་འོང་གི་མིང་ཅན་གསུམ་ལས། དང་པོ་ལ། དབྱེ་གཞི་རྒྱུན་ཞུགས་ཀྱི་མིང་
ཅན། དེ་ལས་ཕྱེ་བའི་རིགས་སྐྱེ་གཉིས་ཀྱི་མིང་ཅན་གཉིས། གཉིས་པ་ལ། ཕྱིར་འོང་འབྲས་གནས་
བར་ཆད་གཅིག་པ། གསུམ་པ་ལ། དབྱེ་གཞི་ཕྱིར་མི་འོང་། དེ་ ལས་ཕྱེ་བའི་འདའ་བ་བཞི། འཕར་
བ་གསུམ་གྱི་དབྱེ་གཞི་འོག་མིན་འགྲོ། དེ་ལས་ཕྱེ་བའི་འཕར་བ་གསུམ། དབྱེ་གཞི་གཟུགས་ཀྱི་ཆགས་
བཅོམ་སྲིད་རྩེའི་མཐར་ཐུག་འགྲོ་གཉིས། དེ་ལས་ཕྱེ་བའི་མཐོང་ཆོས་ཞི། ལུས་མངོན་བྱེད། དགྲ་
བཅོ མ་ཞུགས་པ། རང་སངས་རྒྱས་ཏེ། ཉེར་ལྔ་པོ་རིམ་བཞིན་མདོ་ཚན་ཉེར་ལྔས་བསྟན་པ་དེའི་དོན་
རྩ་ བར་ དངོས་བསྟན་བཅུ་བདུན་ དང༌། ཤུགས་བསྟན་གསུམ་སྟེ་ཉི་ཤུར་བསྡུས་ནས་འཆད་དོ། །བཞི་
པ་དེ་དག་གང་གིས་མཚོན་པ་ལ།
འོ་ན། དགེ་འདུན་འདི་དག་འདྲ་བ་རྒྱུ་མཚན་དུ་བྱས་ཏེ་ཐེག་ཆེན་ལ་ཐེག་དམན་གྱི་མིང་གིས་
བཏགས་ནས་བསྟན་ན། དེ་དག་དང་ཆོས་མཚུངས་གང་གིས་སྦྱར་ཞེ་ན། དེ་དག་དང་སྤངས་རྟོགས་
ཆ་ཙམ་དང་སྐྱེ་བ་ལེན་ཚུལ་གསུམ་གྱིས་སྦྱར་བ་ཡིན་པའི་ཕྱིར། རྒྱས་པར་འོག་ཏུ་འཆད། ལྔ་པ་
ཁྱད་པར་གྱི་ཆོས་གཞན་བསྟན་པ་ལ། མདོའི་དཀའ་གནད་དང་། དགེ་འདུན་གྱི་ས་མཚམས་བསྟན་
པ། མཚན་ཉིད་པ་དང་བཏགས་པ་པར་བཤད་པ་དང་གསུམ་ལས། དང་པོ་ནི། དད་མོས་ཀྱི་མདོར།
བྱང་ཆེན་ཐབས་ལ་མི་མཁས་པ་གང་དག་བསམ་གཏན་བཞི་པོ་རྣམས་སྒྲུབ་པར་བྱེད་པ་དང་ཕ་རོལ་ཏུ་་་་་
ཕྱིན་པ་རྣམས་ལ་སྤྱོད་པར་བྱེད་ཅིང་བསམ་གཏན་ཐོབ་པ་དེས་ཀྱང་ལྷ་ཚེ་རིང་པོ་རྣམས་སུ་སྐྱེ་སྟེ། ཞེས་
གསུངས་པ་ལ། ཁོ་ན་རེ། དེ་ལྟར་བཤད་པ་མི་འཐད་དེ། བྱང་སེམས་འཕགས་པ་ལྷ་ཚེ་རིང་པོར་སྐྱེ་
བ་ལེན་པ་མི་སྲིད་ པའི་ཕྱིར། རྣམ་ ལོག་བསམ་གཏན་ལ་སོགས་པའི། །ཡན་ལག་ཡོངས་སུ་ཟད་པ་
དང་། །ཞེས་གསུངས་པའི་ཕྱིར། ལྷ་ཚེ་རིང་པོར་སྐྱེ་བ་དེ་སྦྱོར་ལམ་པར་མི་རིགས་ཏེ། ཐེ་ཚོམ་མི་
དལ་ཟད་པ་དང༌། །ཞེས་ཐེག་ཆེན་གྱི་སྦྱོར་ལམ་དྲོད་ནས་མི་ཁོམ་པར་སྐྱེ་བ་ཟད་པར་སྤངས་པར་
བཤད་པའི་ཕྱིར། དེ་ཚོགས་ལམ་པར་ཡང་མི་རིགས་ཏེ། འདིར་བསྟན་དགེ་འདུན་དཀོན་མཆོག་དེ་
ཕྱིར་མི་ལྡོག་པའི་དགེ་འདུན་དུ་བཤད་པའི་ཕྱིར། ཞེས་ཟེར། འདིའི་ལན་ལ། ཡུལ་བྷངྒ་ལའི་མཁས་
པ་རྣམས་ན་རེ། རྩོད་པ་དེའི་སྐྱོན་མེད་དེ། ལྷ་ཚེ་རིང་པོར་སྐྱེ་བའི་བྱང་སེམས་སྦྱོར་ལམ་པ་ཡོད་པའི་
ཕྱིར། དེ་འདྲའི་སྦྱོར་ལམ་དྲོད་ལ་གནས་པའི་སེམས་དཔའ་ཡོད་པའི་ཕྱིར། ངན་འགྲོ་ལ་སོགས་པའི་
མི་ཁོམ་པར་སྐྱེ་བ་ཟད་པར་གསུངས་པ་ནི་ཐེག་ཆེན་གྱི་སྦྱོར་ལམ་དྲོད་ནས་མ་ཡིན་ པའི་ ཕྱིར། དེ་ཐེག་
284



-
--
ཆེན་གྱི་སྦྱོར་ལམ་བཟོད་པ་ནས་ ཡིན་པའི་ཕྱིར། འགྲེལ་པར། ངན་འགྲོ་མེད་པའི་ཆོས་ཆེན་པོ་ལ་བཟོད་
པའི་ཕྱིར། ཞེས་གསུངས་པའི་ཕྱིར། ཐེ་ཚོམ་མི་དལ་ཟད་པ་དང༌། །ཞེས་གསུངས་པ་དང་མི་འགལ་
ཏེ། ཐེག་ཆེན་གྱི་དྲོད་རྩེར་མི་ཁོམ་བ་ཕ ལ་ཆེར་ཟད་པའི་དོན་ཡིན་པའི་ཕྱིར། ཞེས་ཟེར། ཡུལ་ཨོ་དེ་
ཤ་པའི་མཁས་པ་རྣམས་ཀྱིས་ནི། སྐྱོན་མེད་དེ། འདིར་བསྟན་དགེ་འདུན་དང་བྱང་སེམས་སྦྱོར་ལམ་
པའི་ གཞི་མཐུན་ཡོད་པས། ལྷ་ཚེ་རིང་པོར་སྐྱེ་བའི་བྱང་སེམས་སྦྱོར་ལམ་པ་ཡོད་པའི་ཕྱིར། ཡུལ་
ཀོང་ཀ་ནའི་མཁས་པ་དག་ནི། རྩོད་པ་དེའི་སྐྱོན་མེད་དེ། ལྷ་ཚེ་རིང་པོ་ལ་མི་ཁོམ་པ་ཡིན་མིན་གཉིས་
ཡོད་པ་ལས། དང་པོ་ནི། ཕྱི་རོལ་པའི་ལམ་གྱིས་ཁམས་དང་ས་འོག་མ་ལས་འདོད་ཆགས་ དང་བྲལ་
བར་བྱས་ཏེ། དེར་སྐྱེ་བ་ན་འཆི་བའི་ཚེ་ལོག་ལྟ་སྐྱེས་པས་དམྱལ་བར་ལྟུང་བས་མི་ཁོམ་པ་ཡིན། གཉིས་
པ་ནི། བྱང་སེམས་སོ་སྐྱེ་བདེན་པ་མ་མཐོང་བ་འགའ་ཞིག་བ ཤེས་གཉེན་ངན་པའི་སྟོ བས་ཀྱིས་དེར་སྐྱེས་
ཀྱང་། སངས་རྒྱས་ཀྱི་མཐུ་དང་རང་གི་བྱང་ཆུ བ་ཀྱི་སེམས་ལ་སོགས་པའི་མཐུས་སྔ་མ་ལྟར་མི་ཉམས་པས་
མི་ཁོམ་པར་སྐྱེ་བ་མ་ཡིན་ཏེ། ཡེ་ཤེས་རྒྱས་པའི་མདོ་ལས། སངས་རྒྱས་སྙན་པར་བརྗོད་པས་དགེ་
སློང་དམིགས་པ་ཀུན་ལ་གནས་པར་མཚུངས་པ་ཞེས་བྱ་བ་ཐེག་ཆེན་གྱི་སྣོད་གཅིག་ཡོད་པ་ལྷ་ཚེ་རིང་པོར་་་
སྐྱེས་པ་ན་གདུལ་བྱ་གཞན་མེད་ནས་མྱ་ངན་ལས་འདས་ཏེ་ཡང་མིར་སྐྱེས་པའི་དོན་མཛད། ཅེས་གསུངས་
པ་ ལྟར་ཡིན་པའི་ཕྱིར།
ཡང་ཁོ་ན་རེ། དེས་ན་སྦྱོར་ལམ་པ་མི་ཁོམ་པ་ཟད་པས་དེར་སྐྱེ་བ་མི་འགལ་ལོ། །ཞེས་ཟེར།
ལུགས་དེ་གསུམ་ག་མི་འཐད་དེ། ལུགས་དེ་གསུམ་གས་འདིར་བསྟན་དགེ་འདུན་ལ་སོ་སྐྱེ་ཡོད་པར་
འདོད་པ་གང་ཞིག འདིར་བསྟན་མཚོན་བྱ་དོན་གྱི་དགེ་འདུན་ལ་འཕགས་པས་ཁྱབ་པའི་ཕྱིར། དེ་
ལྟར་གོང་དུ་བསྒྲུབས་ཟིན་པའི་ཕྱིར། དེས་ན་རྩོད་པ་དེའི་སྐྱོན་མེད་དེ། འདིར་བསྟན་དད་མོས་པའི་
མིང་ཅན་གྱི་བྱང་སེམས་ཡོད་པ་དེ་སྔོན་ཚེ་རབས་སྔ་མ་ཞིག་ལ་དེར་སྐྱེས། ཕྱིས་མིའི་ནང་དུ་འཕ གས་
ལམ་ཐོབ་པ་དེ་དབང་རྟུལ་དུ་བཞག་པའི་ཕྱིར་ཏེ། ཡུམ་གསུམ་གནོད་འཇོམས་ལས། ཐབས་མི་མཁས་
པ་སྔ་མ་ནི་བསམ་གཏན་གྱི་སྤྱོད་པ་ དང་ཕ་རོལ་ཏུ་ཕྱིན་པའི་སྤྱོད་པ་ལ་བརྩོན་ཡང་ཐབས་ལ་མི་མཁས་པར་
འགྱུར་བའི་ཕྱིར་ལྷ་ཚེ་རིང་པོར་སྐྱེས་ཏེ། དུས་དེ་སྲིད་ གཅིག་གི་བར་དུ་ཕ་རོལ་ཏུ་ཕྱིན་པ་ལ་མི་བརྩོན་
པར་གྱུར་ནས་ཕྱིས་མིའི་ནང་དུ་སྐྱེས་པའི་ཚེ་སྔོན་ཕ་རོལ་ཏུ་ཕྱིན་པ་ལ་སྤྱོད་སྤྱོད་པའི་མཐུས་བརྩོན་པར་་་་་
བྱེད་ ཀྱང་དབང་པོ་རྟུལ་པོར་འ གྱུར་ཏེ། ཞེས་གསུངས་པ་ལྟར་ཡིན་པའི་ཕྱིར། །
ཡང་ཁོ་ན་རེ། མདོ་ལས། སྲིད་རྩེའི་མཐར་ཐུག་འགྲོ་དང༌། གཟུགས་ཀྱི་ཆ གས་བཅོ མ་གཉིས་
285



，
གཟུགས་མེད་དུ་སྐྱེ་བར་བཤད་པ་མི་འཐད་དེ། མདོ་སྡུད་པར། བྱང་ཆུབ་ཡོན་ཏན་ཕ་རོལ་ཕྱིན་ཉམས་
འགྱུར་འོངས་ཞེས། །གཟུགས་མེད་ཁམས་སུ་སྐྱེ་བ་དོན་དུ་གཉེར་མི་བྱེད། །ཅེས་གསུངས་པའི་ཕྱིར་
ན། སྐྱོན་མེད་དེ། དེར་སྐྱེ་བར་གསུངས་པ་དེ་དེར་སྐྱེ་བའི་རྒྱུ་གཟུགས་མེད་ཀྱི་སྙོམས་འཇུག་ཐོབ་པ་
ཙམ་ལ་དགོངས་པའི་ཕྱིར་ཏེ། དེས་ན་སྐྱེ་བ་ལ་དབང་མ་ཐོབ་ན་དེར་སྐྱེ་བ་སྲིད་ ཀྱང་དབང་ཐོབ་ནས་
མི་སྐྱེ་སྟེ། ཀུན་བཏུས་ལས། གཟུགས་མེད་པའི་ཁམས་རྣམ་པར་སྤངས་པའི་བསམ་གཏན་ དང་ལྡན་
ལ། ཞེས་པའི་འགྲེལ་པར། བྱང་ཆུབ་སེམས་དཔའ་ནི་འདོད་པ་དང་གཟུགས་ན་སྤྱོད་པ་ཡིན་གྱི་གཟུགས་
མེད་ན་སྤྱོད་པ་ནི་མ་ཡིན་ཏེ། སེམས་ཅན་ཡོངས་སུ་སྨིན་པའི་གནས་མེད་པའི་ཕྱིར། མཐུའི་ཁྱད་
པར་ཐོབ་པ་དག་དེར་མི་སྐྱེའོ། །ཞེས་གསུངས་པའི་ཕྱིར། ཡང་འཕར་གསུམ་གྱི་སྐབས་ཀྱི། མདོ་
ལས། བསམ་གཏན་དང་པོའི་རོ་མྱང་ནས་བསམ་གཏན་གྱི་སྤེལ་ སྒོམ་ལས་ཉམས་པར་བཤད་པ་དང་།
བསམ་གཏན་གྱི་དབང་གིས་ལྷ་གནས་རྣམས་སུ་སྐྱེ་བར་བཤད་པ་མི་འཐད་དེ། བྱང་སེམས་འཕགས་པ་
རྣམས་ཀྱིས་བསམ་གཏན་གྱི་རོ་མྱང་བ་མེད་པའི་ཕྱིར། ཟེར་ན་སྐྱོན་མེད་དེ། འདིར་བསྟན་འཕར་བའི་
མིང་ཅན་གྱི་བྱང་སེམས་འགའ་ཞིག་སྔོན་སོ་སྐྱེའི་གནས་སྐབས་སུ་དེ་ལྟར་རོ་མྱང་བ་ལ་དགོངས་པ་ཡིན་་་་་་
པའི་ཕྱིར།
གཉིས་པ་དགེ་འདུན་གྱི་ས་མཚམས་བསྟན་པ་ལ། ཁ་ཅིག བྱང་སེམས་འཕགས་པ་ལ་དོན་དམ་
པའི་སེམས་དང་པོར་བསྐྱེད་པ། མ་གོས་པའི་སྤྱོད་པ་ལ་ཞུགས་པ། ཕྱིར་མི་ལྡོག་པ། སྐྱེ་བ་གཅིག་གིས་
ཐོགས་པའི་བྱང་སེམས་རྣམས་སུ་ཡོད་ལ། དང་པོ་དེ་ས་དང་པོ་པ་ལ་བྱེད། གཉིས་པ་དེ་ས་གཉིས་པ་
ནས་བདུན་པའི་ བར་གྱི་བྱང་སེམས་ལ་བྱེད། གསུམ་པ་ནི་ས་བརྒྱད་པ་ཡན་ཆད་ཀྱི་བྱང་སེམས་ལ་བྱེད།
བཞི་པ་ནི། ས་བཅུ་པའི་ གནས་སྐབས་ཀྱི་བྱང་སེམས་ལ་བྱེད་ཅིང་། ས་དང་པོ་པ་ལ་རྒྱུན་ཞུགས་
ཞུགས་པ་དབང་པོ་རྣོ་རྟུལ་གཉིས་དང་། རྒྱུན་ཞུགས་འབྲས་གནས་ཙམ་པོ་པ། རིགས་ནས་རིགས་སྐྱེ་
གཉིས་ཏེ་ལྔའི་མིང་ཅན་ དང༌། ས་གཉིས་པ་ནས་བདུན་པའི་ བར་ལ། ཕྱིར་འོང་ཞུགས་པ། ཕྱིར་
མི་འོང་ཞུགས་པ། ཕྱིར་འོང་འབྲས་གནས་ཙམ་པོ་པ་དང་། དེ་ཁྱད་པར་ཅན་བཞི་དང༌། ས་བརྒྱད་
པ་ཡན་ཆད་ཀྱི་བྱང་སེམས་ལ་ཕྱིར་མི་འོང་དང༌། ས་དགུ་པ་དང་བཅུ་པ་ལ། དགྲ་བཅོ མ་ཞུགས་པ་
དང་། སྲིད་པ་ཐ་མ་པའི་གནས་སྐབས་ལ་བསེ་རུ་ལྟ་བུའི་རང་སངས་རྒྱས་ཀྱི་མིང་ཅན་གྱི་བྱང་སེམས་
འཇོག ཅེས་ཟེར་ན། ཕྱིར་མི་འོང་གི་མིང་ཅན་གྱི་བྱང་སེམས་དེ་ས་བརྒྱད་པ་ཡན་ཆད་ཀྱི་བྱང་སེམས་
ཁོ་ན་ལ་བྱེད་པ་མི་འཐད་དེ། མཐོང་ཆོས་ཞི་ དང༌། ལུས་མངོན་བྱེད་ཀྱི་མིང་ཅན་གྱི་བྱང་སེམས་དེ་ས་
286



དྲུག་པ་ནས་འཇོག་རིགས་པའི་ཕྱིར་ཏེ། རྣམ་བཤད་ལས། སྲིད་རྩེའི་ཉོན་མོངས་པ་དང་ལྡན་པ་བྱང་
སེམས་ས་དྲུག་པ་པ་དེ་ཉི་ཤུའི་གྲངས་འཛིན་བརྒྱུ ད་ལས་གཞན་རྣམ་པ་གཉིས་སོ། །མཐོང་ཆོས་ལ་
ཞི་བ་ལས་ཉོན་གྱི་དབང་གིས་ཉིང་མཚམས་སྦྱོར་བའི་སྐྱེ་བ་ཟད་པར་ཐོབ་པ་དང་། རྣམ་ པར་ཐར་པ་
བརྒྱད་ཀྱི་ཏིང་ངེ་འཛིན་གྱིས་ལུས་ཀྱིས་མངོན་དུ་བྱེད་པ་གཉིས་ཡོད་པའི་ཕྱིར། ཞེས་གསུངས་པའི་ཕྱིར།
ཁ་ཅིག མཐོང་ལམ་སྐད་ཅིག་དང་པོ་བཅོ་ལྔ་ལ་གནས་པའི་བྱང་སེམས་ལ་རྒྱུན་ཞུགས་ཞུགས་པ་དད་
པའི་རྗེས་འབྲང་དང་ཆོས་ཀྱི་རྗེས་འབྲང་གི་མིང་ཅན་ དང་། ས་གཉིས་པ་ནས་ལྔ་པའི་བར་གྱི་བྱང་སེམས་
ལ་རིགས་ནས་རིགས་སྐྱེའི་མིང་ཅན་གྱི་བྱང་སེམས། ས་དྲུག་པ་པ་ལ་ཕྱིར་འོང་ཞུགས་པ། ས་བདུན་པ་
པ་ལ་ཕྱིར་འོང་འབྲས་གནས་ཙམ་པོ་པ་དང༌། དེ་ཁྱད་པར་ཅན་གཉིས། ས་བརྒྱད་པ་དང་དགུ་པ་ལ།
ཕྱིར་མི་འོང་ཞུགས་པ་དང་། ས་བཅུ་པ་པ་ལ་འདའ་བ་བཞི་ནས་ལུས་མངོན་བྱེད་ཀྱི་བར་གྱི་ཕྱིར་མི་
འོང་གི་མིང་ཅན་ གྱི་བྱང་སེམས་རྣམས་སུ་འཇོག་གོ །ཞེས་ཟེར་ན། མཐོང་ལམ་སྡུག་བསྔལ་ཆོས་བཟོད་
ལ་གནས་པའི་བྱང་སེམས་དེ་རྒྱུན་ཞུགས་ཞུགས་པའི་མིང་ཅན་དུ་ཐལ། མཐོང་ལམ་སྐད་ཅིག་དང་པོ་
བཅོ་ལྔ་ལ་གནས་པའི་བྱང་སེམས་དེ་དེ་ཡིན་པའི་ཕྱིར། རྟགས་ཁས། འདོད་ན། དེ་མི་འཐད་པར་
ཐལ། རྒྱུན་ཞུགས་འབྲས་གནས་ཀྱི་མིང་ཅན་གྱི་བྱང་སེམས་ཡིན་པའི་ཕྱིར་ཏེ། ལམ་རྗེས་ཤེས་ལ་
གནས་པའི་བྱང་སེམས་དེ་རྒྱུན་ཞུགས་འབྲས་གནས་ཀྱི་མིང་ཅན་གང་ཞིག ཐེག་ཆེན་མཐོང་ལམ་ཤེས་
པ་བརྒྱད་ཅིག་ཅར་དུ་སྐྱེ་བའི་ཕྱིར།
གཞན་ཡང་། དགེ་འདུན་འདི་རྣམས་རིམ་ཅན་ཁོ་ནར་སྦྱོར་བ་མི་འཐད་དེ། ཆོས་ཀྱི་རྗེས་འབྲང་
དང་བར་ཆད་གཅིག་པའི་སྐབས་སུ་ཡང་མདོ་ལས། དེ་དག་སྐྱེ་བ་གཅིག་ཐོགས་ཀྱི་བྱང་སེམས་སུ་བཤད་
པའི་ཕྱིར། དེ་ལྟར་ཡང་གསེར་ཕྲེང་ལས། འདི་དག་རིམ་པ་ལྟར་ས་རིམ་ཅན་ཁོ་ན་ལ་སྦྱོར་བ་མི་འཐད་
པར་གོ་སྟེ། ཆོས་ཀྱི་རྗེས་འབྲང་དང་བར་ཆད་གཅིག་པའི་སྐབས་སུ་ཡང་དེ་དག་སྐྱེ་བ་གཅིག་ཐོགས་ཀྱི་
བྱང་སེམས་སུ་བཤད་པའི་ཕྱིར། ཞེས་གསུངས་པའི་ཕྱིར། དེས་ན་འཕ གས་པས་ནི་རྗེས་འབྲང་གཉིས་
མཐོང་ལམ་པ་དང་། ལྷག་མ་སྒོམ་ལམ་པ་ཡིན་ལ། ཁྱད་པར་ཞུགས་པ་བཞི་ལ་ས་བཅུ་པ་པར་བཤད།
སློབ་དཔོན་གྱིས་རྒྱུན་ཞུགས་འབྲས་གནས་ཙམ་པོ་པ་མཐོང་ལམ་པ་དང་། ལྷག་མ་རྣམས་སྒོམ་ལམ་པར་
བཤད་དོ། །
གསུམ་པ་ལ། འོ་ན་འདིར་བསྟན་མཚོན་བྱ་དོན་གྱི་དགེ་འདུན་ལ་རྒྱུན་ཞུགས་སོགས་སུ་གསུངས་
པ་དེ་དག་དངོས་ཀྱི་སྒྲ་ཡིན་ནམ། བཏགས་པ་པ་ཡིན་ཞེ་ན། འདི་ལ་ལོ་ཙྪ་པ་ཆེན་པོའི་སློབ་མ་དྭགས་
མས
མ་ས་
187



-
པོ་དབང་ཕྱུག་ཚུལ་ཁྲི མས་ནི། བྱང་སེམས་ལ་རྒྱུན་ཞུགས་སོགས་ཀྱི་མིང་གིས་བཏགས་པའི་དོན་ཡོད་
པས་དངོས་ཀྱི་སྒྲ་ཡིན་ལ་བཏགས་པ་པ་མ་ཡིན་ནོ། །ཞེས་ཟེར། ཨར་ཆེན་པོ་དང་ཕྱིས་ཀྱི་མཁས་པ་
ཁ་ཅིག བྱང་སེམས་ལ་རྒྱུན་ཞུགས་སོགས་སུ་གསུངས་པ་དེ་མཚན་ཉིད་པ་ཡིན་ཏེ། ཉན་ཐོས་ཀྱི་
སྐབས་སུ་མྱང་འདས་ཀྱི་རྒྱུན་གྱི་ལམ་ལ་ཞུགས་པས་རྒྱུན་ཞུགས་སུ་འཇོག་པ་བཞིན་དུ་སངས་རྒྱས་ཀྱི་རྒྱུན་་་
གྱི་ལམ་ལ་ཞུགས་པ་ལ་ཡང་རྒྱུན་ཞུགས་སོགས་སུ་བཞག་དགོས་པའི་ཕྱིར། ཞེས་གསུངས། ཁ་ཅིག །
བྱང་སེམས་ལ་ཞུགས་འབྲས་མཚན་ཉིད་པ་ཡོད་ཀྱི་ཐེག་དམན་ལ་དེ་བཞག་ཏུ་མེད་དེ། རྒྱུན་ཞུགས་ཀྱི་
དོན་མྱང་འདས་ཐོབ་པའི་ལམ་གྱི་རྒྱུན་ལ་ཞུགས་པ་ལ་བྱེད་རིགས་པ་གང་ཞིག ཐེག་དམན་ལ་མྱང་
འདས་མཚན་ཉིད་པ་མེད་པའི་ཕྱིར། ཞེས་ཟེར་བ་རྣམས་མི་འཐད་དེ། དམན་ལམ་སྔོན་དུ་མ་སོང་
བའི་མཐོང་ལམ་སྡུག་བསྔལ་ཆོས་བཟོད་ལ་གནས་པའི་སེམས་དཔའ་དེ་རྒྱུན་ཞུགས་ཞུགས་པ་ཡིན་པར་་་་་
ཐལ་ལོ། །འདོད་ན། དེ་འདྲའི་མཐོང་ལམ་རྣམ་གྲོལ་ལམ་ལ་གནས་པའི་སེམས་དཔའ་དེ་རྒྱུན་ཞུགས་
སུ་ཐལ་ལོ། །འདོད་ན། བསམ་གཏན་གྱི་དངོས་གཞིའི་སྙོམས་འཇུག་མ་ཐོབ་པར་ཐལ་ལོ། །
གཞན་ཡང་། དེས་འདོད་ཉོན་དྲུག་པ་སྤངས། དེས་སྲིད་ཉོན་དྲུག་པ་མ་སྤངས་པའི་དམན་
ལམ་སྡོན་དུ་མ་སོང་བའི་བྱང་སེམས་དེ་ཕྱིར་འོང་དུ་ཐལ་ལོ། །འདོད་ན། སྤང་བྱ་རིམ་གྱིས་པར་ཐལ་
ལོ༑ །འདོད་མི་ནུས་ཏེ། སྤང་བྱ་ཅིག་ཅར་བ་ཡིན་པའི་ཕྱིར། དམན་ལམ་སྔོན་དུ་མ་སོང་བའི་བྱང་
སེམས་འཕ གས་ པ་ཡིན་པའི་ཕྱིར། རྟགས་སོང་། གཞན་ཡང་། འདོད་ཉོན་དགུ་པ་སྤངས་པའི་དམན་
ལམ་སྔོན་དུ་མ་སོང་བའི་བྱང་སེམས་འཕགས་པ་ཕྱིར་མི་འོང་དུ་ཐལ་ལོ། །འདོད་ན། སྲིད་ཉོན་དགུ་
པ་སྤངས་པར་ཐལ། འདོད་པ་གང་ཞིག སྤང་བྱ་ཅིག་ཅར་བ་ཡིན་པའི་ཕྱིར། ཕྱི་མ་གྲུབ་སྟེ། དམན་
ལམ་སྔོན་དུ་མ་སོང་བའི་བྱང་སེམས་འཕགས་པ་ཡིན་པའི་ཕྱིར། རྟགས་སོང་། གཞན་ཡང་། གཞི་
བསྡུ་བ་ལས། ཅིའི་ཕྱིར་བྱང་ཆུབ་སེམས་དཔའ་སྐྱོན་མེད་པ་ལ་ཞུགས་པས་རྒྱུན་དུ་ཞུགས་པར་མི་འགྱུར་
ཞེ་ན། རྒྱུན་ལ་འཇུག་པ་ཡོངས་སུ་མ་གྲུབ་པའི་ཕྱིར་རོ། །ཞེས་དང་། ཅིའི་ཕྱིར་ལན་ཅིག་ཕྱིར་འོང་
བར་མི་འགྱུར་ཞེ་ན། བསམ་བཞིན་དུ་སྲིད་པ་ཚད་མེད་པ་ཡོངས་སུ་འཛིན་པའི་ཕྱིར་རོ། །ཞེས་དང༌ །
ཅིའི་ཕྱིར་ཕྱིར་མི་འོང་བར་མི་འགྱུར་ཞེ་ན། བསམ་གཏན་རྣམས་སུ་གནས་ཤིང་འདོད་པའི་ཁམས་སུ་
ཡང་སྐྱེ་བའི་ཕྱིར་རོ། །ཞེས་གསུངས་པ་མི་འཐད་པར་ཐལ། བྱང་སེམས་ལ་ཞུགས་གནས་ཀྱི་རྣམ་
གཞག་འཐད་པའི་ཕྱིར།
ཁོ་ན་རེ། དེ་འཐད་པར་ཐལ། ཉི་སྣང་ལས། དེ་ལ་དགེ་འདུན་དཀོན་མཆོག་ནི་འདིར་ཕྱིར་
288



T
.
མི་ལྡོག་པའི་དགེ་འདུན་ཡིན་ པར་ཤེས་པར་བྱའོ། །ཞེས་གསུངས་ནས་བྱང་ཆུབ་སེམས་དཔའ་དད་
པའི་རྗེས་སུ་འབྲང་བའི་དབང་དུ་མཛད་ནས། ཞེས་གསུངས་པའི་ཕྱིར་ན་སྐྱོན་མེད་དེ། དེས་རྒྱུན་
ཞུགས་ཞུགས་པའི་མིང་ཅན་གྱི་བྱང་སེམས་ཡོད་པར་བསྟན་པ་ཙམ་ཡིན་པའི་ཕྱིར། དེ་ལྟར་མ་ཡིན་ན།
བྱང་སེམས་དང་རང་རྒྱལ་གྱི་གཞི་མཐུན་ཡོད་པར་ཐལ། ཉི་སྣང་ལས། བྱང་ཆུབ་སེམས་དཔའ་རང་
སངས་རྒྱས་ཀྱི་དབང་དུ་མཛད་ནས་གསུངས་པ་ནི། ཞེས་གསུངས་པའི་ཕྱིར། ཁྱབ་པ་ཁས། འདོད་
མི་ནུས་ཏེ། རང་སངས་རྒྱས་ཡིན་ན། ཐེག་པ་འབྲིང་པོའི་གང་ཟག་ཡིན་དགོས། བྱང་ཆུབ་སེམས་
དཔའ་ཡིན་ན། ཐེག་པ་ཆེན་པོའི་གང་ཟག་ཡིན་དགོས་པའི་ཕྱིར།
གཞན་ཡང་། དམ་བཅའ་དེ་རྣམས་མི་འཐད་དེ། བྱང་སེམས་དང་། གཟུགས་མེད་ཉེར་
་ འགྲོའི་ཕྱིར་མི་འོང་གི་གཞི་མཐུན་མེད་པའི་ཕྱིར། གཟུགས་མེད་ཁམས་སུ་སྐྱེ་བ་ལེན་པའི་བྱུང་འཕ གས་
མེད་པའི་ཕྱིར། དེར་བསམ་བཞིན་དུ་སྐྱེ་བའི་བྱང་འཕགས་མེད། དེར་ལས་ཉོན་གྱི་དབང་གིས་སྐྱེ་
བ་ལེན་པའི་བྱང་འཕགས་མེད་པའི་ཕྱིར། དང་པོ་གྲུབ་སྟེ། མདོ་སྡུད་པ་ལས། བྱང་ཆུབ་ཡོན་ཏན།
ཞེས་སོགས་གསུངས་པའི་ཕྱིར། གཉིས་པ་གྲུབ་སྟེ། རྒྱུད་བླ་མ་ལས། འཕགས་པས་འཆི་དང་ན་བ་
དང་༑ ༑རྒ་བའི་སྡུག་བསྔལ་རྩད་ནས་སྤངས། །ལས་དང་ཉོན་མོངས་དབང་གིས་སྐྱེ། །དེ་ལ་དེ་
མེད་ཕྱིར་དེ་མེད། །ཅེས་གསུངས་པའི་ཕྱིར།
མཁས་པ་ཁྱུང་ལ་སོགས་པ་ནི། བྱང་སེམས་ལ་རྒྱུན་ཞུགས་སོགས་སུ་གསུངས་པ་དེ་བཏགས་པ་
པ་ཡིན་ཏེ། དེ་ལ་དེ་ལྟར་འདོགས་པའི་ཆོས་གསུམ་ཚང་བའི་ཕྱིར། ཞེས་གསུངས།
རང་ལུགས་ནི། ལུགས་འདི་ལྟར་འཐད་དེ། ཕྱིར་མི་ལྡོག་པའི་འཁོར་ལོའི་མདོ་ལས། བྱང་སེམས་
ལ་རྗེས་འབྲང་གཉིས་བརྒྱད་པ་རྒྱུན་ཞུགས་ཕྱིར་འོང་དང་། ཕྱིར་མི་འོང་དགྲ་བཅོ མ་ཉན་ཐོས་རང་
རྒྱལ་སྟེ་དགུའི་བརྡ་མཛད་པ་དེ་བཏགས་པ་པ་ཡིན་པའི་ཕྱིར། །
འོ་ན། མདོ་དེ་ཉིད་ལས། དགེ་སློང་རྣམས་རྒྱལ་བྱེད་ཚལ་ཆུར་མེད་པ་ལ་ཆུའི་འདུ་ཤེས་སྐྱེས་པ་
དཔེར་བཞག་ནས་རྒྱུན་ཞུགས་སོགས་གསུངས་པས་འབྲས་བུ་བཞི་དང་རང་རྒྱལ་མ་ཡིན་པ་ལ་དེ་དག་ཏུ་་་་
འདུ་ཤེས་པ་དེ་དག་གི་འདུ་ཤེས་བསལ་བའི་ཕྱིར་དུ་བྱང་སེམས་ལ་བརྒྱུད་པ་ལ་སོགས་པར་བཤད་པའི་་་་་་
དགོངས་པ་འདི་དག་གོ །ཞེས་གསུངས་པ་ཇི་ལྟར་ཡིན་ཞེ་ན། སྐྱོན་མེད་དེ། ཉན་རང་གི་རིགས་ཅན་
རྣམས་འབྲས་བུ་བཞི་དང༌། རང་རྒྱལ་གྱི་འབྲས་བུ་ཐོབ་ཙམ་གྱིས་ཆོག་ཤེས་ཤིང༌། དེ་ལས་ གོང་དུ་
བགྲོད་དུ་མེད་དོ་སྙམ་པ་རྣམས་ཐེག་ཆེན་ལ་དྲང་བའི་ཕྱིར་དུ་བརྒྱད་པ་སོགས་དེ་དག་བྱང་སེམས་ཉིད་ལ་་་
289



ཡོད་པར་བསྟན་པས་དགོངས་པ་ཅན་ཡིན་པའི་ཕྱིར། འོ་ན་དེ་ལྟར་བཏགས་པའི་དགོངས་གཞི་དང་
དགོས་པ་དངོས་ལ་གནོད་བྱེད་རྣམས་གང་ཞེ་ན། དེ་ལྟར་བཏགས་པའི་དགོས་པ་ཡོད་དེ། སྐྱེ་བ་ལེན་
ཚུལ་དང་སྤངས་རྟོ གས་ཆ་འདྲ་བ་ཙམ་ལ་དགོངས་ནས་གསུངས་པའི་ཕྱིར། མདོ་དེ་ཉིད་ལས། སངས་
རྒྱས་མཐོང་ལ་ཆགས་མེད་དེ། །སེམས་ཅན་དཔག་མེད་དད་པར་བྱེད། །དེ་ནི་དེ་ལ་ཆགས་མེད་
དེ། །དེའི་ཕྱིར་བློ་ལྡན་དད་རྗེས་འབྲང་། །ཞེས་དང་། ཆོས་རྒྱུན་བསམ་གྱིས་མི་ཁྱབ་པ། །
རྒྱུན་དེ་ལས་ཀྱི་འདའ་མི་བྱེད། །ཆོས་ཉིད་དེ་ནི་རྗེས་སུ་ཐོབ། །དེ་ཉིད་ཆོས་ཀྱི་རྗེས་སུ་འབྲང༌། །
ཞེས་དང༌། ལོག་པ་བརྒྱུད་ལས་ཤིན་ཏུ་འདས། །རྣམ་པར་ཐར་པ་བརྒྱུད་ལ་རེག །ཡང་དག་
བརྒྱད་ལ་ཞེན་པ་མེད། །དེའི་ཕྱིར་བརྒྱད་པ་ཞེས་བརྗོད་དོ། །ཞེས་དང༌། ལམ་ལ་རྒྱུན་ཞེས་ངེས་
བརྗོད་དོ། །བསམ་དུ་མེད་པ་སངས་རྒྱས་ལམ། །གང་དག་ལ་ལ་འདིར་གནས་པ། །དེ་དང་དེ་
དག་རྒྱུན་ལ་གཞོལ། །ཞེས་དང་། གང་གིས་བྱང་ཆུབ་འགྲུབ་འགྱུར་བའི། །རྐྱེན་རྣམས་མང་པོ་རབ་
གསུངས་པ། །རྐྱེན་དེ་ཤེས་པར་བྱ་འོ་ཞེས། །དེ་དག་འཚོལ་ཞིང་འོང་བ་ཡིན། །ཞེས་དང་། འགྲོ་
བ་རྣམ་གསུམ་གང་དུ་ཡང་། །དེ་ནི་ཕྱིར་ཞིང་མི་འགྲོ་སྟེ། །སངས་རྒྱས་ཆོས་རྣམས་ཐོབ་པས་ན།
དེ་ནི་ཕྱིར་མི་འོང་ཞེས་བརྗོད། །ཅེས་དང་། གང་གིས་སེམས་ཅན་སྡུག་བསྔལ་བ། །ཉོན་མོངས་
ཐམས་ཅད་དེ་ཡིས་བཅོམ། །ཉོན་མོངས་པ་ལས་སེམས་ཅན་གྲོལ། །དེས་དེ་དགྲ་བཅོམ་ཞེས་བརྗོད་
དོ། །ཞེས་དང༌། བྱང་ཆུབ་ཞི་བ་སྤྲོས་པ་མེད། །རྙོག་པ་མེད་པར་སྒྲོག་པ་བྱེད། །སྐྱེ་བོ་དཔག་
ཏུ་མེད་ལ་སྒྲོག །དེས་དེ་ཉན་ཐོས་ཞེས་བརྗོད་དོ། །ཞེས་དང་། མ་རིག་ནམ་མཁའ་ཇི་བཞིན་ཏེ།།
ཆོས་རྣམས་ཐམས་ཅད་མཚན་ཉིད་མེད། །འདི་ནི་མངོན་དུ་གྱུར་པས་ན། །རང་རྒྱལ་བ་ཞེས་བརྗོད་
པ་ཡིན། །ཞེས་གསུངས་པའི་ཕྱིར། ཁྱབ་སྟེ། མདོ་འདིས་གང་ཟག་དགུ་པོ་དེ་བྱང་སེམས་ལ་
བཞག་པས། རྗེས་འབྲང་སོགས་ཉི་ཤུ་པོ་དེ་ཡང་བྱང་སེམས་ལ་བཏགས་པར་འགྲུབ་པའི་ཕྱིར། དེ་ལྟར་
གསུངས་པའི་དགོས་པ་ཡོད་དེ། ཐེག་དམན་གྱི་སྐྱེས་བུ་ཟུང་བཞི་འམ་གང་ཟག་ཡ་བརྒྱད་ཁོ་ན་དགེ་
འདུན་ཡིན་གྱི། བྱང་སེམས་རྣམས་དགེ་འདུན་མ་ཡིན་ནམ་སྙམ་པའི་ལོག་རྟོ ག་ཟློག་པའི་དགོས་པ་ཡོད་
པའི་ཕྱིར་ཏེ། ཟུང་བཞི་ལ་སོགས་པ་ནི་རབ་བྱུང་གི་རྟེན་ཅན་ཤ་སྟག་ཡིན་ལ། བྱང་སེམས་ལ་ཁྱིམ་
པའི་རྟེན་ཅན་ཡོད་པའི་རྒྱུ་མཚན་གྱིས་དེ་འདྲའི་དོགས་པ་སྐྱེ་བའི་ཕྱིར། དེ་ལྟར་ཡང་། ཟླ་འོད་ལས་
ཉན་ཐོས་ཀྱི་གང་ཟག་དང་མི་འདྲ་བ་ནི་ཡིད་ཆེས་པའི་དོན་དུའོ། །ཞེས་གསུངས་པའི་ཕྱིར། དངོས་
ལ་གནོད་བྱེད་ཡོད་དེ། ཐེག་པ་གསུམ་གྱི་གང་ཟག་འཆོལ་བར་འགྱུར་བའི་སྐྱོན་ཡོད་པའི་ཕྱིར།
290



གསུམ་པ། ངེས་འབྱེད་ཡན་ལག་བཤད་པ།
གསུམ་པ་གདམས་ངག་གི་འབྲས་བུ་ངེས་འབྱེད་ཡན་ལག་བཤད་པ་ལ། སྤྱིའི་མཚམས་སྦྱར་བ་
དང་། དོན་དངོས་བཤད་པའོ། །དང་པོ་ནི། འོ་ན། གདམས་ངག་དང༌། ངེས་འབྱེད་ཡན་ལག་
ཅེས་བཤད་ན། གདམས་ངག་གི་འོག་ཏུ་ཐེག་ཆེན་གྱི་སྦྱོར་ལམ་འཆད་པའི་རྒྱུ་མཚན་ཅི་ཡིན་ཞེ་ན།
དེའི་རྒྱུ་མཚན་ཡོད་དེ། བྱང་སེམས་ཚོགས་ལམ་པས་གདམས་ངག་གི་དོན་སྒོམ་པས་དེའི་རྒྱུད་ལ་ཐེག་
ཆེན་གྱི་ངེས་འབྱེད་ཡན་ལག་འབྱུང་བར་འགྱུར་བའི་ཕྱིར། ཞེས་མཚམས་སྦྱོར་གྱི་སྒོ་ནས་བཤད་པ་ལ།
ལས་དང་པོ་པ་དེ་ལྟར་གདམས་ངག་ཐོབ་པ་ལ་ངེས་པར་འབྱེད་པའི་ཡན་ལག་འབྱུང་བས་ངེས་པར་འབྱེད་
པའི་ཡན་ལག ཅེས་གསུངས། གཉིས་པ་ལ་ངོ་བོ་མདོར་བསྟན་པ། ཁྱད་ཆོས་རྒྱས་པར་བཤད་པ་
གཉིས་ལས། དང་པོ་ནི། དམིགས་པ་དང་ནི་རྣམ་པ་དང༌། །ཞེས་སོགས་ཀྱིས་འཆད། གཉིས་པ་
ནི། དམིགས་པ་མི་རྟག་ལ་སོགས་པ། །ཞེས་སོགས་ཀྱིས་འཆད། འདི་ལ་ཡང་། མདོ་ལས་
གསུངས་ཚུལ། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། སྒོམ་ལམ་ལ་འདོམས་པའི་
གདམས་ངག་གི་སྐབས་སུ། བྱང་སེམས་རྩོམ་པའི་སྐྱོན་དུ་མི་ལྟུང་བ་དེ་ལྟ་བུའི་དགེ་བའི་རྩ་བ་རྫོགས་པར་
བགྱི་ བར་འཚལ་བས་ཤེར་ཕྱིན་ལ་བསླབ་པར་བྱའོ། །ཞེས་གསུངས་པ་ལས་འཕྲོས་ནས། ཤཱ་རིའི་བུས་
སྐྱོན་དེ་དྲིས་པའི་ལན་དུ། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུ་སྐྱོན་ཞེས་བྱ་བ་ནི་ཆོས་
ལ་སྲེད་པའོ། །ཞེས་གསུངས་པ་ལས་འཕྲོས་ནས། སྦྱོར་ལམ་གྱི་མདོ་འདི་གསུངས་པ་ཡིན་ཏེ། ཤཱ་
རིའི་བུས་སྨྲས་པ། རབ་འབྱོར་ཆོས་ལ་སྲེད་པ་གང་ཡིན། རབ་འབྱོར་གྱིས་སྨྲས་པ། ཚེ་དང་ལྡན་
པ་ཤཱ་རིའི་བུ་འདི་བྱང་ཆེན་ཤེར་ཕྱིན་ལ་སྤྱོད་པའི་ཚེ་གཟུགས་མི་རྟག་ཅེས་བྱ་བར་མངོན་པར་ཞེན་པ་་་་་་་
དང༌། ཞེས་སོགས་གསུངས། །
གཉིས་པ་ལ། མདོ་དེའི་དོན་མདོར་བསྟན་གྱི་སྒོ་ནས་འཆད་པ་ལ། དམིགས་པ་དང་ནི་རྣམ་པ་
དང་། །ཞེས་པ་ནས། བཅས་པ་དག་ལས་ཁྱད་པར་འཕགས། །ཞེས་པའི་ བར་ གསུངས། དེའི་
དོན་ཚིག་དོན་གྱི་སྒོ་ནས་བཤད་པ་ལ། བྱང་ཆུབ་སེམས་དཔའ་རྣམས་ཀྱི་ཐོས་པ་ལ་སོགས་པ་རབ་ཀྱི་མཐར་
291



ཕྱིན་པ་ཐོབ་པ་ཐར་པའི་ཆ་དང་མཐུན་པ་དད་པ་ལ་སོགས་པའི་མཚན་ཉིད་ཀྱི་དགེ་བའི་རྩ་བའི་འོག་ཏུ་་་་
བདེན་པ་བཞི་རྟོ གས་པ་དང་རྗེས་སུ་མཐུན་པ་ངེས་པར་འབྱེད་ པའི་ ཆ་དང་མཐུན་པ་བཞི་པོ་འཇིག་རྟེན་་་
པའི་བསྒོམས་པ་ལས་ བྱུང་བ། ཞེས་པ་ནས། དེའི་ཕྱིར་ཐེག་པ་གཞན་ལ་བརྟེན་ནས་ནི་གང་དུ་ཡང་
སུན་འབྱིན་པ་བརྗོད་པར་མི་བྱའོ། །ཞེས་པའི་བར་གསུངས།
འདི་ལ་ཡང་། ཐེག་ཆེན་གྱི་སྦྱོར་ལམ་ཁྱད་པར་ལྔ་ལྡན་དུ་བསྟན་པ། ཉན་རང་གི་སྦྱོར་ལམ་
ལས་ཁྱད་པར་དུ་འཕགས་པར་བསྟན་པ། བྱང་སེམས་ཀྱི་དམིགས་ཚུལ་སྣ་ཚོགས་སུ་བསྟན་པ། དེ་ལ་
རྩོད་པ་སྤང་བའོ། །དང་པོ་ལ། ཐེག་ཆེན་གྱི་སྦྱོར་ལམ་དེ་ཁྱད་པར་ལྔ་དང་ལྡན་ཏེ། རྒྱུའི་ཁྱད་པར།
དམིགས་པའི་ཁྱད་པར། རྣམ་པའི་ཁྱད་པར། ངོ་བོའི་སྒོ་ནས་དབྱེ་བའི་ཁྱད་པར། གནས་སྐབས་
ཀྱི་དབྱེ་བའི་ཁྱད་པར་དང་ལྡན་པའི་ཕྱིར། ཞེས་བཤད་པ་ལ། བྱང་ཆུབ་སེམས་དཔའ་རྣམས་ཀྱི་ཞེས་
སོགས་གསུངས། དེ་ཡང་རྒྱུའི་ཁྱད་པར་དེ་སྟོན་པ་ལ། བྱང་ཆུབ་སེམས་དཔའ་རྣམས་ཀྱི་ཐོས་པ། ཞེས་
སོགས་གསུངས། དམིགས་རྣམ་གྱི་ཁྱད་པར་སྟོན་པ་ལ། བདེན་པ་བཞི་རྟོགས་པ་དང་རྗེས་སུ་མཐུན་
པ། ཞེས་གསུངས། ངོ་བོའི་ཁྱད་པར་སྟོན་པ་ལ། ངེས་པར་འབྱེད་པའི་ཆ་དང་མཐུན་པ་བཞི་པོ་
འཇིག་རྟེན་པའི་སྒོམ་པ་ལས་བྱུང་བ་དྲོ་བར་གྱུར་པ་ཞེས་བྱ་བའི་དགེ་བའི་རྩ་བ་དང་། དེའི་འོག་ཏུ་རྩེ་
མོར་གྱུར་པ་དང༌། དེའི་འོག་ཏུ་བཟོད་པར་གྱུར་པ་དང་། དེའི་འོག་ཏུ་ཆོས་ཀྱི་མཆོག་ཅེས་བྱ་བ།
ཞེས་གསུངས། ཆུང་འབྲིང་ཆེན་པོའི་ཁྱད་པར་སྟོན་པ་ལ། ཆུང་ངུ་ལ་སོགས་པའི་རིམ་གྱིས་སྐྱེས་པས་
སམ། བྱང་ཆུབ་སེམས་དཔའ་དང་འབྲེལ་བའི་དབང་པོ་རྟུལ་པོ་ལ་སོགས་པ་གང་ཟག་གི་བྱེ་བྲག་གིས་
ཆུང་ངུ་དང་འབྲིང་དང་ཆེན་ པོ་ནི། ཞེས་གསུངས། དེ་ལྟ་བུའི་སྦྱོར་ལམ་དེ། ཐེག་དམན་གྱི་སྦྱོར་
ལམ་ལས་དམིགས་པའི་སྒོ་ནས་ཁྱད་པར་དུ་འཕ གས་པར་སྟོན་པ་ལ། འཆད་པར་འགྱུར་བ་དམིགས་
པའི་ཁྱད་པར་གྱི་ངོ་བོ་ཉིད་བདེན་པ་བཞིའི་དངོས་པོ་ལ་དམིགས་པ་དང་། ཞེས་གསུངས། རྣམ་པའི་
སྒོ་ནས་ཁྱད་པར་དུ་འཕགས་པར་སྟོན་པ་ལ། ཆོས་སུ་ལྟ་བའི་ གཉེན་པོ་ཉིད་ཀྱིས་མངོན་པར་ཞེན་པ་
མེད་པ་ལ་སོགས་པའི་རྣམ་པར་ཞུགས་པ་དང་། ཞེས་གསུངས། རྒྱུའི་སྒོ་ནས་ཁྱད་པར་དུ་འཕགས་
པར་སྟོན་པ་ལ། ཐེག་པ་གསུམ་ཆར་རྟོ གས་པའི་རྒྱུའི་ངོ་བོ་དང་། ཞེས་གསུངས། ཡོངས་འཛིན་གྱི་
སྒོ་ནས་ཁྱད་པར་དུ་འཕགས་པར་སྟོན་པ་ལ། དགེ་བའི་བཤེས་གཉེན་ཐབས་ལ་མཁས་པའི་མཚན་ཉིད་
ཀྱིས་ཡོངས་སུ་འཛིན་པ་དང་ལྡན་པ་དང༌། ཞེས་གསུངས། ལྡན་ཆོས་ཀྱི་སྒོ་ནས་ཁྱད་པར་དུ་འཕགས་
པར་སྟོན་པ་ལ། མཐོང་བ་དང་སྒོམ་པས་སྤང་བར་བྱ་བའི་ གཟུང་བ་དང་འཛིན་པའི་རྣམ་པར་རྟོག་པ་
-
-
29.



རྣམ་པ་བཞི་པོ་འཆད་པར་འགྱུར་བའི་ཚུལ་དང་འབྲེལ་བར་འབྱུང་བ་ནི་ཉན་ཐོས་ལ་སོགས་པའི་དྲི་བ་ལ་་་
སོགས་པ་ལས་ཁྱད་པར་དུ་འཕ གས་པ་ཡིན་ནོ། །ཞེས་གསུངས།
གཉིས་པ་ནི། དེ་དེ་ལས་དེ་ལྟར་དུ་ཁྱད་པར་དུ་འཕགས་པའི་རྒྱུ་མཚན་སྟོན་པ་ལ། དེ་དག་གི་
དྲོ་བར་ གྱུར་པ་ལ་སོགས་པའི་དགེ་བའི་རྩ་བ་ནི། ལུགས་ ལས་གཟུགས་སུ་རུང་བ་ལ་སོགས་པའི་མཚན་
ཉིད་ཀྱི་དངོས་པོའི་བདག་ཉིད་ཀྱི་བདེན་པ་བཞི་ལ་དམིགས་པ་ དང་། བདག་ཏུ་ལྟ་བའི་ གཉེན་པོ་ཉིད་
ཀྱིས་མི་རྟག་པ་ལ་སོགས་པའི་རྣམ་པར་ཞུགས་པ་དང་། རང་གི་ཐེག་པ་རྟོ གས་པ་ཁོ་ནའི་ཆེད་དུ་དང༌།
ཡོངས་སུ་འཛིན་པ་དང་བྲལ་བ་དང༌། རྣམ་པར་རྟོག་པ་རྣམ་པ་བཞི་དང་མི་ལྡན་པར་འབྱུང་ངོ་ཞེས་
འབྱུང་བའི་ཕྱིར་རོ། །ཞེས་གསུངས།
གསུམ་པ་ནི། བྱང་ཆུབ་སེམས་དཔའ་རྣམས་ཀྱི་ངེས་པར་འབྱེད་པའི་ཆ་དང་མཐུན་པ་རྣམས་ནི།
ཐབས་མཁས་པའི་སྟོ བས་ཀྱིས་ཁ་ཅིག་ཏུ་ནི་རྒྱུའི་སྒོ་ནས། ཁ་ཅིག་ཏུ་ནི་འབྲས་བུའི་སྒོ་ནས། ཁ་ཅིག་
ཏུ་ནི་ངོ་བོ་ཉིད་ཀྱི་སྒོ་ནས། ཁ་ཅིག་ཏུ་ནི་ཆོས་ཉིད་ཀྱི་རྣམ་པའི་སྒོ་ནས་ཇི་ལྟར་སྲིད་པ་བ ཞིན་བདེན་པ་
བཞིའི་དངོས་པོ་ལ་དམིགས་པ་ཡིན་ལ། སྔ་མ་བཞིན་དུ་རྣམ་པ་གཞན་གྱིས་ཀྱང་བདེན་པ་བཞི་ལ་ཀུན་
ཏུ་དམིགས་སོ། །ཞེས་བྱ་བར་ཤེས་པར་བྱའོ། །ཞེས་སོགས་ཀྱིས་བཤད།
བཞི་པ་སྟོན་པ་ལ། གང་གི་ཕྱིར་འདི་ནི་རྣམ་པར་བཞག་པ་གཞན་ཁོ་ན་ཡིན་ཏེ། དེའི་ཕྱིར་ཐེག་
པ་གཞན་ལ་བརྟེན་ནས་ནི་གང་དུ་ཡང་སུན་འབྱིན་པ་བརྗོད་པར་མི་བྱའོ། །ཞེས་གསུངས།
གཉིས་པ་ཁྱད་ཆོས་རྒྱས་པར་བཤད་པ་ལ། དམིགས་པ་མི་རྟག་ལ་སོགས་པ། །ཞེས་སོགས་
གསུངས། འདི་ལ་ཡང་དམིགས་རྣམ་རྒྱུ་གསུམ་གྱི་ཁྱད་པར། མཚུངས་ལྡན་རྟོག་པའི་ཁྱད་པར།
ཡོངས་འཛིན་དགེ་བཤེས་ཀྱི་ཁྱད་པར་དང་གསུམ་ལས། དང་པོ་ལ། སྤྱིའི་མཚམས་སྦྱར་བ་དང་། སོ་
སོའི་དབྱེ་བ། བརྗོད་ཚུལ་ལ་རྩོད་པ་སྤང་བ་དང་གསུམ་ལས། དང་པོ་ནི། དམིགས་པ་དང་རྣམ་
པའི་ཁྱད་པར་ཇི་ལྟ་བུ་ཞེ་ན། དེའི་ཕྱིར་དམིགས་པ་དང་རྣམ་པ་དག་པར་སྐབས་ཀྱི་ཚིགས་སུ་བཅད་པ་
བདུན་གྱིས་བཤད་དེ། ཞེས་བཤད། གཉིས་པ་ལ། དྲོད། རྩེ་མོ། བཟོད་པ། ཆོས་མཆོག་གི་
དམིགས་རྣམ་གྱི་ཁྱད་པར་རོ། །
དང་པོ་ལ། དྲོད་ཆུང་ངུའི་བདེན་བཞིའི་དབང་དུ་བྱས་པའི་དམིགས་རྣམ་གྱི་ཁྱད་པར་གཉིས་སྟོན་
པ་ལ། ཤཱ་རིའི་བུས་སྨྲས་པ་ཚེ་དང་ལྡན་པ་རབ་འབྱོར་ཆོས་ལ་སྲེད་པ་གང་ཡིན། རབ་འབྱོར་གྱིས་
སྨྲས་པ། ཚེ་དང་ལྡན་པ་ཤཱ་རིའི་བུ་གང་བྱང་ཆེན་ཤེར་ཕྱིན་ལ་སྤྱོད་པའི་ཚེ་གཟུགས་མི་རྟག་ཅེས་བྱ་
293



བར་མངོན་པར་ཞེན་པ་དང་། ལྷག་པར་གནས་པ་ དང༌། ཀུན་ཤེས་པ་འདི་ནི་ཤཱ་རིའི་བུ་བྱང་ཆེན་
མཐུན་པའི་ཆོས་ལ་སྲེད་པ་སྟེ་སྐྱོན་ཡིན་ནོ། །ཞེས་སོགས་དང་། གཟུགས་འདི་ལྟར་སྤང་བར་བྱའོ། །
འདིས་གཟུགས་སྤང་བར་བྱའོ། །ཞེས་མངོན་པར་ཞེན་པ་དང༌། ཞེས་སོགས་དང་། འགོག་པ་དེ་
ལྟར་མངོན་དུ་བྱའོ། །འདི་ལས་འགོག་པ་མངོན་དུ་བྱའོ། །ཞེས་བྱ་བ་དང་། ཞེས་སོགས་དང་།
ཚེ་དང་ལྡན་པ་ཤཱ་རིའི་བུ་གང་བྱང་ཆེན་ཤེར་ཕྱིན་ལ་སྤྱོད་པའི་ཚེ་འདི་ལྟར་བསླབ་པར་བྱ་སྟེ། སློབ་པའི་
ཚེ་ཅི་ནས་ཀྱང་གཟུགས་ཤེས་པར་བྱ་སྟེ། གཟུགས་དེས་ཀྱང་རློམ་སེམས་སུ་མི་བྱའོ། །ཞེས་སོགས་
གསུངས། དེའི་དོན་བཤད་པ་ལ། དམིགས་པ་མི་རྟག་ལ་སོགས་པ། །བདེན་པའི་རྟེན་ཅན་དེ་ཡི་
ནི། །རྣམ་པ་མངོན་ཞེན་ལ་སོགས་འགོག །ཅེས་དང་། དེ་ལ་ཆུང་ངུའི་དམིགས་པ་ནི་སྡུག་བསྔལ་
ལ་སོགས་པའི་བདེན་པ་བཞི་པོ་ལ་བརྟེན་པ་མི་རྟག་པ་ལ་སོགས་པའི་རྣམ་པ་བཅུ་དྲུག་ཡིན་ནོ། །དེའི་
རྣམ་པ་ནི་སྡུག་བསྔལ་ལ་སོགས་པའི་བདེན་པ་ལ་མངོན་པར་ཞེན་པ་དང་དམིགས་པ་ལ་སོགས་པ་འགོག་་་་
པ་ཡིན་ནོ། །ཞེས་གསུངས།
རྒྱུའི་སྒོ་ནས་ཁྱད་པར་དུ་འཕགས་པར་སྟོན་པ་ལ། ཚེ་དང་ལྡན་པ་རབ་འབྱོར་ཉན་ཐོས་ཀྱི་ས་ལ་
སློབ་པར་འདོད་པས་ ཀྱང་ཤེར་ཕྱིན་མཉན་པར་བྱ། གཟུང་བར་བྱ། བཅང་བར་བྱ། བཀླག་པར་བྱ། །
ཀུན་ཆུབ་པར་བྱ། ཚུལ་བཞིན་དུ་ཡིད་ལ་བྱའོ། །ཞེས་པ་ནས། ཐེག་པ་གསུམ་པོ་རྣམས་རྒྱ་ཆེར་
བསྟན་ཏོ། །ཞེས་པའི་ བར་ གསུངས། དེའི་དོན་བཤད་པ་ལ། ཐེག་པ་གསུམ་ཆར་ཐོབ་པའི་རྒྱུ། །
ཞེས་དང༌། དྲོ་བ་ལ་སོགས་པ་ཐམས་ཅད་ཀྱང་ཐེག་པ་གསུམ་ཆར་གྱི་རྟོགས་པ་ཐོབ་པའི་རྒྱུའི་ངོ་བོ་ཡིན་
པར་ཁོང་དུ་ཆུད་པར་བྱའོ། །ཞེས་གསུངས། །
དྲོད་འབྲིང་གི་དམིགས་རྣམ་གྱི་ཁྱད་པར་སྟོན་པ་ལ། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གིས་ནི་བྱང་ཆུབ་སེམས་དཔའ་
དང་ཤེར་ཕྱིན་མ་དམིགས་ཡང་དག་པར་རྗེས་སུ་མ་མཐོང་སྟེ། ཞེས་པ་ནས། དེ་ལྟར་ན་མིང་དེ་གནས་
པ་ཡང་མ་ལགས། མི་གནས་པ་ཡང་མ་ལགས། གནས་པ་དང་བྲལ་བ་མ་ལགས་སོ། །ཞེས་པའི་བར་
གསུངས། དེའི་དོན་བཤད་པ་ལ། གཟུགས་སོགས་འདུ་འགོད་གནས་བྲལ་དང་། །ཞེས་དང་།
འབྲིང་གི་དམིགས་པ་ནི་མོས་པ་དང་དེ་ཁོ་ན་ཉིད་ཡིད་ལ་བྱེད་པ་དག་གིས་གྲངས་བཞིན་དུ་གཟུགས་ལ་་་་་
སོགས་པ་སྒྲུབ་པ་དང་དགག་པ་དག་མི་དམིགས་ཤིང་མ་མཐོང་བ་ཞེས་བྱ་བ་ཡིན་ནོ། །རྣམ་པ་ནི་མིང་
ཐམས་ཅད་མེད་པ་ཉིད་ཀྱིས་རྒྱུན་མི་འདྲ་བ་དང་རྒྱུན་འདྲ་བར་འཇུག་པའི་མཚན་ཉིད་དག་མེད་པ་ཞེས་་་
--
294



བྱ་བ་ཡིན་ནོ། །ཞེས་གསུངས།
དྲོད་ཆེན་པོའི་དམིགས་རྣམ་གྱི་ཁྱད་པར་སྟོན་པ་ལ། བཅོམ་ལྡན་འདས་བརྡ་དང་ལྡན་པའི་ཆོས་
བཏགས་པ་འདི་ལྟ་སྟེ་བྱང་ཆུབ་སེམས་དཔའ་ཞེས་བགྱི་བ་གང་ལགས་པ་དེ་ཡང་ཕུང་པོའམ་ཁམས་སམ། །
སྐྱེ་མཆེད་དམ། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་གང་གིས་ཀྱང་བརྗོད་པར་བགྱི་བ་
མ་ལགས། ཞེས་པ་ནས། བྱང་ཆུབ་སེམས་དཔའ་ལ་མི་གནས་པའི་ཚུལ་གྱིས་གནས་པར་རིག་པར་
བགྱིའོ། །ཞེས་གསུངས། དེའི་དོན་བཤད་པ་ལ། གནས་དང་བཏགས་དང་བརྗོད་དུ་མེད། །ཅེས་
དང་། ཆེན་པོ འི་དམིགས་པ་ནི་གཟུགས་ནས་སངས་རྒྱས་ཞེས་བྱ་བའི་བར་ཆོས་ཐམས་ཅད་བརྡར་
བཏགས་པའི་ཆོས་ཐ་སྙད་པ་ཡིན་ནོ་ཞེས་བྱ་བ་ཡིན་ནོ། །རྣམ་པ་ནི་དགེ་བ་ལ་སོགས་པ་ཉིད་ཀྱི་ཆོས་
གང་དུ་ཡང་བརྗོད་དུ་མེད་པ་ཞེས་བྱ་བ་ཡིན་ཏེ། ཞེས་གསུངས།
དེ་དག་གི་དོན་བསྡུས་ནས་འཆད་པ་ལ། དེ་ལྟར་ན་རྣམ་པར་མི་རྟོག་པའི་ཡེ་ཤེས་ཀྱི་མེའི་སྔ་ལྟས་
ཡིན་པའི་ཕྱིར་དྲོ་བར་གྱུར་པ་དམིགས་པ་དང༌། རྣམ་པ་ དང་ལྡན་པ་རྣམ་པ་གསུམ་མོ། །ཞེས་
གསུངས།
གཉིས་པ་ལ། རྩེ་མོ་ཆུང་ངུའི་དམིགས་རྣམ་གྱི་ཁྱད་པར་སྟོན་པ་ལ། བཅོམ་ལྡན་འདས་གང་ཤེར་
ཕྱིན་ལ་སྤྱོད་པས་གཟུགས་ལ་གནས་པར་མི་བགྱིའོ། །ཞེས་པ་ནས། གཞན་གྱི་ངོ་བོ་སྟོང་པ་ཉིད་ཀྱི་ཕྱིར་མི་
བཟུང་བའོ། །ཞེས་གསུངས། དེའི་དོན་བཤད་པ་ལ། གཟུགས་སོགས་མི་གནས་དེ་དག་ནི། །དེ་ཡི་
ངོ་བོར་རང་བཞིན་མེད། །དེ་དག་གཅིག་གི་རང་བཞིན་གཅིག །དེ་མི་རྟག་སོ གས་ བར་མི་གནས།།
ཞེས་དང༌། ཆུང་ངུའི་དམིགས་པ་ནི་གཟུགས་ལ་སོགས་པ་ནི་རང་གི་ངོ་བོ་དང་བྲལ་བའི་ངོ་བོ་ཉིད་ཡིན་
པས། རང་གི་ངོ་བོ་སྟོང་པ་ཉིད་ཀྱིས་གཟུགས་ལ་སོགས་པ་ལ་མི་གནས་པ་ཞེས་བྱ་བ་ཡིན་ནོ། །རྣམ་
པ་ནི་དོན་དམ་པར་གཟུགས་ལ་སོགས་པའི་ཆོས་ཐམས་ཅད་དང་། སྟོང་པ་ཉིད་དག་ཕན་ཚུན་ངོ་བོ་
གཅིག་ཡིན་པས་སྟོང་པ་ཉིད་ལ་མི་རྟག་པ་ལ་སོགས་པ་མེད་པ་ཉིད་ཀྱིས་གཟུགས་ལ་སོགས་པ་དེ་དག་ལ་་་་་
རྟག་པ་ དང་མི་རྟག་པ་ལ་སོགས་པ་ཉིད་དུ་མི་གནས་པ་ཞེས་བྱ་བ་ཡིན་ནོ། །ཞེས་གསུངས།
རྩེ་མོ་འབྲིང་གི་དམིགས་རྣམ་སྟོན་པ་ལ། དེ་ཅིའི་སླད་དུ་ཞེ་ན། བཅོ མ་ལྡན་འདས་འདི་ལྟ་སྟེ་
རྣམ་པ་ཐམས་ཅད་མཁྱེན་པ་ཉིད་ནི་མཚན་མར་བཟུང་བ་བགྱི་བ་མ་ལགས་ཏེ། མཚན་ མ་ནི་ཉོན་མོངས་
པ་ལགས་སོ། །ཞེས་པ་ནས། བཅོ མ་ལྡན་འདས་འདི་ནི་བྱང་ཆེན་རྣམས་ཀྱི་ཤེར་ཕྱིན་ལགས་སོ། །
ཞེས་གསུངས། དེའི་དོན་བཤད་པ་ལ། དེ་རྣམས་དེ་ཡི་ངོ་བོས་སྟོང་། །དེ་དག་གཅིག་གི་རང་
295



བཞིན་གཅིག །ཆོས་རྣམས་མི་འཛིན་གང་ཡིན་དང༌། །ཞེས་དང་། འབྲིང་གི་དམིགས་པ་ནི་ཆོས་
ཀྱི་དབྱིངས་ཀྱི་ངོ་བོ་ཉིད་ཀྱིས་མི་རྟག་པ་ལ་སོགས་པ་དང་། སྟོང་པ་ཉིད་རྣམས་ནི་རང་གི་ངོ་བོ་ཉིད་
མེད་པ་ཡིན་པས་མི་རྟག་པ་ཉིད་ལ་སོགས་པ་དང་། སྟོང་པ་ཉིད་དག་ཕན་ཚུན་བདག་ཉིད་གཅིག་
པ་ཞེས་བྱ་བ་ཡིན་ནོ། །རྣམ་པ་ནི་ངོ་བོ་ཉིད་བཀག་པས་གཟུགས་ལ་སོགས་པ་ལ་རང་གིར་མི་བྱེད་པ་
ཞེས་བྱ་བ་གང་ཡིན་པ་དེ་ཡིན་ནོ། །ཞེས་གསུངས།
རྩེ་མོ་ཆེན་པོའི་དམིགས་རྣམ་སྟོན་པ་ལ། བཅོམ་ལྡན་འདས་གང་བྱང་ཆེན་ཤེར་ཕྱིན་ལ་སྤྱོད་པ་
ན་ཤེར་ཕྱིན་གང་ཤེར་ཕྱིན་གང་གིས་ཤེར་ཕྱིན་འདི་ནི་ཅི་ཞིག་ཅིའི་ཕྱིར་དེ་ལ་ཤེར་ཕྱིན་ཞེས་བྱ་བ་ཞེས་དེ་་་་
ལྟར་བརྟག་པར་བགྱིའོ། །ཞེས་པ་ནས། ཀུན་ཏུ་སྐྲག་པས་ཟིན་པར་མི་འགྱུར་ན་བྱང་ཆེན་ དང་
ཤེར་ཕྱིན་མ་བྲལ་བར་ཤེས་པར་བྱའོ། །ཞེས་གསུངས། དེའི་དོན་བཤད་པ་ལ། དེ་དག་
མཚན་མར་མི་མཐོང་ཕྱིར། །ཤེས་རབ་ཀྱིས་ནི་ཡོངས་རྟོགས་པ། །ཐམས་ཅད་དམིགས་སུ་མེད་
པར་རོ། །ཞེས་དང་། ཆེན་པོའི་དམིགས་པ་ནི་ངོ་བོ་ཉིད་མེད་པ་ཉིད་ཀྱིས་གཟུགས་ལ་སོགས་པ་
དེ་དག་ལ་སྔོན་པོ་ལ་སོགས་པའི་མཚན་མར་མི་མཐོང་བ་ཞེས་བྱ་བ་ཡིན་ནོ། །རྣམ་པ་ནི་ཤེས་རབ་ཀྱིས་
ཡང་དག་པར་ཆོས་རབ་ཏུ་རྣམ་པར་འབྱེད་པས་དངོས་པོ་ཐམས་ཅད་མི་དམིགས་པར་ངེས་པར་རྟོ གས་པ་་
ཞེས་བྱ་བ་ཡིན་ནོ། །ཞེས་གསུངས། དེའི་དོན་བསྡུས་ནས་འཆད་པ་ལ། དེ་ལྟར་ན་དགེ་བའི་རྩ་བ་
གཡོ་བའི་རྩེ་མོ་ཡིན་པའི་ཕྱིར། རྩེ་མོར་གྱུར་པ་དམིགས་པ་དང་རྣམ་པ་དང་ལྡན་པ་རྣམ་པ་གསུམ་མོ། །
ཞེས་གསུངས།
བཟོད་པ་ཆུང་ངུའི་དམིགས་རྣམ་སྟོན་པ་ལ། དེ་ནས་ཚེ་དང་ལྡན་པ་ཤཱ་རིའི་བུས་ཚེ་དང་ལྡན་པ་
རབ་འབྱོར་ལ་འདི་སྐད་ཅེས་སྨྲས་སོ། །རབ་འབྱོར་ཅིའི་ཕྱིར་ན་བྱང་ཆེན་ཤེར་ཕྱིན་དང་མ་བྲལ་བར་
ཤེས་པར་བྱ། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུ་གཟུགས་ནི་གཟུགས་ཀྱི་རང་བཞིན་
དང་བྲལ་བ་སྟེ། དེ་བྱང་ཆེན་ཤེར་ཕྱིན་ལ་སྤྱོད་པའི་ཚེ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །
ཞེས་སོགས་གསུངས། དེའི་དོན་བཤད་པ་ལ། གཟུགས་སོགས་ངོ་བོ་ཉིད་མེད་ཉིད། །དེ་མེད་པ་
ནི་ངོ་བོ་ཉིད། །ཅེས་དང་། ཆུང་ངུའི་དམིགས་པ་ནི་མཚན་ཉིད་ཀྱི་ངོ་བོ་ཉིད་དང་ངོ་བོ་ཉིད་ཀྱི་
མཚན་ཉིད་དག་སྟོང་པ་ཉིད་དུ་གཅིག་པ་ཉིད་ཀྱིས་གཟུགས་ལ་སོགས་པའི་ངོ་བོ་ཉིད་མེད་པ་ཉིད་ཅེས་བྱ་་་
བ་ཡིན་ནོ། །རྣམ་པ་ནི་སྐྱེ་བོ་དམིགས་པ་ཅན་གྱི་ངོ་བོར་གཟུགས་ལ་སོགས་པ་དངོས་པོ་མེད་པ་ཉིད་
ངོ་བོ་ཉིད་དོ། །ཞེས་བྱ་བ་ཡིན་ནོ། །ཞེས་གསུངས།
༡96



I
བཟོད་པ་འབྲིང་གི་དམིགས་རྣམ་སྟོན་པ་ལ། དེ་ཅིའི་ཕྱིར་ཞེ་ན། ཚེ་ དང་ལྡན་པ་ཤཱ་རིའི་བུ་འདི་
ལྟར་ཆོས་ཐམས་ཅད་ནི་མི་སྐྱེས་ཤིང་ངེས་པར་མ་བྱུང་བའོ། །ཞེས་སོགས་གསུངས། དེའི་དོན་བཤད་
པ་ལ། དེ་དག་སྐྱེ་མེད་ངེས་འབྱུང་མེད། །དུག་དང་། ཞེས་དང༌། འབྲིང་གི་དམིགས་པ་ནི། རང་
བཞིན་གྱིས་མ་སྐྱེས་པ་ཉིད་ཀྱིས་གཟུགས་ལ་སོགས་པ་ལ་སྐྱེ་བ་ཡང་མེད་མྱ་ངན་ལས་འདས་པ་ཡང་མེད།
ཅེས་བྱ་བ་ཡིན་ནོ། །རྣམ་པ་ནི་ཆོས་ཐམས་ཅད་ཀྱི་རང་གི་ངོ་བོ་རྟོ གས་པ་ཁོ་ནས་ལུས་ལ་སོགས་པ་རྣམ་
པ་ཐམས་ཅད་དུ་རྣམ་པར་དག་པ་ཞེས་བྱ་བ་ཡིན་ནོ། །ཞེས་གསུངས། །
བཟོད་པ་ཆེན་པོའི་དམིགས་རྣམ་སྟོན་པ་ལ། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་གལ་ཏེ་བྱང་ཆེན་ཤེར་ཕྱིན་ལ་སྤྱོད་པའི་ཚེ།
ཐབས་མི་མཁས་པས་གཟུགས་ལ་སྤྱོད་ན་མཚན་མ་ལ་སྤྱོད་དེ་ཤེར་ཕྱིན་ལ་མི་སྤྱོད་དོ། །ཞེས་པ་ནས།
བྱང་ཆེན་དེ་ནི་རྣམ་པ་ཐམས་ཅད་མཁྱེན་པ་ཉིད་ལ་ཉེ་བར་རིག་པར་བྱའོ། །ཞེས་པའི་བར་གསུངས།
དེའི་དོན་བཤད་པ་ལ། དེ་དག་མཚན་མ་མེད། དེ་ཡི་མཚན་མར་མི་རྟེན་པས། །མོས་མིན་འདུ་
ཤེས་མེད་པ་ཡིན། །ཞེས་དང་། ཆེན་པོའི་དམིགས་པ་ནི་རང་དང་སྤྱིའི་མཚན་ཉིད་མི་འཐད་པས་
ཆོས་ཐམས་ཅད་མཚན་མ་མེད་པ་ཉིད་དོ། །ཞེས་བྱ་བ་ཡིན་ནོ། །རྣམ་པ་ནི་རང་བཞིན་ཁོ་ནས་
གཟུགས་ལ་སོགས་པའི་མཚན་མ་རྣམས་ཀྱི་རྟེན་ དང་བྲལ་བ་ཉིད་ཀྱིས་མོས་པ་ཡིད་ལ་བྱེད་པས་ མི་མོས་་་་་་་
ཤིང་། དེ་ཁོ་ན་ཉིད་ཡིད་ལ་བྱེད་པས་ཡོངས་སུ་ཤེས་པ་མེད་པ་ཞེས་བྱ་བ་ཡིན་ཏེ། ཞེས་གསུངས།
དེ་དག་གི་དོན་བསྡུས་ཏེ་སྟོན་པ་ལ། དེ་ལྟར་ན་ངན་འགྲོ་མེད་པས་ཆོས་ཆེན་ པོ་ལ་བཟོད་པའི་ཕྱིར་
བཟོད་པར་ གྱུར་པ་དམིགས་པ་དང་རྣམ་པ་དང་ལྡན་པ་རྣམ་པ་གསུམ་མོ། །ཞེས་གསུངས།
བཞི་པ་ཆོས་མཆོག་ཆུང་ངུའི་དམིགས་རྣམ་སྟོན་པ་ལ། ཚེ་དང་ལྡན་པ་ཤཱ་རི་དྭ་ཏིའི་བུ་རྣམ་པ་
ཐམས་ཅད་མཁྱེན་པ་ཉིད་དེ་ཡང་དངོས་པོ་མེད་ པའི་ངོ་བོ་ཉིད་ཀྱི་ཕྱིར་གཉིས་སུ་མེད་ཅིང་གཉིས་སུ་བྱར་་་
མེད་དོ། །ཞེས་པ་ནས། དེ་ནི་ནམ་མཁའ་ལྟར་ཆགས་པ་མེད་པས་རྣམ་པར་གྲོལ་ཞིང་གོས་པ་མེད་
པའི་ཏིང་ངེ་འཛིན་ཞེས་བྱའོ། །ཞེས་གསུངས། དེའི་དོན་བཤད་པ་ལ། རང་བཞིན་དེ་ཡི་བྱེད་པ་ཉིད།།
ཅེས་ དང་། ཆུང་ངུའི་དམིགས་པ་ནི་ཆོས་ཐམས་ཅད་སྐྱེ་བ་མེད་པ་དང་དཔའ་བར་འགྲོ་བ་ལ་སོགས་
པའི་ཏིང་ངེ་འཛིན་བསྒོམ་པར་བྱའོ་ཞེས་བྱ་བ་ཡིན་ནོ། །རྣམ་པ་ནི་རང་གི་སྨོན་ལམ་དང་བསོད་ནམས་
དང་ཡེ་ཤེས་དང་ཆོས་ཀྱི་དབྱིངས་ཀྱི་སྟོབས་ཀྱིས་ལྷུན་གྱིས་གྲུབ་པར་འཇིག་རྟེན་གྱི་ཁམས་ཐམས་ཅད་དུ་་་་
སྐལ་བ་ཇི་ལྟ་བ་བཞིན་དུ་ཏིང་ངེ་འཛིན་གྱི་བྱེད་པ་འཇུག་པ་ཞེས་བྱ་བ་ཡིན་ནོ། །ཞེས་གསུངས།
，
-
297 །



ཆོས་མཆོག་འབྲིང་གི་དམིགས་རྣམ་སྟོན་པ་ལ། དེ་ནས་སངས་རྒྱས་ཀྱི་མཐུས་ཚེ་དང་ལྡན་པ་རབ་
འབྱོར་གྱིས་ཚེ་དང་ལྡན་པ་ཤཱ་རི་དྭ་ཏིའི་བུ་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་ཤཱ་ར་དྭ་ཏིའི་
བུ་བྱང་ཆེན་གང་ཏིང་ངེ་འཛིན་དེ་དག་གིས་གནས་པ་དེ་ནི་སྔོན་གྱི་དེ་བཞིན་གཤེགས་པ་དགྲ་བཅོམ་པ་་་་་
ཡང་དག་པར་རྫོགས་པའི་སངས་རྒྱས་རྣམས་ཀྱིས་ཀྱང་བླ་མེད་རྫོགས་བྱང་དུ་ལུང་བསྟན་ཏོ། །ཞེས་
སོགས་གསུངས། དེའི་དོན་བཤད་པ་ལ། ལུང་སྟོན་པ་དང་རློམ་པ་ཟད། །ཅེས་དང་། འབྲིང་གི་
དམིགས་པ་ནི་ཡང་དག་པར་ཞུགས་པའི་ཏིང་ངེ་འཛིན་དང་ལྡན་པའི་རྣལ་འབྱོར་པ་ལ་སངས་རྒྱས་རྣམས་་
ལུང་སྟོན་པར་མཛད་པ་འདི་ནི་ཆོས་ཉིད་དོ་ཞེས་བྱ་བ་ཡིན་ནོ། །རྣམ་པ་ནི་རྣམ་པར་རྟོག་པ་ཐམས་
ཅད་མི་འཐད་པས་བྱང་ཆུབ་སེམས་དཔའ་ཏིང་ངེ་འཛིན་གྱི་རང་གི་ངོ་བོ་རྟོ གས་པ་ལ་བདག་ནི་མཉམ་པར་
བཞག་པའོ་སྙམ་པ་ལ་སོགས་པའི་ཤེས་པ་མི་འབྱུང་བ་ཞེས་བྱ་བ་ཡིན་ནོ། །ཞེས་གསུངས། །
ཆོས་མཆོག་ཆེན་པོའི་དམིགས་རྣམ་གྱི་ཁྱད་པར་སྟོན་པ་ལ། ཤཱ་རི་དྭ་ཏིའི་བུས་སྨྲས་པ། ཚེ་དང་
ལྡན་པ་རབ་འབྱོར་ཏིང་ངེ་འཛིན་འདི་ལ་གནས་པའི་བྱང་ཆེན་ལ་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་ཀྱིས་ལུང་བསྟན་པ་ཡོད་དམ། རབ་འབྱོར་གྱིས་སྨྲས་པ། ཚེ་དང་
ལྡན་པ་ཤཱ་རི་དྭ་ཏིའི་བུ་དེ་ནི་མེད་དོ། །ཞེས་པ་ནས་རྣམ་པར་ཤེས་པ་མེད་དེ་འདུས་བྱས་སུ་གྱུར་པ་
མེད་དོ། །ཞེས་པའི་བར་གསུངས། དེའི་དོན་བཤད་པ་ལ། གསུམ་པོ་ཕན་ཚུན་ངོ་བོ་གཅིག །
ཏིང་འཛིན་རྣམ་པར་མི་རྟོག་པ། །ཞེས་དང་། ཆེན་པོའི་དམིགས་པ་ནི་ཆོས་ཉིད་ཀྱིས་ཏིང་ངེ་འཛིན་
དང་བྱང་ཆུབ་སེམས་དཔའ་དང་ཤེས་རབ་ཀྱི་ཕ་རོལ་ཏུ་ཕྱིན་པ་དང་དོན་གསུམ་ཕན་ཚུན་ངོ་བོ་གཅིག་་་་་་
པའོ། །ཞེས་བྱ་བ་ཡིན་ནོ། །རྣམ་པ་ནི་ཆོས་ཐམས་ཅད་ཡོད་པ་མ་ཡིན་པ་ཉིད་ཀྱིས་ཏིང་ངེ་འཛིན་
རྣམ་པར་མི་རྟོག་པ་ནི་ཐབས་དམ་པའོ། །ཞེས་བྱ་བ་ཡིན་ཏེ། ཞེས་གསུངས། དེ་དག་གི་དོན་བསྡུས་
ནས་བཤད་པ་ལ། དེ་ལྟར་ན་འཇིག་རྟེན་པའི་ཆོས་ཐམས་ཅད་ཀྱི་མཆོག་ཡིན་པའི་ཕྱིར་ཆོས་ཀྱི་མཆོག་
ཅེས་བྱ་བ་དམིགས་པ་དང་རྣམ་པ་དང་ལྡན་པ་རྣམ་པ་གསུམ་མོ། །ཞེས་གསུངས།
གསུམ་པ་བརྗོད་ཚུལ་ལ་རྩོད་པ་སྤོང་བ་ལ། རྩོད་པ་དང༌། ལན་གཉིས་ལས། དང་པོ་ནི།
ཁོ་ན་རེ།་ དམིགས་རྣམ་རྒྱས་བཤད་ཀྱི་གཞུང་ལ་བརྟེན་ནས་དྲོད་སོགས་ལྷག་མ་རྣམས་ཀྱི་དམིགས་པ་
བདེན་བཞི་ལ་བ རྟེན་པ་མི་རྟོགས་པར་ཐལ། དེས་དྲོད་སོགས་ཆུང་ངུའི་དམིགས་པ་བདེན་བཞི་ལ་
བརྟེན་པར་དངོས་སུ་བརྗོད་ཅིང་། ལྷག་མ་རྣམས་དེ་ལ་བརྟེན་པར་དངོས་སུ་མ་བརྗོད་པའི་ཕྱིར། ཞེས་
ཟེར་བའི་རྩོད་པ་དེ་སྟོན་པ་ལ། དམིགས་པ་མི་རྟག་ལ་སོགས་པ། །བདེན་པའི་རྟེན་ཅན་དེ་ཡི་ནི། །
298



T，ང་
E
ཞེས་བྱ་བ་མ་གཏོ གས་པར་དམིགས་པ་དང་རྣམ་པ་ཁྱད་པར་ཅན་གྱི་ཆོས་ཅན་ དང་། ཆོས་བརྗོད་པས་
བརྗོད་པར་བྱ་བ་ཡིན་ཡང་། དམིགས་པ་དང་རྣམ་པ་ཁྱད་པར་ཅན་གྱི་ཆོས་བརྗོད་པས་ཐམས་ཅད་དུ་
བརྗོད་པ་ནི། ཞེས་གསུངས། གཉིས་པ་ལ་ཆོས་ཅན་བདེན་བཞི་ལ་བརྟེན་པར་དངོས་སུ་མ་བརྗོད་
ཀྱང་དེར་མི་རྟོ གས་པའི་སྐྱོན་མེད་པ་དང༌། དེ་ལྟར་དངོས་སུ་མ་བརྗོད་ཀྱང་དོན་གྱིས་གོ་བའི་ལན་གཉིས་
ལས། དང་པོ་ནི། ཐལ་འགྱུར་དེ་ལ་ཁྱད་པ་མེད་དེ། གཞི་གཅིག་ལ་ལྟོས་པའི་ཆོས་བརྗོད་ཀྱི་སྒྲ་
དང་ཆོས་ཅན་བརྗོད་པའི་སྒྲ་གཉིས་ཁྱབ་པར་ གཞན་སྤོང་བ་དང་མི་སྤོང་བ་ཙམ་མ་གཏོགས་བརྗོད་བྱ་་་་་་
གཅིག་གོ་བ་ལ་ཁྱད་པར་མེད་དེ། དེ་ལྟར་དུ་ཤིང་རྟ་ཆེན་པོ་དཔལ་ལྡན་ཆོས་གྲགས་ཀྱི་ལུགས་ལས་འབྱུང་
བའི་ཕྱིར། ཞེས་བཤད་པ་ལ། ཁྱད་པར་གཞན་སྤོང་བ་དང་མི་སྤོང་བ་མ་གཏོ གས་པར་འདི་དག་ལ་
དོན་གྱི་ཁྱད་པར་ནི་འགའ་ཡང་མེད་དོ། །ཞེས་ལུགས་ལས་འབྱུང་བའི་ཕྱིར། ཞེས་གསུངས།
གཉིས་པ་ནི། གོང་གི་དེ་ལ་ཁྱབ་པ་མེད་དེ། དམིགས་རྣམ་རྒྱས་བཤད་ཀྱི་གཞུང་གིས་དྲོད་
སོགས་ལྷག་མ་རྣམས་ཀྱི་དམིགས་རྣམ་བདེན་བཞི་ལ་བརྟེན་པར་དངོས་སུ་མ་བརྗོད་པ་ནི་རྒྱུན་གྱི་ཚིག་་་་་་
ལེའུར་བྱས་པ་སྡེབ་སྦྱོར་སླ་བའི་དབང་དུ་བྱས་པ་ཡིན་གྱིས། དོན་ལ་དེ་རྣམས་ཀྱང་བདེན་བཞི་ལ་བརྟེན་
པར་བསྟན་པའི་ཕྱིར་ཏེ། བདེན་བཞི་ལ་ཁྱད་པར་གྱི་གཞི་བཟུང་བའི་སྟེང་དུ་མངོན་པར་ཞེན་པ་བཀག་
ནས་དྲོད་ཆུང་ངུའི་རྣམ་པ་དེ་བསྟན། དེའི་སྟེང་དུ་དོན་དམ་པར་དགག་སྒྲུབ་བཀག་ནས་དྲོད་འབྲིང་
གི་དམིགས་པ་བསྟན་པ་གང་ཞིག དེ་བཞིན་དུ་གཞན་རྣམས་ལ་ཡང་མཚུངས་པའི་ཕྱིར། ཞེས་བཤད་
པ་ལ། རྣམ་པ་གཅིག་ཏུ་ན་ཚིག་ལེའུར་བྱས་པ་སྡེབ་པའི་ངོ་བོར་ཐ་དད་པར་བརྗོད་ཀྱང་མངོན་པར་
ཞེན་པ་ལ་སོགས་པ་བཀག་པ་དང་ལྡན་པ་དག་དེ་ཁོ་ནར་སྒྲུབ་པ་དང་དགག་པ་དང་བྲལ་བར་འགྱུར་བའི་་
ཕྱིར་སྡུག་བསྔལ་ལ་སོགས་པའི་བདེན་པར་གཏོ གས་པ་ཁོ་ན་དམིགས་པ་དང་རྣམ་པར་བྱང་བ་ཡིན་ཏེ།
འོག་མ་དག་ལ་ཡང་དེ་བཞིན་དུ་ཤེས་པར་བྱའོ། །ཞེས་གསུངས།
ག ཉིས་པ་མཚུངས་ལྡན་རྟོག་པའི་ཁྱད་ཆོས་སྟོན་པ་ལ། གཞི་དང་དེ་ཡི་གཉེན་པོ་ཡི། །ཞེས་སོགས་
གསུངས། ཡོངས་འཛིན་དགེ་བཤེས་ཀྱི་ཁྱད་ཆོས་སྟོན་པ་ལ། སེམས་མི་འགོད་པ་ཉིད་ལ་སོགས། །
ཞེས་སོགས་གསུངས། དེ་རྣམས་ཀྱི་ནང་ནས། དམིགས་པ་དང་ནི་རྣམ་པ་དང༌། །ཞེས་སོགས་ ཀྱི་
སྐབས་སུ། མཐའ་དཔྱད་པ་ལ། སྦྱོར་ལམ་གྱི་རྟེན་བཤད་པ་དང༌། བརྟེན་པ་སྦྱོར་ལམ་གྱི་རང་བཞིན་
བཤད་པ་དང་གཉིས་ལས། དང་པོ་ལ། ལུས་རྟེན་དང༌། སེམས་རྟེན་གཉིས་ལས། དང་པོ་ནི། ཐེག་
ཆེན་གྱི་སྦྱོར་ལམ་དེ་གླིང་གསུམ་གྱི་སྐྱེས་པ་བུད་མེད་འདོད་ལྷ་རིགས་དྲུག་གི་རྟེན་ལ་དངོས་སུ་གསར་དུ་་་་
299



སྐྱེ་བོ་ཡོད་དེ། དེ་རྣམས་ཀྱི་རྟེན་ལ་དེ་དངོས་སུ་གསར་དུ་སྐྱེ་བའི་མཐུན་རྐྱེན་ཚང་ཞིང་འགལ་རྐྱེན་དང་
བྲལ་བ་ཡོད་པའི་ཕྱིར། དེ་ལྟར་ཡང་མཛོད་འགྲེལ་ལས། གསུམ་ནི་མི་རྣམས་ཀྱི་ནང་ཁོ་ན་དང་གླིང་
གསུམ་དུ་འཕེན་པར་བྱེད་དོ། །སྔོན་སྐྱེས་པ་དག་ནི་ལྷ་རྣམས་ཀྱི་ནང་དུ་མངོན་དུ་བྱེད་དོ། །བཞི་པ་ནི།
ལྷ་རྣམས་ཀྱི་ནང་དུ་ཡང་སྐྱེ་བར་བྱེད་དོ། །ཞེས་གསུངས་པའི་ཕྱིར། མིའི་རྟེན་ཁོ་ན་ལ་སྐྱེ་བ་ནི་བྱེ་བྲག་
སྨྲ་བའི་ལུགས་ཡིན་པས་ཁས་མི་ལེན་ནོ། །སྒྲ་མི་སྙན་པའི་རྟེན་ལ་དེ་དངོས་སུ་གསར་དུ་སྐྱེ་བ་མེད་དེ། དེ་
རྣམས་ལས་སྒྲིབ་ཤས་ཆེན་པོ་དང་ལྡན་པའི་ཕྱིར། ངན་སོང་པའི་རྟེན་ལ་དེ་གསར་དུ་སྐྱེ་བ་མེད་དེ། དེ་
རྣམས་རྣམ་སྨིན་གྱི་སྒྲིབ་པ་ཤས་ཆེན་པོ་དང་ལྡན་པའི་ཕྱིར། ཁམས་གོང་མའི་རྟེན་ལ་དེ་གསར་དུ་སྐྱེ་བ་
མེད་དེ། ཁམས་གོང་གི་སོ་སྐྱེ་རྣམས་སྙོམས་འཇུག་གི་བདེ་བ་ལ་ཆགས་པས་སྐྱོ་ཤས་ཆུང་བའི་ཕྱིར་ཞེས་
ཁ་ཅིག་གསུངས། དེ་ལ་དེ་སྐྱེ་བ་ཡོད་དོ། །ཁམས་གོང་གི་རྟེན་ལ་སྦྱོར་ལམ་ཆོས་མཆོག་གསར་དུ་སྐྱེ་བ་
མེད་དེ། རྣམ་བཤད་ལས། ཆོས་མཆོག་དངོས་སུ་སྐྱེ་བའི་རྟེན་མ་ཡིན་ཡང་དྲོད་དང་རྩེ་མོ་ནི་གཟུགས་
ཁམས་པ་འགའ་ཞིག་ལ་ཡང་སྐྱེ་བར་མངོན་ནོ། །ཞེས་གསུངས་པའི་ཕྱིར། རོང་ཊིཀ་པ་ནི། སྐྱེ་བའི་
རྟེན་ལ་གཞན་སྟོབས་ཀྱིས་སྐྱེ་བའི་དབང་དུ་བྱས་ན། ཁམས་གོང་དང༌། ངན་སོང་པའི་རྟེན་ལ་ཐེག་
ཆེན་གྱི་སྦྱོར་ལམ་གསར་དུ་སྐྱེ་བ་ཡོད་དེ། དེའི་རྟེན་ལ་མཐོང་ལམ་གསར་དུ་སྐྱེ་བ་ཡོད་པའི་ཕྱིར་ན་མི་
འཐད་དེ། རང་ཉིད་ཀྱིས་ལམ་མ་སྒོམ་པར་གཞན་གྱིས་ཆོས་བསྟན་པ་ཙམ་གྱིས་སྦྱོར་ལམ་རང་རྒྱུད་ལ་
སྐྱེ་མི་ནུས་པའི་ཕྱིར་དང་། ངན་སོང་གི་རྟེན་ལ་མཐོང་ལམ་གསར་དུ་སྐྱེ་བ་ཡོད་ན། ལས་ཉོན་གྱིས་ངན་
སོང་དུ་སྐྱེ་བ་བླངས་པའི་སྦྱོར་ལམ་ཆོས་མཆོག་པ་ཡོད་དགོས་པས། མཛོད་ལས། བཟོད་ཐོབ་ངན་སོང་
མི་འགྲོ་འོ། །ཞེས་གསུངས་པ་དང་འགལ་ལོ། །རྒྱས་པར་མཐོང་ལམ་གྱི་སྐབས་སུ་འཆད་དོ། །
གཉིས་པ་ལ། ཐེག་ཆེན་གྱི་སྦྱོར་ལམ་དངོས་སུ་གསར་དུ་སྐྱེ་བའི་སེམས་རྟེན་ཡིན་ན། བསམ་
གཏན་གྱི་ དངོས་གཞི་སྙོམས་འཇུག་ཡིན་པས་ཁྱབ་སྟེ། དེ་དངོས་སུ་གསར་དུ་སྐྱེ་བའི་སེམས་རྟེན་ཡོད།
དེར་གྱུར་པའི་འདོད་སེམས་ཡང་མེད། སྲིད་རྩེའི་སེམས་དང་། བསམ་གཏན་གྱི་ཉེར་བསྡོགས་ ཀྱང་
མེད་པའི་ཕྱིར། གཉིས་པ་གྲུབ་སྟེ། ཐེག་ཆེན་གྱི་ཚོགས་ལམ་ཆེན་པོ་ལ་གནས་པའི་སེམས་དཔའ་ཡིན་
ན། བསམ་གཏན་གྱི་དངོས་གཞི་སྙོམས་འཇུག་ཐོབ་པས་ཁྱབ་པ་གང་ཞིག ལམ་སླ་བ་བསམ་གཏན་གྱི་
དངོས་གཞི་བོར་ནས་ལམ་དཀའ་བ་ཉེར་བསྡོགས་ལ་བརྟེན་པ་ལ་དགོས་པ་མེད་པའི་ཕྱིར། མཛོད་ལས།
སྒོམ་བྱུང་མི་ལྕོགས་མེད་པ་དང་། །ཁྱད་པར་བསམ་གཏན་ས་པ་འོ། །ཞེས་གསུངས་པའི་དོན་དུ་བསམ་
ནས་དེར་གྱུར་པའི་བསམ་གཏན་ས་དྲུག་ཀ་ཡོད་པར་འདོད་པ་མི་འཐད་དེ། ཚོགས་ལམ་ཆེན་ པོ་ལ་
300



གས ལམ་
གནས་པའི་སེམས་དཔའི་རྒྱུད་ལ་བསམ་གཏན་གྱི་ཉེར་བསྡོགས་མེད་པའི་ཕྱིར། ཁ་ཅིག ཐེག་ཆེན་གྱི་
སྦྱོར་ལམ་གྱི་སེམས་རྟེན་དུ་གྱུར་པའི་ཁམས་གསུམ་ས་དགུ་ག་ཡོད་དེ། ཐེག་ཆེན་གྱི་དྲན་པ་ཉེར་གཞག
ཡང་དག་སྤོང་བ། རྫུ་འཕྲུལ་གྱི་རྐང་པ། དབང་པོ། སྟོབས་ཏེ་ལམ་ལྔ་ཚན་ལྔ་པོ་དེའི་སེམས་རྟེན་དུ་
གྱུར་པ འི་དེ་ཡོད་པ་གང་ཞིག ཡང་དག་སྤོང་བ་སོགས་བཞི་པོ་དེ་སྦྱོར་ལམ་གྱི་ གནས་སྐབས་ལ་འཇོག་
རིགས་པའི་ཕྱིར། དང་པོ་གྲུབ་སྟེ། བྱང་ཆུབ་དང་ནི་ལམ་ཡན་ལག །མ་གཏོགས་འདོད་ཁམས་སྲིད་
རྩེ་ན། །ཞེས་གསུངས་པའི་ཕྱིར། གཉིས་པ་གྲུབ་སྟེ། སྡེ་ཚན་བདུན་ནི་གོ་རིམ་བཞིན། །ལས་ནི་དང་པོ་
པ་དག་དང༌། །ངེས་འབྱེད་ཆ་མཐུན་རྣམས་དང་ནི། །སྒོམ་དང་མཐོང་ལ་རབ་ཏུ་ཕྱེ། །ཞེས་གསུངས་
པའི་ཕྱིར་ན། བྱང་ཆུབ་ཡན་ལག་དང་འཕགས་ལམ་ཡན་ལག་གི་སེམས་རྟེན་དུ་གྱུར་པའི་འདོད་སེམས་
དང་སྲིད་རྩེའི་སེམས་མེད་པར་ཐལ། མཛོད་ལས། བྱང་ཆུབ་དང་ནི། ཞེས་སོགས་རྐང་པ་གཉིས་
གསུངས་པའི་ཕྱིར། ཁྱབ་པ་ཁས། འདོད་ན། འགྲེལ་ཆེན་ལས། གང་ཡང་འདོད་པ་ཁམས་དང་སྲིད་
རྩེ་ན་བྱང་ཆུབ་ལམ་གྱི་ཡན་ལག་སྤངས་ཞེས་བྱ་བ་ནི་ཐབས་ལ་མི་མཁས་པའི་ཕྱིར། ཉན་ཐོས་ཀྱི་དབང་
དུ་བྱས་པ་ཡིན་གྱིས་དེ་དང་འདི་ལ་འགལ་བ་མེད་དོ། །ཞེས་བྱ་བ་ནི་ཁ་ཅིག་གིའོ། །ཞེས་གསུངས་པ་མི་
འཐད་པར་ཐལ་ལོ། །
ག ཉིས་པ་རང་ལུགས་ལ། མཚན་ཉིད། དབྱེ་བ། སོ་སོའི་རང་བཞིན། སྐྱེ་ཚུལ། ཐོས་བསམ་
སྒོམ་གསུམ་གྱི་ཁྱད་པར། ཆུང་འབྲིང་ཆེན་པོའི་ཁྱད་པར། བློ་རིགས་གང་ཡིན་དཔྱད་པ། ཁྱད་པར་
གྱི་ཆོས། སྒྲ་བཤད་པ་དང་དགུ་ལས། དང་པོ་ནི། ཐེག་ཆེན་གྱི་ཐར་པ་ཆ་མཐུན་རྫོགས་རྗེས་སུ་བྱུང་
བའི་མངོན་པར་རྟོགས་པའི་རིགས་སུ་གནས་ཤིང༌། བདེན་པ་མངོན་པར་རྟོགས་པ་དང་རྗེས་སུ་མཐུན་
པའི་ཐེག་ཆེན་གྱི་འཇིག་རྟེན་པའི་དོན་མངོན་པར་རྟོགས་པ། ཐེག་ཆེན་གྱི་སྦྱོར་ལམ་གྱི་མཚན་ཉིད།
མཚན་ཉིད་ཀྱི་ཟུར་དུ་ཐེག་ཆེན་གྱི་འཇིག་རྟེན་པའི་མངོན་རྟོགས་ཞེས་སྨོས་པ་ལ་དགོས་པ་ཡོད་དེ། ཉན་
ཐོས་དགྲ་བཅོམ་གྱི་རྟོགས་པ་སྔོན་དུ་སོང་བའི་ཐེག་ཆེན་གྱི་སྦྱོར་ལམ་དེ་བསྡུ་བར་བྱ་བའི་ཆེད་ཡིན་པའི་་་་་
ཕྱིར། རིགས་གནས་སྨོས་པ་ལ་དགོས་པ་ཡོད་དེ། ཐེག་ཆེན་གྱི་ཐར་པ་ཆ་མཐུན་གྱི་རྒྱུར་གྱུར་པའི་ཐེག་
ཆེན་གྱི་སྦྱོར་ལམ་བསྡུ་བར་བྱ་བའི་ཆེད་ཡིན་པའི་ཕྱིར། ཁོ་ན་རེ། ཚོགས་ལམ་རྫོགས་ རྗེས་སུ་བྱུང་ཞིང་
མཐོང་ལམ་མ་སྐྱེས་གོང་གི་མཁྱེན་པ་ཟེར་བ་མི་འཐད་དེ། ཉན་ཐོས་དགྲ་བཅོམ་པའི་རྟོགས་པ་སྔོན་དུ་
སོང་བའི་ཐེག་ཆེན་གྱི་སྦྱོར་ལམ་གྱིས་མ་ངེས་པའི་ཕྱིར་དང༌། རྒྱུ་འབྲས་ཀྱི་སྐྱོན་དུ་མ་ཡོད་པའི་ཕྱིར། དེས་
ན་འདི་ ལ་ངོ་བོ་སྒོམ་བྱུང་གཙོ་ཆེ་ཡང་། ཐོས་བསམ་ཡང་ཡོད་དེ། ཐེག་ཆེན་གྱི་ཚོགས་ལམ་ལ་དེ་ཡོད་
301



པ་གང་ཞིག མཚུངས་པའི་ཕྱིར། དང་པོ་གྲུབ་སྟེ། ཀུན་བཏུས་ལས།
ཚོགས་ ཀྱི་ལམ་གང་ཞེ་ན། སོ་སོ་སྐྱེ་བོའི་ཚུལ་ཁྲིམས་དང༌། དབང་པོའི་སྒོ་སྡོམ་པ་དང་ ། ཟས་
ཀྱི་ཚོད་རི གས་པ་དང༌། ནམ་གྱི་ཆ་སྟོད་དང་ཆ་སྨད་ལ་མི་ཉལ་བར་རྣལ་འབྱོར་ལ་བརྩོན་པའོ། །ཡང་
རྒྱུར་གྱུར་པའི་དགེ་བ་གཞན་དག་དང་ཐོས་པ་དང་༌། བསམ་པ་དང༌། སྒོམ་པ་ལས་བྱུང་བའི་ཤེས་རབ་
དག་ཀྱང་རུང་སྟེ། ཞེས་གསུངས་པའི་ཕྱིར། གཉིས་པ་གྲུབ་སྟེ། ཚོགས་ཀྱི་ལམ་གང་ཡིན་པ་དེ་ནི་སྦྱོར་
བའི་ལམ་ཡང་དེ་ཡིན་ནོ། །ཞེས་གསུངས་པའི་ཕྱིར། སྒོམ་བྱུང་། ཞེས་པའི་མཛོད་འགྲེལ་ལས། ངེས་
པར་འབྱེད་པའི་ཆ་དང་མཐུན་པའི་རྣམ་པ་འདི་བཞིར་ཡང་སྒོམ་བྱུང༌། ཐོས་པ་དང་བསམ་པ་ལས་བྱུང་
བ་ནི་མིན་ནོ། །ཞེས་གསུངས་པ་དང་མི་འགལ་ཏེ། དེ་ནི་ཐོས་བསམ་གཙོ་བོར་གྱུར་པ་མ་ཡིན་གྱི། སྒོམ་
བྱུང་གཙོ་བོར་གྱུར་པ་ལ་དགོངས་པའི་ཕྱིར།
གཉིས་པ་ནི། དེ་ལ་དབྱེ་ན། ངོ་བོའི་སྒོ་ནས། ཐེག་ཆེན་གྱི་སྦྱོར་ལམ་དྲོད་སོགས་བཞི། དེ་རེ་
རེ་ལ་ཡང་གནས་སྐབས་ ཀྱི་སྒོ་ནས་ཆུང་འབྲིང་ཆེན་པོ་གསུམ་གསུམ་སྟེ་བཅུ་གཉིས་ཡོད།
གསུམ་པ་ནི། ཐེག་ཆེན་གྱི་ངེས་འབྱེད་ཆ་མཐུན་དང་པོ་གང་ཞིག ཤེས་སྒྲིབ་ཀུན་ནས་ཉོན་
མོངས་གཟུང་རྟོག་མངོན་གྱུར་པ་འཇོམས་པའི་ནུས་པ་ཐོབ་པའི་ལམ་གྱི་རིགས་སུ་གནས་པས་རབ་ཏུ་ཕྱེ་བ།
ཐེག་ཆེན་གྱི་སྦྱོར་ལམ་དྲོད་ཀྱི་མཚན་ཉིད། དེ་གཉིས་པ་གང་ཞིག ཤེས་སྒྲིབ་རྣམ་བྱང་གཟུང་རྟོག་
མངོན་གྱུར་པ་འཇོམས་པའི་ནུས་པ་ཐོབ་པའི་ལམ་གྱི་རིགས་སུ་གནས་པས་རབ་ཏུ་ཕྱེ་བ་ཐེག་ཆེན་གྱི་སྦྱོར་་་་
ལམ་རྩེ་མོའི་མཚན་ཉིད། དེ་གསུམ་པ་གང་ཞིག ཤེས་སྒྲིབ་རྫས་འཛིན་རྟོག་པ་མངོན་གྱུར་པ་འཇོམས་
པའི་ནུས་པ་ཐོབ་པའི་ལམ་གྱི་རིགས་སུ་གནས་པས་རབ་ཏུ་ཕྱེ་བ། ཐེག་ཆེན་གྱི་སྦྱོར་ལམ་བཟོད་པའི་
མཚན་ཉིད། དེ་བཞི་བ་གང་ཞིག ཤེས་སྒྲིབ་བཏགས་འཛིན་རྟོག་པ་མངོན་གྱུར་པ་འཇོམས་པའི་ནུས་
པ་ཐོབ་པའི་ལམ་གྱི་རིགས་སུ་གནས་པས་རབ་ཏུ་ཕྱེ་བ། ཐེག་ཆེན་གྱི་སྦྱོར་ལམ་ཆོས་མཆོག་གི་མཚན་
ཉིད་ཡིན། རོང་ཊིཀ་པས་ཐེག་ཆེན་གྱི་ངེས་འབྱེད་ཆ་མཐུན་དང་པོ་གང་ཞིག་ གཟུང་བ་རང་
བཞིན་མེད་པའི་དོན་ལ་གསལ་སྣང་དང་པོར་ཐོབ་པ་དང༌། དེ་གཉིས་པ་གང་ཞིག དེའི་དོན་ལ་གསལ་
སྣང་འཕེལ་བ་དང༌། དེ་གསུམ་པ་གང་ཞིག འཛིན་པ་རང་བཞིན་མེད་པའི་དོན་ལ་གསལ་སྣང་ཐོབ་
པ་དང༌། དེ་བཞི་པ་གང་ཞིག དེའི་དོན་ལ་གསལ་སྣང་འཕེལ་བ་རིམ་པ་ལྟར་ཐེག་ཆེན་གྱི་སྦྱོར་ལམ་
དྲོད་སོགས་བཞིའི་མཚན་ཉིད་དུ་འདོད་པ་ དང༌། ཐེག་ཆེན་གྱི་སྦྱོར་ལམ་ལ་འཇིག་རྟེན་པའི་སྒོམ་བྱུང་
གཙོ་བོར་གྱུར་པའི་མཁྱེན་པས་ཁྱབ་པར་འདོད་པ་མི་འཐད་དེ། ཐེག་ཆེན་གྱི་སྦྱོར་ལམ་ལ་ཐོས་བསམ་
302



སྒོམ་གསུམ་ཡོད་པར་བསྒྲུབས་ཟིན་པ་དང༌། ཐེག་ཆེན་གྱི་སྦྱོར་ལམ་ཡིན་ན། སྟོང་ཉིད་རྟོགས་པའི་
མཁྱེན་པ་ཡིན་དགོས་པར་ཐལ་བའི་སྐྱོན་ཡོད་པའི་ཕྱིར། གཟུང་འཛིན་གཉིས་རང་བཞིན་གྱིས་མ་གྲུབ་
པར་ཐལ་བའི་སྐྱོན་ཡོད་པའི་ཕྱིར།
བཞི་པ་ནི། དང་པོ་ཉིད་ནས་ཐེག་ཆེན་དུ་རིགས་ངེས་པའི་བྱང་སེམས་ཚོགས་ལམ་པ་དེས་སྟོང་ཉིད་
ལ་དམིགས་པའི་ཞི་ལྷག་ཟུང་འབྲེལ་ཐོག་མར་ཐོབ་པ་ན། ཐེག་ཆེན་གྱི་སྦྱོར་ལམ་དྲོད་ཐོབ་པ་དང༌། སྟོང་
ཉིད་ལ་དམིགས་པའི་སྒོམ་བྱུང་ཐོབ་པ་རྣམས་དུས་མཉམ་པ་ཡིན་ནོ། །ཁ་ཅིག སྟོང་ཉིད་ལ་དམིགས་
པའི་ཞི་ལྷག་ཟུང་འབྲེལ་ཐོབ་པ་ དང༌། ་ ཐེག་ཆེན་གྱི་སྦྱོར་ལམ་དྲོད་ཐོབ་པ་དུས་མཉམ་ཟེར་བ་དང་།
དམན་ལམ་སྔོན་དུ་མ་སོང་བའི་བྱང་སེམས་ཚོགས་ལམ་པས་དེ་གཉིས་ཐོབ་པ་དུས་མཉམ་ཟེར་བ་མི་་་་་་་
འཐད་དེ། སྟོང་ཉིད་མངོན་སུམ་དུ་རྟོགས་པའི་ཉན་ཐོས་དགྲ་བཅོམ་པས་སྟོང་ཉིད་ལ་དམིགས་པའི་ཞི་
ལྷག་ཟུང་འབྲེལ་ཐོབ་ཅིང༌། དམན་ལམ་སྔོན་དུ་མ་སོང་བའི་བྱང་སེམས་ཚོགས་ལམ་པ་དེས་ཐེག་ཆེན་གྱི་
སྦྱོར་ལམ་དྲོད་མ་ཐོབ་པའི་སྔ་རོལ་ཏུ་དེ་ཐོབ་པ་ཡོད་པའི་ཕྱིར། དེས་དེའི་སྔ་རོལ་ཏུ་སྟོང་ཉིད་མངོན་སུམ་
དུ་རྟོགས་པ་ཡོད་པའི་ཕྱིར་ཏེ། དེས་དེའི་སྔ་རོལ་ཏུ་ཐེག་དམན་ལམ་དུ་དེ་ལྟར་རྟོགས་པ་ཡོད་པའི་ཕྱིར།
ཁོ་ན་རེ། ཁྱོད་ཀྱི་དམ་བཅའ་མི་འཐད་དེ། དང་པོ་ཉིད་ནས་ཐེག་ཆེན་དུ་རིགས་ངེས་ཀྱི་བྱང་སེམས་
ཚོགས་ལམ་པ་དེས་སྟོང་ཉིད་ལ་དམིགས་ པའི་ཞི་ལྷག་ཟུད་འབྲེལ་ཐོབ་པའི་ཕྱིར་ཏེ། དེའི་རྒྱུད་ཀྱི་སྟོང་
ཉིད་རྟོགས་པའི་བསམ་གཏན་ཀྱི་དངོས་གཞི་སྙོམས་འཇུག་དེ་སྟོང་ཉིད་རྟོ གས་ པའི་ཞི་ལྷག་ཟུང་འབྲེལ་་་་་
ཡིན་ པའི་ ཕྱིར་ཏེ། དེ་སྟོང་ཉིད་ལ་དམིགས་པའི་བསམ་གཏན་གྱི་དངོས་གཞིའི་སྙོམས་འཇུག་གང་ཞིག་
ཞི་ལྷག་ཟུང་འབྲེལ་ཡིན་ པའི་ ཕྱིར་ན་མ་ཁྱབ། གཞན་ཡང་། དེ་འདྲའི་ཚོགས་ལམ་ཆེན་པོ་པ་དེས་སྟོང་ཉིད་
ལ་དམིགས་པའི་ཞི་གནས་ཐོབ་པར་ཐལ། དེས་སྟོང་ཉིད་ལ་དམིགས་ པའི་ལྷག་མཐོང་ཐོབ་པ་དང་།
ཐེག་ཆེན་གྱི་སྦྱོར་ལམ་དྲོད་ཐོབ་པ་དུས་མཉམ་པ་གང་ཞིག དེ་འདྲའི་ལྷག་མཐོང་ཐོབ་པ་ལ་དེ་འདྲའི་
ཞིག་ནས་ཐོབ་པ་སྔོན་དུ་འགྲོ་དགོས་པའི་ཕྱིར། འདོད་ན། དེས་སྟོང་ཉིད་ལ་དམིགས་ པའི་སྒོམ་བྱུང་
ཐོབ་པར་ཐལ་ལོ། །འདོད་པ་གང་ཞིག ཞི་གནས་ཡིན་ན་སྒོམ་བྱུང་གི་བློ་ཡིན་དགོས་པའི་ཕྱིར་ན་མ་
ཁྱབ།
ལྔ་པ་ལ། གཙོ་བོར་གསུང་རབ་ཀྱི་ཚིག་མང་དུ་ཐོས་པ་ལས་བྱུང་བའི་ཤེས་རབ། ཐོས་བྱུང་གི་ཤེས་
རབ་ དང་། གཙོ་བོར་གསུང་རབ་ཀྱི་དོན་བསམས་པའི་སྟོབས་ལས་བྱུང་བའི་ཤེས་རབ། བསམ་བྱུང་
གི་ཤེས་རབ་དང༌། གཙོ་བོར་བསམ་གཏན་དང་པོ་ཡན་ཆད་ཀྱི་ཏིང་ངེ་འཛིན་སྒོམ་པའི་སྟོབས་ལས་བྱུང་
303



་
བའི་ཤེས་རབ་སྒོམ་བྱུང་གི་ཤེས་རབ་ཏུ་འཇོག་པ་ཡིན། ཁ་ཅིག ཐོས་པའི་ ཤེས་རབ་ཡིན་ན། མིང་
ཀྱང་བ་ལ་དམིགས་པས་ཁྱབ། བསམ་བྱུང་གི་ཤེས་རབ་ཡིན་ན། མིང་དོན་གཉིས་ཀ་ལ་དམིགས་པས་
ཁྱབ། སྒོམ་བྱུང་གི་ཤེས་རབ་ཡིན་ན། དོན་སྐྱོང་བ་ལ་དམིགས་པས་ཁྱབ་སྟེ། མཛོད་ལས། མིང་དང་
གཉིས་ཀ་དོན་ཡུལ་ཅན། །ཞེས་གསུངས་པའི་ཕྱིར། ཟེར་བ་མི་འཐད་དེ། སངས་རྒྱས་འཕགས་པའི་
རྒྱུད་ཀྱི་སྒོམ་བྱུང་གི་ཤེས་རབ་དེས་ཆོས་ཐམས་ཅད་ལ་དམིགས་པའི་ཕྱིར། ཁ་ཅིག གཙོ་བོར་མང་དུ་
ཐོས་པའི་སྟོབས་ལས་བྱུང་བའི་ཤེས་རབ། ཐོས་བྱུང་གི་ཤེས་རབ་ཀྱི་དོན་དང་། གཙོ་བོར་ལུང་གི་ཚིག་
དོན་གཉིས་ཀ་བསམ་པའི་སྟོབས་ལས་བྱུང་བའི་ཤེས་རབ། བསམ་བྱུང་གི་ཤེས་རབ་ཀྱི་དོན་དང་།
གཙོ་བོར་ཏིང་ངེ་འཛིན་སྒོམ་པའི་སྟོབས་ལས་བྱུང་བའི་ཤེས་རབ་སྒོམ་བྱུང་གི་ཤེས་རབ་ཀྱི་དོན་དུ་འདོད་་་་
པ་མི་འཐད་དེ། ཏིང་ངེ་འཛིན་ཡིན་ན། སྒོམ་བྱུང་གི་བློ་ཡིན་པས་མ་ཁྱབ་པའི་ཕྱིར་ཏེ། འདོད་སེམས་
རྩེ་གཅིག་པའི་ཏིང་ངེ་འཛིན་ཡོད་པའི་ཕྱིར།
དྲུག་པ་ནི། ཆུང་ངུ་ལ་སོགས་པ་རིམ་གྱིས་སྐྱེ་བས་སམ་བྱང་ཆུབ་སེམས་དཔའ་དང་འབྲེལ་བའི་
དབང་པོ་རྟུལ་པོ་ལ་སོགས་ པའི་བྱེ་བྲག་གིས་ཆུང་ངུ་དང་འབྲིང་དང་ཆེན་པོ་ཞེས་གསུངས་པའི་དོན་ནི། །
རྒྱུད་གཅིག་པའི་དབང་དུ་བྱས་ན་དང་པོར་སྐྱེས་པའི་སྦྱོར་ལམ་དེ་སྦྱོར་ལམ་ཆུང་ངུ་དང་། བར་དུ་སྐྱེས་
པའི་དེ་འབྲིང་དང༌། ཐ་མར་སྐྱེས་པའི་དེ་ཆེན་པོ་ཡིན་ལ། རྒྱུད་ཐ་དད་པའི་དབང་དུ་བྱས་ན། དབང་
རྟུལ་གྱི་རྒྱུད་ཀྱི་དེ་ཆུང་དུ། དབང་འབྲིང་གི་རྒྱུད་ཀྱི་དེ་འབྲིང་། ད བང་རྣོན་གྱི་རྒྱུད་ཀྱི་དེ་ཆེན་པོ་ཡིན།
རྒྱུད་ཐ་དད་པའི་ད བང་དུ་བྱས་པའི་སྦྱོར་ལམ་ཆེན་པོ་ལ་དེ་ཆེན་པོས་མ་ཁྱབ་པ་སོགས་རིགས་འདྲ། དེ་ལྟར་
མ་ཡིན་ན་བྱང་སེམས་དབང་རྣོན་གྱི་རྒྱུད་ཀྱི་དང་པོར་སྐྱེས་པའི་སྦྱོར་ལམ་ཆོས་ཅན། སྦྱོར་ལམ་ཆེན་པོ་
ཡིན་པར་ཐལ། རྒྱུད་ཐ་དད་པའི་ད བང་དུ་བྱས་པའི་དེ་ཆེན་པོ་ཡིན་ པའི་ཕྱིར་ཏེ། དབང་རྣོན་གྱི་རྒྱུད་
ཀྱི་སྦྱོར་ལམ་ཡིན་པའི་ཕྱིར། འདོད་མི་ནུས་ཏེ། དེ་ཆུང་ངུ་ཡིན་པའི་ཕྱིར། རྒྱུད་གཅིག་པའི་དབང་དུ་
བྱས་པའི་དེ་ཆུང་ངུ་ཡིན་པའི་ཕྱིར། ཁྱབ་པ་ཁས། ཁོ་ན་རེ། རང་རྒྱལ་གྱི་ མཐོང་ལམ་ཆོས་ཅན།
ཐེག་པ་འབྲིང་མ་ཡིན་པར་ཐལ། ཐེག་པ་ཆུང་དུ་ཡིན་པའི་ཕྱིར། ཁྱབ་པ་ཁས། ས་གཉིས་པ་པའི་
རྒྱུད་ཀྱི་བསྔོ་བ་ཆོས་ཅན། བསྔོ་བ་ཆེན་པོ་མ་ཡིན་པར་ཐལ། དེ་ཆུང་ངུ་ཡིན་པའི་ཕྱིར། ཁྱབ་པ་ཁས།
ཟེར་བ་མི་འཐད་དེ། ཐེག་ཆེན་གྱི་སྦྱོར་ལམ་ཆུང་ངུ་མ་ཐོབ་པར་དེ་ཆེན་པོ་ཐོབ་པ་ཡོད་པར་ཐལ། བྱང་
སེམས་དབང་རྣོན་གྱི་རྒྱུད་ཀྱི་ དང་བོར་སྐྱེས་པའི་སྦྱོར་ལམ་དེ་ཆེན་པོ་ཡིན་པའི་ཕྱིར། གཞན་ཡང༌། ཐེག་
ཆེན་གྱི་སྦྱོར་ལམ་ཆོས་མཆོག་ཆེན་པོ་ཡིན་ན། ཚོགས་སྒྲུབ་ཡིན་པས་མ་ཁྱབ་པར་ཐལ། བྱང་སེམས་
304
པོ



དབང་རྣོན་གྱི་རྒྱུད་ཀྱི་དང་པོར་སྐྱེས་པའི་ཐེག་ཆེན་གྱི་སྦྱོར་ལམ་ཆོས་མཆོག་དེ་ཆེན་པོ་ཡིན་པའི་ཕྱིར། །
རྟགས་དོན་གྱིས་སོང་། གཞན་ཡང་། ཉན་ཐོས་ཀྱི་སྦྱོར་ལམ་དྲོད་ཆེན་པོའི་ཡེ་ཤེས་ཆོས་ཅན། སྦྱོར་
ལམ་ཆེན་པོ་ཡིན་པར་ཐལ། རྒྱུད་གཅིག་པའི་དབང་དུ་བྱས་པའི་དེ་ཡིན་ པའི་ཕྱིར། ཁྱབ་པ་ཁས།
འདོད་མི་ནུས་ཏེ། དེ་ཆུང་ངུ་ཡིན་པའི་ཕྱིར། རྒྱུད་ཐ་དད་པའི་དབང་དུ་བྱས་པའི་དེ་ཡིན་ པའི་ཕྱིར།
ཁྱབ་པ་ཁས། དེར་ཐལ། དབང་རྟུལ་གྱི་རྒྱུད་ཀྱི་དེ་ཡིན་པའི་ཕྱིར་ཏེ། ཉན་ཐོས་ཀྱི་སྦྱོར་ལམ་ཡིན་པའི་
ཕྱིར། ཁྱབ་སྟེ། ཉན་ཐོས་ཡིན་ན་རང་བཞིན་གྱི་དབང་རྟུལ་དང་། རང་ རྒྱལ་ཡིན་ན་རང་བཞིན་གྱི་
དབང་འབྲིང་དང༌། བྱང་སེམས་ཡིན་ན་རང་བཞིན་གྱི་དབང་རྣོན་ཡིན་དགོས་པའི་ཕྱིར་ཏེ། འཇུག་
ཊཱིཀ་ལས། ཐེག་པ་ཆེ་འབྲིང་ཆུང་གསུམ་ནི་དབང་པོ་རྣོ་འབྲིང་རྟུལ་བ་ཡིན་པས། ཞེས་གསུངས་པའི་
ཕྱིར།
བདུན་པ་ལ། ཐེག་ཆེན་གྱི་སྦྱོར་ལམ་དུ་གྱུར་པའི་མངོན་རྗེས་སོགས་དུ་མ་ཡོད་ཀྱང་། དང་པོ་
ཉིད་ནས་ཐེག་ཆེན་དུ་རིགས་ངེས་པའི་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་ཐེག་ཆེན་གྱི་སྦྱོར་་་
ལམ་མཉམ་གཞག་ཡེ་ཤེས་དེ་བཅད་ཤེས་ཡིན་པའི་ཕྱིར། དེ་བློ་རིག་བདུན་པོ་གང་རུང་ཡིན། དེ་རྗེས་
དཔག ཡིད་དཔྱོད། སྣང་ལ་མ་ངེས་པ། ཐེ་ཚོམ། ལོག་ཤེས། མངོན་སུམ་གང་རུང་མ་ཡིན་ པའི་
ཕྱིར། དང་པོ་སླ། གཉིས་པ་གྲུབ་སྟེ། སྒོམ་བྱུང་གི་བློ་ཡིན་ པའི་ཕྱིར། བར་བ་རྣམས་གྲུབ་སྟེ། ཐར་
ལམ་ཡིན་ པའི་ཕྱིར། ཕྱི་མ་གྲུབ་སྟེ། སོ་སྐྱེའི་རྒྱུད་ཀྱི་སྟོང་ཉིད་རྟོགས་ པའི་བློ་ཡིན་པའི་ཕྱིར། དེ་འདྲའི་
མཉམ་གཞག་ཡེ་ཤེས་དེ་ལ་ཆོས་ཉིད་གསལ་བར་སྣང་སྟེ། དེ་ལ་ཆོས་ཉིད་ཀྱི་དོན་སྤྱི་གསལ་བར་སྣང་བའི་
ཕྱིར་ཏེ། རྣམ་བཤད་ལས། དེ་ལྟ་བུའི་མཉམ་གཞག་དེ་སྟོང་ཉིད་རྟོགས་པའི་བཅད་ཤེས་ཀྱི་རྒྱུན་གོམས་
པར་བྱས་པའི་སྟོ བས་ཀྱིས་སྒོམ་བྱུང་དུ་གྱུར་ནས། སྟོང་ཉིད་ཀྱི་དོན་སྤྱི་གསལ་བར་སྣང་བ་སྤྱོད་པའི་ངོ་
བོར་གྱུར་པ་རྣམས་ཡིན་ནོ། །ཞེས་གསུངས་པའི་ཕྱིར། ཁོ་ན་རེ། དེ་ཆོས་ཅན། རང་ཡུལ་གསལ་བར་
སྣང་བའི་ཤེས་པར་ཐལ། སྟོང་ཉིད་ཀྱི་དོན་སྤྱི་གསལ་ བར་སྣང་བའི་ཤེས་པ་ཡིན་ པའི་ ཕྱིར། འདོད་ན།
རྟོག་མེད་ཀྱི་ཤེས་པ་ཡིན་པར་ཐལ་ལོ། །ཁྱབ་སྟེ། རྣམ་འགྲེལ་ལས། གསལ་བར་སྣང་བ་ཅན་བློ་གང་། །
དེ་ནི་དེ་ལ་རྟོག་མེད་འདོད། །ཅེས་གསུངས་པའི་ཕྱིར་ན་མ་ཁྱབ་སྟེ། དོན་སྤྱི་དང་མ་འདྲེས་པར་རང་
ཡུལ་གསལ་བར་སྣང་བའི་ཤེས་པ་ཡིན་ན། རྟོག་མེད་ཀྱི་ཤེས་པ་ཡིན་དགོས་པའི་དོན་དུ་ཊཱིཀར་གསུངས་
པའི་ཕྱིར། །
ཁ་ཅིག
དེ་འདྲའི་མཉམ་གཞག་ཡེ་ཤེས་དེ་ཆོས་ཉིད་ལ་མངོན་སུམ་དུ་འདོད་པ་མི་འཐད་དེ། དེ་
305



འདྲའི་བྱང་སེམས་སྦྱོར་ལམ་པས་ཆོས་ཉིད་མངོན་སུམ་དུ་མ་རྟོགས་པའི་ཕྱིར། ཁོ་ན་རེ། དེ་ཆོས་ཅན།
དེར་ཐལ། དེ་ལ་མ་འཁྲུལ་པའི་ཤེས་པ་ཡིན་པའི་ཕྱིར་ན་མ་ཁྱབ། མ་གྲུབ་ན། དེ་ཆོས་ཅན། རང་
གི་ཞེན་ཡུལ་ལ་འཁྲུལ་ཤེས་སུ་ཐལ་ལོ། །གཞན་ཡང་། དེ་ཆོས་ཅན། དེ་ལ་འཁྲུལ་ཤེས་ཡིན་པར་ཐལ།
དེ་ལ་རྟོག་པ་ཡིན་པའི་ཕྱིར་ན་མ་ཁྱབ། རོང་ཊིཀ་པས། དེ་འདྲའི་མཉམ་གཞག་དེ་གཅིག་དུ་བྲལ་གྱི་
རྟགས་ལ་བརྟེན་པའི་རྗེས་དཔག་ཏུ་འདོད་པ་མི་འཐད་དེ། དེ་བས མ་བྱུང་གི་བློ་མ་ཡིན་པའི་ཕྱིར་ཏེ།
སྒོམ་བྱུང་གི་བློ་ཡིན་པའི་ཕྱིར། ཆོས་ཅན་དེའི་ཕྱིར། །
ཁ་ཅིག དམན་ལམ་སྔོན་དུ་མ་སོང་བའི་ཆོས་ཅན་ཀུན་རྫོབ་བདེན་མེད་དུ་རྟོགས་པའི་ཐེག་ཆེན་གྱི་
སྦྱོར་ལམ་ལ་ཆོས་ཅན་ཀུན་རྫོབ་པ་མི་སྣང་ཟེར་ན། དེ་ལ་དེ་སྣང་བར་ཐལ། དེ་འདྲའི་ཆོས་ཉིད་ལ་རྩེ་
གཅིག་ཏུ་མཉམ་པར་བཞག་པའི་ཐེག་ཆེན་གྱི་སྦྱོར་ལམ་ལ་དེ་སྣང་བའི་ཕྱིར་ཏེ། དེ་ལ་ཆོས་ཉིད་ཀྱི་དོན་
སྤྱི་སྣང་བའི་ཕྱིར་ཏེ། དེ་ཆོས་ཉིད་དོན་སྤྱིའི་ཚུལ་གྱིས་རྟོགས་པའི་བློ་ཡིན་པའི་ཕྱིར། ཁོ་ན་རེ། དེ་ཆོས་
ཅན། ཁྱོད་ལ་ཆོས་ཅན་ཀུན་རྫོབ་པ་བདེན་པར་སྣང་བར་ཐལ། ཁྱོད་ལ་དེ་སྣང་བ་གང་ཞིག ཁྱོད་
རྟོག་པ་ཡིན་པའི་ཕྱིར། འདོད་མི་ནུས་ཏེ། ཁྱོད་ལ་དེ་བདེན་མེད་དུ་སྣང་བའི་ཕྱིར་ན་མ་ཁྱབ་སྟེ། རྟོག་
པ་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། དེར་ཐལ། ཁྱོད་དེ་བདེན་མེད་དུ་རྟོ གས་ པའི་
ཕྱིར། རྟགས་གྲུབ་སྟེ། ཆོས་ཅན་ཀུན་རྫོབ་པ་བདེན་མེད་དེ་དེའི་གཞལ་བྱ་ཡིན་པའི་ཕྱིར། རྩ་བར་
འདོད་མི་ནུས་ཏེ། ཁྱོད་ལ་དེ་སྣང་བ་གང་ཞིག ཁྱོད་རྟོག་པ་ཡིན་པའི་ཕྱིར། ཁྱབ་བ་ཁས། གཞན་
ཡང་། དེ་འདྲའི་ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་ཐེག་ཆེན་གྱི་སྦྱོར་ལམ་ཆོས་ཅན། ཁྱོད་
ལ་སྟོང་ཉིད་བདེན་གྲུབ་ཏུ་མི་སྣང་བར་ཐལ། ཁྱོད་ལ་སྟོང་ཉིད་བདེན་མེད་དུ་སྣང་བའི་ཕྱིར། ཁྱབ་པ་
ཁས། རྟགས་གྲུབ་སྟེ། རྣམ་བཤད་ལས། སྦྱོར་ལམ་བཞི་གཟུང་བ་རང་བཞིན་མེད་པ་ལ་གསལ་སྣང་ཆུང་
འབྲིང་ཆེན་པོར་གྱུར་པ་དང༌། འཛིན་པ་རང་བཞིན་མེད་པ་ལ་གསལ་སྣང་རྫོགས་པའི་སྒོ་ནས་ཁྱད་པར་
ཕྱེ་བ་ཤིན་ཏུ་དཀའ་སྟེ། མཉམ་གཞག་ཏུ་གཟུང་འཛིན་གྱི་ཆོས་ཐམས་ཅད་གཅིག་ཏུ་བསྡུས་ནས་དེ་
བདེན་པས་སྟོང་པ་ལ་མཉམ་པར་བཞག་ཅིང་། དེ་དག་གིས་ཆོས་ཉིད་ཀྱི་དོན་སྤྱི་གསལ་བར་ཤར་བ་ལ་
ཡང་ཁྱད་པར་མེད་པའི་ཕྱིར། ཞེས་གསུངས་པའི་ཕྱིར། །
ཁོ་ན་རེ། དེ་འདྲའི་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་ཐེག་ཆེན་གྱི་སྦྱོར་ལམ་མཉམ་་་
གཞག་ཡེ་ཤེས་ཡིན་ན། ཀ་བ་བདེན་མེད་ལ་རྩེ་གཅིག་ཏུ་མཉམ་པར་བཞག་པའི་མཉམ་གཞག་ཡེ་ཤེས་
ཡིན་དགོས་པར་ཐལ། དེ་ཡིན་ན་སྟོང་ཉིད་བདེན་མེད་ལ་རྩེ་གཅིག་ཏུ་མཉམ་པར་བཞག་པའི་མཉམ་
306



གཞག་ཡེ་ཤེས་ཡིན་དགོས་པའི་ཕྱིར་ན་མ་ཁྱབ། གཞན་ཡང་། དམན་ལམ་སྔོན་དུ་མ་སོང་བའི་བྱང་
སེམས་སྦྱོར་ལམ་པའི་རྒྱུད་ཀྱི་བདེན་མེད་བདེན་པར་མེད་པར་དངོས་སུ་རྟོགས་པའི་བློ་ཆོས་ཅན། ཁྱོད་
ལ་བདེན་མེད་བདེན་པར་མི་སྣང་བར་ཐལ། ཁྱོད་བདེན་མེད་བདེན་མེད་དུ་རྟོགས་པའི་བློ་ཡིན་ པའི་
ཕྱིར། ཁྱ བ་པ་ཁས། འདོད་མི་ནུས་ཏེ། ཁྱོད་ལ་དེ་སྣང་བ་གང་ཞིག ཁྱོད་རྟོག་པ་ཡིན་པའི་ཕྱིར།
དང་པོ་གྲུབ་སྟེ། ཁྱོད་ཀྱིས་ཆོས་ཉིད་བདེན་མེད་དུ་དངོས་སུ་རྟོ གས་ པའི་ཕྱིར་ཏེ། ཆོས་ཅན་དེའི་ཕྱིར།
ཁོ་ན་རེ། དེ་མི་འཐད་པར་ཐལ། བུམ་པ་བདེན་མེད་དུ་རྟོགས་པའི་ཐེག་ཆེན་གྱི་སྦྱོར་ལམ་མཉམ་གཞག་
ཡེ་ཤེས་ལ་བདེན་མེད་སྣང་བའི་ཕྱིར་ན་མ་ཁྱབ། གཟུགས་ཚུར་མཐོང་སྦྱོར་ནས་སྔར་བཞིན་གཏོང་། ཁ་
ཅིག བྱང་སེམས་སྦྱོར་ལམ་པའི་རྒྱུད་ཀྱི་བྱམས་སོགས་ཚད་མེད་བཞི་པོ་དེ་མ་རྟོ གས་ པའི་བློ་ དང་། དེའི་
རྒྱུད་ཀྱི་ཐོས་བྱུང་གི་ཤེས་རབ་ཡང་ཡོད་པ་ཡིན་པའི་ཕྱིར་ཞེས་ཟེར་རོ། །
བརྒྱད་པ་ནི། ཐེག་ཆེན་གྱི་སྦྱོར་ལམ་དེ་ཐེག་དམན་གྱི་སྦྱོར་ལམ་ལས་ཁྱད་ཆོས་ལྔ་འམ་དྲུག་གི་སྒོ་
ནས་ཁྱད་པར་དུ་འཕགས་པ་ཡིན་ཏེ། དེ་དེ་ལས་དམིགས་པ། རྣམ་པ། རྒྱུ་བྱེད་ཚུལ། ཡོངས་འཛིན་
གྱི་ཁྱད་པར། རྣམ་རྟོག་ལྡན་ཚུལ་དང་། ཆུང་འབྲིང་ཆེན་པོའི་དབྱེ་བའི་སྒོ་ནས་ ཀྱང་ཁྱད་པར་དུ་
འཕགས་པ་ཡིན་ པའི་ཕྱིར། དང་པོ་གྲུབ་སྟེ། དེས་བདེན་བཞི་ལ་རིགས་པའི་རྣམ་གྲངས་མཐའ་ཡས་
པའི་སྒོ་ནས་དམིགས། ཅིག་ཤོས་ཀྱིས་དེ་ལྟར་མ་དམིགས་ པའི་ཕྱིར། དང་བོ་གྲུབ་སྟེ། བཟོད་པ་
འབྲིང་གི་གནས་སྐབས་སུ་རྒྱུའི་སྒོ་ནས། ཆོས་མཆོག་ཆུང་ངུའི་གནས་སྐབས་སུ་འབྲས་བུའི་སྒོ་ནས།
བཟོད་པ་ཆུང་ངུའི་གནས་སྐབས་སུ་བདེན་གཉིས་ཀྱི་ངོ་བོའི་སྒོ་ནས། གཞན་དགུའི་གནས་སྐབས་སུ་
ཆོས་ཉིད་ཀྱི་རྣམ་པའི་སྒོ་ནས་དམིགས་པའི་ཕྱིར། དང་པོ་གྲུབ་སྟེ། འཁོར་འདས་བདེན་པར་མེད་པར་
རྟོ གས་པ་འདི་ནི་ལུས་སོགས་དག་པ་ལྔའི་རྒྱུ་ཡིན་ནོ་ཞེས་འཛིན་པའི་ཕྱིར། གཉིས་པ་གྲུབ་སྟེ། དཔའ་
བར་འགྲོ་བ་ལ་སོགས་པའི་ཏིང་ངེ་འཛིན་འདི་ནི་སེམས་ཅན་ལ་ཕན་པའི་འབྲས་བུ་དང་ལྡན་ནོ་ཞེས་རྟོག་་་་
པའི་ཕྱིར། གསུམ་པ་གྲུབ་སྟེ། དོན་དམ་པར་ངོ་བོ་ཉིད་མེད་པ་འདི་ཉིད་ཀུན་རྫོབ་ཏུ་ངོ་བོ་ཡོད་པ་ཡིན་ནོ།།
ཞེས་འཛིན་པའི་ཕྱིར། བཞི་པ་གྲུབ་སྟེ། བདེན་བཞི་སྤྲོས་བྲལ་དོན་དམ་པ་དེ་རྣམ་པར་འབྱེད་པའི་
ཕྱིར། གཉིས་པ་གྲུབ་སྟེ། ཐེག་ཆེན་གྱི་སྦྱོར་ལམ་དེ་རིགས་ པའི་རྣམ་གྲངས་མཐའ་ཡས་པའི་སྒོ་ནས་
བདེན་བཞི་ལ་སྒྲོ་འདོགས་གཅོད་པའི་རྣམ་པ་ཅན་ཡིན། ཅིག་ཤོས་དེ་ལྟར་མ་ཡིན་པའི་ཕྱིར། གསུམ་
པ་གྲུབ་སྟེ། ཐེག་ཆེན་གྱི་སྦྱོར་ལམ་དེས་རྟོགས་རིགས་གསུམ་ཚང་བའི་ཐེག་ཆེན་གྱི་མཐོང་ལམ་གྱི་ཉེ་རྒྱུ་
བྱེད༑ ཅིག་ཤོས་ཀྱིས་དེ་ལྟར་མི་བྱེད་ པའི་ཕྱིར། བཞི་པ་གྲུབ་སྟེ། མཆོག་གི་སྤྲུལ་སྐུས་རང་གི་ཆེད་དུ་
307



བྱ་བའི་ གདུལ་བྱ་བྱུང་སེམས་སྦྱོར་ལམ་པ་ལ་ཐེག་པ་ཆེན་པོའི་ལམ་རྫོགས་པར་བསྟན་པའི་ཡོངས་འཛིན་་་་་
བྱེད། ཅིག་ཤོས་ལ་དེ་ལྟར་མི་བྱེད་པའི་ཕྱིར། ལྔ་པ་གྲུབ་སྟེ། ཐེག་ཆེན་གྱི་སྦྱོར་ལམ་དྲོད་སོགས་བཞི་
ལ་བདེན་འཛིན་སྤང་བྱའི་གཙོ་བོར་ལྡན། ཅིག་ཤོས་ལ་དེ་ལྟར་མི་ལྡན་པའི་ཕྱིར། དྲུག་པ་གྲུབ་སྟེ།
ཐེག་ཆེན་གྱི་སྦྱོར་ལམ་ཆོས་མཆོག་ལ་ཆུང་འབྲིང་ཆེན་པོའི་དབྱེ་བ་འཐད། ཐེག་དམན་གྱི་སྦྱོར་ལམ་ཆོས་
མཆོག་ལ་དེ་ལྟར་མི་འཐད་པའི་ཕྱིར་ཏེ། དེ་དུས་མཐའི་སྐད་ཅིག་མ་ཡིན་པའི་ཕྱིར་ཏེ། མཛོད་ལས། དེ་
ནི་སྐད་ཅིག་གཅིག་དེ་བཞིན། ཆོས་མཆོག ཅེས་གསུངས་པའི་ཕྱིར། །
དགུ་པ་ནི། བདེན་པ་མངོན་པར་རྟོགས་པ་ལ་སྦྱོར་བའི་སྐབས་ཀྱི་ལམ་ཡིན་པས་སྦྱོར་ལམ། རྒྱུད་
མཐོང་སྤང་ལས་ངེས་པར་འབྱེད་པའི་ལམ་གྱི་ཆའི་རྒྱུན་ཡིན་པས་ངེས་འབྱེད་ཆ་མཐུན། དེའི་ཡན་ལག་
ཡིན་པས་ངེས་འབྱེད་ཡན་ལག་ཅེས་གསུངས། རྣམ་པར་མི་རྟོག་པའི་ཡེ་ཤེས་ཀྱི་མེ་སྐྱེ་བའི་སྔ་ལྟས་ཡིན་
པས་དྲོད། ལོག་ལྟས་དགེ་རྩ་གཅོད་པའི་རྩེ་མོར་གྱུར་པས་རྩེ་མོ། བདེ་འགྲོ་འབའ་ཞིག་ཏུ་སྐྱེ་ཞིང་ངན་
འགྲོར་ལས་ཉོན་གྱིས་སྐྱེ་བ་ཆད་པས་བཟོད་པ། འཇིག་རྟེན་པའི་ཆོས་ཀྱི་མཆོག་ཡིན་པས་ཆོས་མཆོག་
ཅེས་བརྗོད། གཞུང་དོན་ནི། ཐེག་ཆེན་གྱི་སྦྱོར་ལམ་ཆོས་ཅན། ཁྱད་པར་ལྔ་དང་ལྡན་ཏེ། རྒྱུའི་
ཁྱད་པར་རང་གི་རྒྱུར་གྱུར་པའི་ཐེག་ཆེན་གྱི་ཐར་པ་ཆ་མཐུན་ལས་བྱུང་ཞིང་། དམིགས་པ་དང་རྣམ་པའི་
ཁྱད་པར་རང་གི་འབྲས་བུར་གྱུར་པའི་བདེན་བཞི་རྟོགས་པའི་མཐོང་ལམ་དང་བདེན་བཞི་ལ་དམིགས་་་་་་
ཚུལ་མཚུངས། ངོ་བོའི་ཁྱད་པར་སྟོང་ཉིད་ལ་དམིགས་པའི་འཇིག་རྟེན་པའི་སྒོམ་བྱུང་གཙོ་བོར་གྱུར་པའི་
བློ་ཡིན། དབྱེ་བའི་ཁྱད་པར་ངོ་བོའི་སྒོ་ནས་དྲོད་སོགས་བཞི། གནས་སྐབས་ཀྱི་སྒོ་ནས་ཆུང་འབྲིང་ཆེན་
པོ་གསུམ་གསུམ་དུ་དབྱེར་ཡོད་པའི་ཁྱད་པར་དང་ལྡན་པའི་ཕྱིར། དེ་ཆོས་ཅན། ཐེག་དམན་གྱི་
སྦྱོར་ལམ་ལས་ཁྱད་ཆོས་ལྔའམ་དྲུག་གི་སྒོ་ནས་ཁྱད་པར་དུ་འཕགས་ཏེ། དེ་ལས་དམིགས་པ། རྣམ་པ།
རྒྱུ་བྱེད་ཚུལ། ཡོངས་འཛིན། ལྡན་ཆོས་དང་། ཆུང་འབྲིང་ཆེན་པོའི་དབྱེ་བའི་སྒོ་ནས་ཀྱང་ཁྱད་པར་
དུ་འཕགས་པ་ཡིན་ པའི་ ཕྱིར་རོ། །
ཁྱད་པར་གཞན་སྤོང་བ་དང་། ཞེས་སོགས་ཀྱི་སྐབས་སུ་ཆོས་བརྗོད་པའི་སྒྲ་དང་། ཆོས་ཅན་
བརྗོད་པའི་སྒྲའི་ཁྱད་པར་ཇི་ལྟ་བུ་ཞེ་ན། ཆོས་དེ་ཁྱད་ཆོས་ལྟ་བུར་སྟོན་པའི་མཉན་བྱ། ཆོས་དེ་ལ་ལྟོས་
པའི་ཆོས་བརྗོད་ཀྱི་སྒྲའི་མཚན་ཉིད། ཆོས་དེ་ཁྱད་གཞི་ལྟ་བུར་སྟོན་པའི་མཉན་བྱ། ཆོས་དེ་ལ་ལྟོས་
པའི་ཆོས་ཅན་བརྗོད་པའི་སྒྲའི་མཚན་ཉིད་ཡིན་ཏེ། རྣམ་འགྲེལ་ལས། ཀུན་ལས་རྫས་དང་དངོས་
བརྗོད་པའི། །སྒྲ་ཡི་ཁྱད་པར་འདི་ཉིད་ནི། །དེའི་ཕྱིར་དེ་དག་བརྗོད་བྱ་ལ། །ཁྱད་པར་འགའ་ཡང་ཡོད་
]
308



མ་ཡིན། །ཞེས་གསུངས་ པའི་ཕྱིར། དེ་ཡང་ཆོས་བརྗོད་ཀྱི་སྒྲ་དེས་རང་གིང་ལ་ཆོས་བརྗོད་ཀྱི་སྒྲར་སོང་
བའི་དོན་དེ་ཁྱད་པར་གཞན་སྤོང་བའི་ཚུལ་གྱིས་གོ་བར་བྱེད། ཆོས་ཅན་བརྗོད་པའི་སྒྲ་དེས་རང་གང་ལ་
ཆོས་ཅན་བརྗོད་པའི་སྒྲར་སོང་བའི་དོན་དེ་ཁྱད་པར་གཞན་མི་སྤོང་བའི་ཚུལ་དུ་གོ་བར་བྱེད། དེ་ལྟར་
བྱེད་པ་ཡང་བརྡ་དང་འདོད་པ་ཙམ་ཡིན་གྱི་དངོས་ད བང་གིས་འཇུག་པ་མ་ཡིན་ཏེ། རྣམ་འགྲེལ་ལས།
ཁྱད་པར་གཞན་ནི་སྦྱོང་བ་དང༌། །མི་སྤོང་བ་ནི་མ་གཏོགས་པ། །བརྡ་ཡི་བྱེ་བྲག་རྟོ གས་ པ་འོ། །འདོད་
པའི་རྗེས་སུ་བྱེད་པའི་གཞི། །ཞེས་གསུངས་ པའི་ཕྱིར། དེ་ཡང་དཔེར་མཚོན་ན། སྒྲ་མི་རྟག་ཅེས་བརྗོད་
པའི་སྒྲ་དེ་སྒྲ་ལ་ལྟོས་ཏེ་ཆོས་ཅན་བརྗོད་པ་དང་། མི་རྟག་པ་ལ་ལྟོས་ཏེ་ཆོས་བརྗོད་ཀྱི་སྒྲ་ཡིན་ཏེ། དེས་
སྒྲ་ཁྱད་གཞི་དང་། མི་རྟག་པ་ཁྱད་ཆོས་ལྟ་བུར་བརྗོད་པའི་ཕྱིར། སྒྲའི་མི་རྟག་ཅེས་བརྗོད་པའི་སྒྲ་དེ་
སྒྲ་ལ་ལྟོས་ཏེ་ཆོས་དང་། མི་རྟག་པ་ལ་ལྟོས་ཏེ་ཆོས་ཅན་བརྗོད་པའི་སྒྲ་ཡིན་ཏེ། དེས་སྒྲ་ཁྱད་ཆོས་དང༌།
མི་རྟག་པ་ཁྱད་གཞིར་བྱས་ནས་བརྗོད་པའི་ཕྱིར་ཏེ། སྒྲ་དེའི་རྗེས་སུ་འབྲང་བའི་རྟོག་པ་དེས་མི་རྟག་སྒྲས་
ཁྱད་པར་དུ་བྱས་ནས་གོ་བའི་ཕྱིར་ཏེ། བུམ་པའི་གཟུགས་མཛེས་ཞེས་བརྗོད་པའི་སྒྲའི་རྗེས་སུ་འབྲང་བའི་
རྟོག་པ་དེས་གཟུགས་མཛེས་པ་བུམ་པས་ཁྱད་པར་དུ་བྱས་ནས་གོ་བའི་ཕྱིར་ཏེ། རྣམ་འགྲེལ་ལས། དེ་
སྤྱི་ཡན་ལག་ཏུ་བྱས་ཏེ། །བུམ་པ་ཡི་ནི་གཟུགས་སོ་ཞེས། །གཞི་གཅིག་པ་ཅན་སྒྲ་མ་ཡིན། །དེ་ནུས་ཁྱད་
པར་བྱ་བའི་ཕྱིར། །ཕྱོགས་འདི་གཞན་ལའང་བརྗོད་པར་བྱ། །ཞེས་གསུངས་པའི་ཕྱིར། དེ་བཞིན་
དུ་ལྷས་བྱིན་གྱི་རིལ་བ་ཞེས་བརྗོད་པས་ལྷས་བྱིན་ཁྱད་ཆོས་དང༌། རིལ་བ་ཁྱད་གཞི། མ་གུའི་ལུས་
ཞེས་བརྗོད་པས་མཆི་གུ་ཁྱད་ཆོས། ལུས་ཁྱད་གཞི། རྭ་ཅན་གྱི་མགོ་བོ་ཞེས་བརྗོད་པས་རྭ་ཅན་ཁྱད་
ཆོས་དང༌། མགོ་ཁྱད་གཞིར་བྱས་ནས་བརྗོད་པར་ཤེས་པར་བྱའོ། །
ཤེས་སྒྲིབ་ཀུན་ནས་ཉོན་མོངས་གཟུང་རྟོག་དང་
འཛིན་རྟོག་གཉིས་བཤད་པ།
གཞི་དང་དེ་ཡི་གཉེན་པོ་ཡི། །ཞེས་སོགས་ཀྱིས་མཚུངས་ལྡན་རྟོག་པའི་ཁྱད་ཆོས་རྒྱས་པར་འཆད་
ཚུལ་དེ་གང་ཞེ་ན། འདི་ལ་ཡང་། མདོ་ལས་གསུངས་ཚུལ། བསྟན་བཅོས་ཀྱིས་འགྲེལ་ཚུལ་གཉིས་
ལས། དང་པོ་ནི། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་ལེགས་སོ་ཞེས་བྱ་བ་
གནང་སྟེ། རབ་འབྱོར་ཁྱོད་དེ་བཞིན་གཤེགས་པས་ཉོན་མོངས་པ་མེད་པ་ལ་གནས་པ་རྣམས་ཀྱི་ནང་ནས་
མཆོག་ཏུ་བསྟན་པ་ལྟར་སྟོན་པ་ནི་ལེགས་སོ་ལེགས་སོ། །བྱང་ཆེན་དེ་ལྟར་ཤེར་ཕྱིན་ལ་བསླབ་པར་བྱའོ།།
309



དེ་ལྟར་བསམ་གཏན་གྱི། བརྩོན་འགྲུས་ཀྱི། བཟོད་པའི། ཚུལ་ཁྲི མས་ཀྱི། སྦྱིན་པའི་ཕ་རོལ་ཏུ་ ཕྱིན་
པ་ལ་བསླབ་པར་བྱའོ། །དེ་ལྟར་བྱང་ཆོས་རྣམས་དང༌། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་
བར་ལ་བསླབ་པར་བྱའོ། །དེ་ནས་ཚེ་དང་ལྡན་པ་ཤཱ་རིའི་བུས། བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་དེ་ལྟར་སློབ་པའི་བྱང་ཆེན་ཤེར་ཕྱིན་ལ་བསམ་གཏན་གྱི། བརྩོན་འགྲུས་
ཀྱི།། བཟོད་པའི། ཚུལ་ཁྲིམས་ཀྱི། སྦྱིན་པའི་ཕ་རོལ་ཏུ་ཕྱིན་པ་ལ་སློབ་པ་ལགས་སམ། བྱང་ཆོས་
རྣམས་དང༌། སངས་རྒྱས་ཀྱི་ཆོས་མ་འདྲེས་པ་རྣམས་ཀྱི་བར་ལ་སློབ་པ་ལགས་སམ། བཅོམ་ལྡན་
འདས་ཀྱིས་བཀའ་སྩལ་པ། ཤཱ་རིའི་བུ་བྱང་ཆེན་དེ་ལྟར་སློབ་པ་ནི་ཤེར་ཕྱིན་ལ་མི་དམིགས་ པའི་ཚུལ་
གྱིས་སློབ་པ་ཡིན། ཞེས་པ་ནས། ཤཱ་རིའི་བུ་དེ་ལྟར་བྱང་ཆེན་ཆོས་ཐམས་ཅད་མི་དམིགས་པའི་ཚུལ་གྱིས་
སློབ་པ་ཡིན་ནོ། །ཞེས་སོགས་ཀྱི་བར་གྱིས་རྣམ་རྟོག་ལྡན་ཚུལ་གྱི་ཁྱད་པར་སྤྱིར་བསྟན་ནས། སོ་སོར་
བཤད་པ་ལ། གསོལ་པ། བཅོམ་ལྡན་འདས། ཞེས་སོགས་གསུངས་པའི་ཕྱིར། །
གཉིས་པ་ལ་མཚམས་སྦྱར་བ། མདོར་བསྟན་པ། རྒྱས་པར་བཤད་པ། དོན་བསྡུ་བ་དང་བཞི་
ལས། དང་པོ་ནི། གཞི་དང་དེ་ཡི་གཉེན་པོ་ཡི། །ཞེས་སོགས་མཚུངས་ལྡན་རྟོ ག་པའི་ཁྱད་ཆོས་རྒྱུས་
པར་བཤད་པ་ཆོས་ཅན། དགོས་པ་ཡོད་དེ། མདོར་བསྟན་དུ། རྣམ་རྟོག་བཞི་པོ་ལྡན་བསྟེན་པ། །
ཞེས་པ་ཙམ་ལས་མ་གསུངས་པས་དེའི་དོན་སྤང་བྱ་རྟོག་པའི་ངོ་བོ་དང་དབྱེ་བ་སོགས་གསལ་བར་བྱ་བའི་
ཆེད་ཡིན་པའི་ཕྱིར། ཞེས་མཚམས་སྦྱོར་བ་ལ། རྣམ་པར་རྟོག་པ་བཞི་དང་ལྡན་པ་ཡང་དོན་གསལ་བར་
བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ། ཞེས་གསུངས།
གཉིས་པ་ལ། གཟུང་རྟོག་མདོར་བསྟན་པ། འཛིན་རྟོག་མདོར་བསྟན་པ་གཉིས་ལས། དང་པོ་དེ་
སྟོན་པ་ལ། གཞི་དང་དེ་ཡི་གཉེན་པོ་ཡི། །ཞེས་སོགས་ཚིགས་སུ་བཅད་པ་གཅིག་དང༌། གཟུང་བར་
རྣམ་པར་རྟོག་པ་ཀུན་ནས་ཉོན་མོངས་པའི་གཞིའི་རྟེན་ཅན་དང༌། གཉེན་པོའི་རྟེན་ཅན་ཉིད་ཀྱིས་རྣམ་
པ་གཉིས་ལ་མ་རིག་པ་ དང་རྣམ་པར་བྱང་བའི་ཕུང་པོ་ལ་སོགས་པའི་རབ་ཏུ་དབྱེ་བས་རྣམ་པ་དགུའོ། །
ཞེས་གསུངས། གཉིས་པ་སྟོན་པ་ལ། རྫས་དང་བཏགས་པའི་རྟེན་ཅན་གྱིས། །ཞེས་སོགས་ཚིགས་
བཅད་གཅིག་དང༌། གང་ཟག་རྫས་སུ་ཡོད་པ་དང་སྐྱེས་བུ་བཏགས་པར་ཡོད་པ་ལ་དམིགས་པས་འཛིན་
པའི་རྣམ་པར་རྟོག་པ་ཡང་རྣམ་པ་གཉིས་ཡིན་ལ། བདག་རང་དབང་ཅན་ དང༌། ཕུང་པོ་ལ་སོགས་པ་
ལ་དམིགས་པ་ཉིད་ཀྱིས་སོ་སོར་དེ་ལྟར་རྣམ་པ་དགུའོ། །ཞེས་གསུངས།
གསུམ་པ་ལ་མཚམས་སྦྱར་བ་ དང་། སོ་སོའི་དོན་བཤད་པ་གཉིས་ལས། དང་པོ་ནི། དེ་ལ་
310
་་་



མདོར་བསྡུས་པའི་དོན་ནི་འདི་ཡིན་ཏེ། ཞེས་གསུངས། གཉིས་པ་ལ། གཟུང་རྟོག་རྒྱུས་པར་བཤད་
པ། འཛིན་རྟོག་རྒྱས་པར་བཤད་པ་གཉིས་ལས། དང་པོ་ལ་ཡང་། ཤེས་སྒྲིབ་ཀུན་ནས་ཉོན་མོངས་
གཟུང་རྟོག་རྒྱས་པར་བཤད་པ་དང་། རྣམ་བྱང་གཟུང་རྟོག་རྒྱས་པར་བཤད་པ་གཉིས་ལས།
དང་པོ་ནི། ཤེས་སྒྲིབ་ཀུན་ནས་ཉོན་མོངས་གཟུང་རྟོ ག་དེ་ལ་དགུ་ཡོད་དེ། དེ་ལ་ཡུལ་གྱི་སྒོ་ནས་
དགུ་ཡོད་པའི་ཕྱིར། ཡུལ་དགུ་ཡོད་པའི་དང་པོ་མ་རིག་པའི་ཡུལ་གྱི་ཀུན་ནས་ཉོན་མོངས་གཟུང་རྟོག་དེ་
སྟོན་པ་ལ། མདོ་ལས། གསོལ་པ། བཅོམ་ལྡན་འདས་དེ་ལྟར་སློབ་པའི་བྱང་ཆེན་ཆོས་གང་ལ་སློབ་
པ་ལགས། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་དེ་ལྟར་སློབ་པའི་བྱང་ཆེན་ཆོས་གང་
ལ་ཡང་སློབ་པ་མེད་དོ། །ཤཱ་རིའི་བུ་ཆོས་འདི་དག་ནི་བྱིས་པ་སོ་སོའི་སྐྱེ་བོས་ཇི་ལྟར་མངོན་པར་ཆགས་
པར་བྱ་བ་དེ་ལྟ་བུའི་རྣམ་པར་རྟོག་པ་ཡོད་པ་མ་ཡིན་ནོ། །གསོལ་པ། བཅོམ་ལྡན་འདས་འོ་ན་ཆོས་
འདི་དག་རྣམ་པ་ཇི་ལྟ་བུར་མཆིས་པ་ལགས། བཅོམ་ལྡན་འདས་ཀྱིས་བཀའ་སྩལ་པ། ཇི་ལྟར་མེད་
པ་དེ་ལྟར་ཡོད་པ་མ་ཡིན་པས། དེའི་ཕྱིར་མེད་ཅེས་བྱའོ། །ཞེས་གསུངས། དེའི་དོན་བཤད་པ་ལ།
ཀུན་ནས་ཉོན་མོངས་པའི་གཞིའི་རྟེན་ཅན་མ་རིག་པ་དང༌། ཞེས་གསུངས། གཉིས་པ་གཟུགས་སོགས་
ཟག་བཅས་ཀྱི་ཕུང་པོའི་ཡུལ་ཅན་གྱི་རྟོག་པ་དེ་སྟོན་པ་ལ། གསོལ་པ། བཅོམ་ལྡན་འདས་ཅིའི་སླད་དུ་
མ་མཆིས་པ་མ་ལགས་ པ་ལམ་མཆིས་པ་ཞེས་བགྱི། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་
གཟུགས་ནང་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་གྱི་ཕྱིར་ཡོད་པ་མ་
ཡིན་ནོ། །ཞེས་པ་ནས། སངས་རྒྱས་ཀྱི་ཆོས་མ་འདྲེས་པའི་བར་ལ་སྦྱར་ནས་གསུངས། དེའི་དོན་
བཤད་པ་ལ། གཟུགས་ལ་སོགས་པའི་ཕུང་པོ་དང༌། ཞེས་གསུངས། །
གསུམ་པ་མིང་གཟུགས་ལ་མངོན་པར་ཞེན་པའི་རྟོག་པ་དེ་སྟོན་པ་ལ། དེ་ལ་བྱིས་པ་སོ་སོའི་སྐྱེ་བོ་
རྣམས་ནི་མ་རིག་པ་དང༌། སྲེད་པ་ལ་མངོན་པར་ཞེན་ཏོ། །དེ་དག་ནི་མ་རིག་པ་དང་སྲེད་པར་བཏགས་
སོ། །ཞེས་པ་ནས། སངས་རྒྱས་ཀྱི་ཆོས་མ་འདྲེས་པ་རྣམས་ཀྱི་བར་ལ་མངོན་པར་ཞེན་པར་འགྱུར་རོ། །
ཞེས་གསུངས། དེའི་དོན་བཤད་པ་ལ། མིང་དང་གཟུགས་ལ་མངོན་པར་ཞེན་པ་དང༌། ཞེས་གསུངས།
བཞི་པ་མཐའ་གཉིས་ལ་ཆགས་པའི་རྣམ་རྟོག་དེ་སྟོན་པ་ལ། ཆོས་རྣམས་ལ་མངོན་པར་ཞེན་པ་དེ་
དག་ནི་ཡོད་པ་ དང་མེད་པའི་མཐའ་གཉིས་དག་ཏུ་རྟོག་པར་བྱེད་དོ། །ཞེས་པ་ནས། དེ་དག་ནི་བྱིས་པ་
ཞེས་བྱ་བའི་གྲངས་སུ་འགྲོའོ། །ཞེས་གསུངས། དེའི་དོན་བཤད་པ་ལ། མཐའ་གཉིས་ལ་ཆགས་པ་དང་།
ཞེས་གསུངས།
311



ལྔ་པ་ཀུན་ནས་ཉོན་མོངས་པ་དང༌། རྣམ་པར་བྱང་བ་མི་ཤེས་པའི་རྟོག་པ་དེ་སྟོན་པ་ལ། དེ་དག་
ནི་མ་རིག་པ་དང་སྲེད་པའི་རྐྱེན་གྱིས་མི་ཤེས་མི་མཐོང་ངོ༌། །ཞེས་པ་ནས། ཉན་ཐོས་དང་རང་སངས་
རྒྱས་ཀྱི་ཆོས་དག་ལ་ངེས་པར་འབྱུང་བར་མི་འགྱུར་རོ། །ཞེས་གསུངས། དེའི་དོན་བཤད་པ་ལ། ཀུན་
ནས་ཉོན་མོངས་པ་དང་རྣམ་པར་བྱང་བ་མི་ཤེས་པ་ དང་། ཞེས་གསུངས།
དྲུག་པ་འཕགས་པའི་ལམ་ལ་མི་གནས་པའི་རྟོག་པ་དེ་སྟོན་པ་ལ། དེ་དག་ནི་མི་དད་དོ་ཇི་ལྟར་མི་
དད་ཅེ་ན། གཟུགས་ གཟུགས་ཀྱིས་སྟོང་ངོ་ཞེས་བྱ་བར་མི་དད་དོ། །ཞེས་པ་ནས། རྣམ་པ་ཐམས་ཅད་
མཁྱེན་པ་ཉིད་དུ་མི་འབྱུང་བ་ཡིན་ནོ། །ཞེས་གསུངས། དེའི་དོན་བཤད་པ་ལ། འཕགས་ པའི་ལམ་ལ་
མི་གནས་པ་དང་། ཞེས་གསུངས།
བདུན་པ་དམིགས་པ་ལ་རྣམ་པར་རྟོག་པ་སྟོན་པ་ལ། གསོལ་པ། བཅོ མ་ལྡན་འདས་བྱང་ཆེན་ཇི་
ལྟར་བསླབས་པས་རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་བའི་ཤེར་ཕྱིན་ལ་སློབ་་
པ་ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་ནམ་བྱང་ཆེན་ཤེར་ཕྱིན་ལ་སྤྱོད་
པའི་ཚེ་ཤེར་ཕྱིན་དེ་མི་དམིགས་ཤིང་ཡང་དག་པར་རྗེས་སུ་མི་མཐོང་བ་དེ་ལྟར་སློབ་པ་ན་བྱང་ཆེན་མི་་་་་་
དམིགས་ པའི་ཚུལ་གྱིས་རྣམ་མཁྱེན་དུ་ངེས་པར་འབྱུང་བར་འགྱུར་རོ། །ཞེས་སོགས་གསུངས། དེའི་དོན་
བཤད་པ་ལ། དམིགས་པ་དང༌། ཞེས་གསུངས།
བརྒྱད་པ་བདག་སོགས་ལ་རྣམ་པར་རྟོག་པ་སྟོན་པ་ལ། ཤཱ་རིའི་བུས་གསོལ་པ། བཅོ མ་ལྡན་འདས་
གང་མི་དམིགས་པའི་ཚུལ་གྱིས་རྣམ་པ་ཐམས་ཅད་མཁྱེན་པ་ཉིད་དུ་འབྱུང་བ་ལགས། བཅོམ་ལྡན་འདས་
ཀྱིས་བཀའ་སྩལ་པ། ཤཱ་རིའི་བུ་ཤིན་ཏུ་རྣམ་པར་དག་པའི་ཕྱིར་བདག་མི་དམིགས་ཤིང་མི་མཐོང་ངོ༌། །
དེ་བཞིན་དུ་ཤིན་ཏུ་རྣམ་པར་དག་པའི་ཕྱིར་རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་མི་དམིགས་ཤིང་་་
མི་མཐོང་ངོ༌། །ཞེས་གསུངས། དེའི་དོན་བཤད་པ་ལ། བདག་ལ་སོགས་པ་ དང༌། ཞེས་གསུངས།
དགུ་པ་རྣམ་པར་དག་པ་སྐྱེད་པ་ལ་སོགས་པའི་རྣམ་པར་རྟོག་པ་སྟོན་པ་ལ། ཤཱ་རིའི་བུ་རྣམ་པར་
དག་པ་ནི་སྐྱེ་བ་མེད་པ་མ་བྱུང་བ་མངོན་པར་འདུ་བྱེད་པ་མེད་པའོ། །ཞེས་གསུངས། དེའི་དོན་
བཤད་པ་ལ། རྣམ་པར་དག་པ་སྐྱེད་པ་ལ་སོགས་པ་ལ་གཟུང་བར་རྣམ་པར་རྟོག་པ་རྣམས་དང༌། ཞེས་
གསུངས།
གཉིས་པ་རྣམ་བྱང་གཟུང་རྟོག་རྒྱས་པར་བཤད་པ་ལ། གཉེན་པོ་རྣམ་བྱང་གི་རྟེན་ཅན་གྱི་གཟུང་
རྟོག་དགུ་ཡོད་ པའི་ཕྱིར། དང་པོ་རྣམ་བྱང་གི་ཕུང་པོའི་དོན་ལ་རྣམ་པར་རྟོག་པ་སྟོན་པ་ལ། ཐབས་མི་
312



མཁས་པས་གཟུགས་ལ་རྟོག་ཅིང་མངོན་པར་ཞེན་པ་ཡིན། རྣམ་པར་ཤེས་པའི་བར་ལ་རྟོག་ཅིང་མངོན་
པར་ཞེན་པ་ཡིན། ཞེས་གསུངས། དེའི་དོན་བཤད་པ་ལ། གཉེན་པོའི་རྟེན་ཅན་ཕུང་པོ་དང༌། ཞེས་
གསུངས།
གཉིས་པ་སྐྱེ་བའི་སྒོའི་དོན་གྱི་རྣམ་པར་རྟོག་པ་སྟོན་པ་ལ། མིག་ལ་རྟོག་ཅིང་མངོན་པར་ཞེན་པ་
ཡིན༑ དེ་བཞིན་དུ་ཡིད་ཀྱི་བར་དང་། གཟུགས་ལ་རྣམ་པར་རྟོག་ཅིང་མངོན་པར་ཞེན་པ་ཡིན། དེ་
བཞིན་དུ་ཆོས་ཀྱི་བར་ལ་རྣམ་པར་རྟོག་ཅིང་མངོན་པར་ཞེན་པ་ཡིན། ཞེས་གསུངས། དེའི་དོན་བཤད་
པ་ལ། སྐྱེ་བའི་སྒོ་དང༌། ཞེས་གསུངས། །
གསུམ་པ་རིགས་ ཀྱི་དོན་ལ་རྣམ་པར་རྟོག་པ་སྟོན་པ་ལ། མིག་གི་རྣམ་པར་ཤེས་པའི་ཁམས་སུ་རྟོག་
ཅིང་མངོན་པར་ཞེན་པ་ཡིན། དེ་བཞིན་དུ་ཡང་ཆོས་ཀྱི་ཁམས་དང་ཡིད་ཀྱི་རྣམ་པར་ཤེས་པའི་ཁམས་ཀྱི་
བར་ལ་རྟོག་ཅིང་མངོན་པར་ཞེན་པ་ཡིན། ཞེས་གསུངས། དེའི་དོན་བཤད་པ་ལ། རིགས་དང༌།
ཞེས་གསུངས། །
བཞི་པ་སྐྱེ་བའི་དོན་ལ་རྣམ་པར་རྟོག་པ་སྟོན་པ་ལ། མ་རིག་པར་རྟོག་ཅིང་ཞེན་པ་ཡིན། དེ་བཞིན་
དུ་རྒ་ཤིར་རྟོག་ཅིང་མངོན་པར་ཞེན་པ་ཡིན། ཞེས་གསུངས། དེའི་དོན་བཤད་པ་ལ། སྐྱེ་བ་དང༌།
ཞེས་གསུངས།
ལྔ་པ་སྟོང་པ་ཉིད་ཀྱི་དོན་ལ་རྣམ་པར་རྟོག་པ་སྟོན་པ་ལ། དེ་ནང་སྟོང་པ་ཉིད་ནས། དངོས་པོ་
མེད་པའི་ངོ་བོ་ཉིད་ཀྱི་བར་ལ་རྟོག་ཅིང་མངོན་པར་ཞེན་པ་ཡིན། ཞེས་གསུངས། དེའི་དོན་བཤད་པ་
ལ། སྟོང་པ་ཉིད་དང༌། ཞེས་གསུངས།
དྲུག་པ་ཕ་རོལ་ཏུ་ཕྱིན་པའི་དོན་ལ་རྣམ་པར་རྟོག་པ་སྟོན་པ་ལ། ཕ་རོལ་ཏུ་ཕྱིན་པ་དྲུག་ལ་རྟོག་
ཅིང་མངོན་པར་ཞེན་པ་ཡིན། ཞེས་གསུངས། དེའི་དོན་བཤད་པ་ལ། ཕ་རོལ་ཏུ་ཕྱིན་པའི་དོན་དང་།
ཞེས་གསུངས།
བདུན་པ་མཐོང་བའི་ལམ་ལ་རྣམ་པར་རྟོག་པ་སྟོན་པ་ལ། བྱང་ཆོས་སུམ་ཅུ་རྩ་བདུན་ལ་རྟོག་ཅིང་
མངོན་པར་ཞེན་པ་ཡིན། ཞེས་གསུངས། དེའི་དོན་བཤད་པ་ལ། མཐོང་བ་དང༌། ཞེས་གསུངས།
བརྒྱད་པ་སྒོམ་པའི་ལམ་ལ་རྣམ་པར་རྟོག་པ་སྟོན་པ་ལ། དེ་བསམ་གཏན་རྣམས་དང༌། མངོན་
པར་ཤེས་པ་རྣམས་དང༌། ཚད་མེད་པ་རྣམས་དང་། གཟུགས་མེད་པའི་སྙོམས་པར་འཇུག་པ་རྣམས་
ལ་རྟོག་ཅིང་མངོན་པར་ཞེན་པ་ཡིན། ཞེས་གསུངས། དེའི་དོན་བཤད་པ་ལ། སྒོམ་པ་དང༌། ཞེས་
313



གསུངས།
དགུ་པ་མི་སློབ་པའི་ལམ་ལ་རྣམ་པར་རྟོག་པ་སྟོན་པ་ལ། དེ་སྟོབས་བཅུ་ལ་རྟོག་ཅིང་མངོན་པར་ཞེན་
པ་ཡིན། རྣམ་པ་ཐམས་ཅད་མཁྱེན་པ་ཉིད་ཀྱི་བར་ལ་རྟོག་ཅིང་མངོན་པར་ཞེན་པ་ཡིན། ཞེས་གསུངས།
དེའི་དོན་བཤད་པ་ལ། མི་སློབ་པའི་ལམ་ལ་གཟུང་བར་རྣམ་པར་རྟོག་པ་རྣམས་ དང་། ཞེས་གསུངས།
གཉིས་པ་ལ། རྫས་འཛིན་རྟོག་པ་རྒྱས་པར་བཤད་པ་དང༌། བཏགས་འཛིན་རྟོག་པ་རྒྱས་
པར་བཤད་པ་གཉིས་ལས། དང་པོ་ནི་ཤེས་སྒྲིབ་རྫས་འཛིན་རྟོག་པ་ལ་དགུ་ཡོད་པའི་ དང་པོ་བདག་
རང་དབང་ཅན་ལ་རྣམ་པར་རྟོག་པ་སྟོན་པ་ལ། ཤཱ་རིའི་བུ་བདག་ཉེ་བར་མི་དམིགས། དེ་བཞིན་
དུ་སེམས་ཅན་དང༌། སྲོག་དང༌། གསོ་བ་དང༌། སྐྱེས་བུ་དང༌། གང་ཟག་དང་། ཤེད་ལས་སྐྱེས་
དང་། ཤེད་བུ་དང་། བྱེད་པ་པོ་དང༌། ཚོར་བ་པོ་དང༌། མཐོང་བ་པོ་མི་དམིགས་སོ། །ཞེས་
གསུངས། དེའི་དོན་བཤད་པ་ལ། གང་ཟག་རྫས་སུ་ཡོད་པའི་རྟེན་ཅན་བདག་རང་དབང་ཅན་དང་།
ཞེས་གསུངས། གཉིས་པ་བདག་གཅིག་པུར་རྣམ་པར་རྟོག་པ་སྟོན་པ་ལ། ཤཱ་རིའི་བུ་གཟུགས་ཉེ་བར་
མི་དམིགས་ཞེས་པ་ནས་རྣམ་པར་ཤེས་པའི་བར་དུ་ཉེ་བར་མི་དམིགས། ཞེས་གསུངས། དེའི་དོན་བཤད་
པ་ལ། གཅིག་པུ་དང༌། ཞེས་གསུངས། གསུམ་པ་རྒྱུའི་བདག་ཉིད་ལ་རྣམ་པར་རྟོག་པ་སྟོན་པ་ལ། ཤཱ་
རིའི་བུ་མིག་མི་དམིགས་སོ། །དེ་བཞིན་དུ་ཡིད་ཀྱི་བར་དང་གཟུགས་མི་དམིགས་ཆོས་ཀྱི་བར་དུ་མི་
དམིགས་སོ། །ཞེས་གསུངས། དེའི་དོན་བཤད་པ་ལ། རྒྱུ་དང་། ཞེས་གསུངས། བཞི་པ་ལྟ་བ་པོ་ལ་
སོགས་ པའི་བདག་ཏུ་རྣམ་པར་རྟོག་པ་སྟོན་པ་ལ། ཤཱ་རིའི་བུ་མིག་དང་གཟུགས་ དང་མིག་གི་རྣམ་པར་
ཤེས་པ་མི་ཤེས་སོ། །ཡིད་དང་ཆོས་དང་ཡིད་ཀྱི་རྣམ་པར་ཤེས་པའི་བར་དུ་མི་ཤེས་སོ། །ཞེས་གསུངས།
དེའི་དོན་བཤད་པ་ལ། ལྟ་བ་པོ་ལ་སོགས་པའི་ བདག་དང༌། ཞེས་གསུངས། ལྔ་པ་ཀུན་ནས་ཉོན་
མོངས་པའི་རྟེན་ཅན་གྱི་བདག་ཏུ་རྣམ་པར་རྟོག་པ་སྟོན་པ་ལ། ཤཱ་རིའི་བུ་རྟེན་ཅིང་འབྲེལ་བར་འབྱུང་བ་
མི་དམིགས་སོ། །གཟུགས་མེད་པའི་ཁམས་ཀྱི་བར་དུ་མི་དམིགས་སོ། །ཞེས་གསུངས། དེའི་དོན་བཤད་
པ་ལ། ཀུན་ནས་ཉོན་མོངས་པ་དང་། ཞེས་གསུངས། དྲུག་པ་འདོད་ཆགས་དང་བྲལ་བའི་བདག་ཏུ་
རྣམ་པར་རྟོག་པ་སྟོན་པ་ལ། བསམ་གཏན་དང་པོ་མི་དམིགས་སོ། །གཟུགས་མེད་པའི་སྙོམས་པར་
འཇུག་པའི་བར་དུ་མི་དམིགས་སོ། །ཞེས་གསུངས། དེའི་དོན་འཆད་པ་ལ། འདོན་ཆགས་དང་བྲལ་
བ་དང༌། ཞེས་གསུངས། བདུན་པ་མཐོང་བའི་རྟེན་ཅན་གྱི་བདག་ཏུ་རྣམ་པར་རྟོག་པ་སྟོན་པ་ལ།
འཕགས་ པའི་བདེན་པ་རྣམས་མི་དམིགས་སོ། །ཞེས་གསུངས། དེའི་དོན་འཆད་པ་ལ། མཐོང་བ་དང༌།
314
ཟུ
་་



ཞེས་གསུངས། བརྒྱད་པ་སྒོམ་པའི་རྟེན་ཅན་གྱི་བདག་ཏུ་རྣམ་པར་རྟོག་པ་སྟོན་པ་ལ། རྣམ་པར་ཐར
པ་བརྒྱད་དང་མཐར་གྱིས་གནས་ པའི་སྙོམས་པར་འཇུག་པ་དགུ་མི་དམིགས་སོ། །ཞེས་གསུངས། དེའི་
དོན་འཆད་པ་ལ། སྒོམ་པ་དང༌། ཞེས་གསུངས། དགུ་པ་དོན་བྱས་པའི་རྟེན་ཅན་ གྱི་ བདག་ཏུ་རྣམ་
པར་རྟོག་པ་སྟོན་པ་ལ། སྟོབས་བཅུ་མི་དམིགས་སོ། །རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་མི་
དམིགས་སོ། །ཇི་ལྟར་མི་དམིགས་ཤེ་ན། བདག་ཉིད་དུའོ། །དེ་ཅིའི་ཕྱིར་ཞེ་ན། བདག་ཤིན་ཏུ་རྣམ་
པར་དག་པའི་ཕྱིར་རོ། །ཞེས་གསུངས། དེའི་དོན་འཆད་པ་ལ། དོན་བྱས་པའི་རྟེན་ལ་འཛིན་པར་
རྣམ་པར་རྟོག་པ་རྣམས་ དང༌། ཞེས་གསུངས། །
གཉིས་པ་བཏགས་འཛིན་རྟོག་པ་ལ་གཉིས་ཡོད་པའི་ དང་པོ་སྤྱིར་སྟོན་པ་ལ། དེ་ནས་ཚེ་ དང་ལྡན་
པ་རབ་འབྱོར་གྱིས་བཅོ མ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ལ་ལ་ཞིག་འདི་
སྐད་དུ་འདྲི་ཞིང༌། ཅི་སྒྱུ་མའི་སྐྱེས་བུ་འདི་ཤེར་ཕྱིན་ལ་བསླབ་ཅིང་རྣམ་པ་ཐམས་ཅད་མཁྱེན་པ་ཉིད་དུ་
འབྱུང་བར་འགྱུར་བའི་ཕྱིར། རྣམ་མཁྱེ ན་ཉིད་ཐོབ་པར་འགྱུར་ཞེས་མཆིས་ན། བཅོ མ་ལྡན་འདས་དེ་
སྐད་དུ་འདྲི་བ་དེ་ལ་ཇི་སྐད་དུ་བསྟན་པར་བགྱི། ཞེས་པ་ནས། བཅོ མ་ལྡན་འདས་ཀྱིས་བཀའ་སྩལ་
པ། རབ་འབྱོར་དེ་ལྟ་བས་ན་ཁྱོད་ཉིད་ལ་དྲི་ཡི། ཁྱོད་ཀྱིས་ཇི་ལྟར་བཟོད་པ་དེ་ལྟར་དུ་སྟོན་ཅིག ཅེས་
པའི་བར་གསུངས། གཉིས་པ་དེ་དགུ་སོ་སོར་སྟོན་པ་ལ། དང་པོ་ཕུང་པོར་བཏགས་ པའི་རྣམ་པར་
རྟོག་པ་སྟོན་པ་ལ། རབ་འབྱོར་དེ་ཇི་སྙམ་དུ་སེམས། གཟུགས་ ཀྱང་གཞན་ལ་སྒྱུ་མ་ཡང་གཞན་ཞིག་ཡིན་
སྙམ་མམ། ཚོར་བ་དང༌། འདུ་ཤེས་དང༌། འདུ་བྱེད་དང༌། རྣམ་པར་ཤེས་པ་ཡང་གཞན་ལ། སྒྱུ་
མ་ཡང་གཞན་ཞིག་ཡིན་སྙམ་མམ། གསོལ་པ། བཅོ མ་ལྡན་འདས་དེ་ལྟ་མ་ལགས་སོ། །ཞེས་གསུངས།
དེའི་དོན་འཆད་པ་ལ། སྐྱེས་བུ་བཏགས་པར་ཡོད་པའི་རྟེན་ཅན་ཕུང་པོ་དང༌། ཞེས་གསུངས།
གཉིས་པ་སྐྱེ་མཆེད་དུ་བཏགས་ པའི་རྣམ་པར་རྟོག་པ་སྟོན་པ་ལ། བཅོ མ་ལྡན་འདས་ཀྱིས་བཀའ་
སྩལ་པ། རབ་འབྱོར་དེ་ཅི་སྙམ་དུ་སེམས། མིག་ ཀྱང་གཞན་ལ། ཞེས་པ་ནས། ཆོས་ཀྱང་གཞན་ལ་
སྒྱུ་མ་ཡང་གཞན་ཞིག་ཡིན་སྙམ་མམ། རབ་འབྱོར་གྱིས་གསོལ་བ། བཅོ མ་ལྡན་འདས་དེ་ནི་མ་ལགས་
སོ། །ཞེས་གསུངས། དེའི་དོན་འཆད་པ་ལ། སྐྱེ་མཆེད་དང༌། ཞེས་གསུངས།
གསུམ་པ་ཁམས་སུ་བཏགས་པའི་རྣམ་པར་རྟོག་པ་སྟོན་པ་ལ། བཅོ མ་ལྡན་འདས་ཀྱིས་བཀའ་སྩལ་
པ། རབ་འབྱོར་དེ་ཅི་སྙམ་དུ་སེམས། མིག་དང་གཟུགས་དང་མིག་གི་རྣམ་པར་ཤེས་པ་ཡང་གཞན་ལ།
ཞེས་པ་ནས། རྣམ་པར་ཤེས་པའི་ཁམས་ཉིད་ཀྱང་སྒྱུ་མ་སྒྱུ་མ་ཉིད་ཀྱང་རྣམ་པར་ཤེས་པའི་ཁམས་སོ། །
315
ས་



ཞེས་གསུངས། དེའི་དོན་འཆད་པ་ལ། ཁམས་དང༌། ཞེས་གསུངས།
བཞི་པ་རྟེན་ཅིང་འབྲེལ་བར་འབྱུང་ བར་བཏགས་པ་ལ་རྣམ་པར་རྟོག་པ་སྟོན་པ་ལ། བཅོམ་ལྡན་
འདས་ཀྱིས་བཀའ་སྩལ་པ། རབ་འབྱོར་དེ་ཇི་སྙམ་དུ་སེམས། སྒྱུ་མ་ཡང་གཞན་ལ་རྟེན་ཅིང་འབྲེལ་ བར་
འབྱུང་བ་ཡང་གཞན་ཞིག་ཡིན་སྙམ་མམ། ཞེས་པ་ནས། སྒྱུ་མ་ཉིད་ཀྱང་རྒ་ཤི་ལགས་སོ། །ཞེས་
གསུངས། དེའི་དོན་འཆད་པ་ལ། རྟེན་ཅིང་འབྲེལ་བར་འབྱུང་བ་དང༌། ཞེས་གསུངས། །
ལྔ་པ་རྣམ་པར་བྱང་བར་བཏགས་པ་ལ་རྣམ་པར་རྟོག་པ་སྟོན་པ་ལ། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་དེ་ཇི་སྙམ་དུ་སེམས། བྱང་ཆོས་རྣམས་ཀྱི་བར་ཡང་གཞན་ལ། སྒྱུ་མ་ཡང་
གཞན་ཞིག་ཡིན་སྙམ་མམ། གསོལ་པ། བཅོམ་ལྡན་འདས་དེ་ལྟ་མ་ལགས་སོ། །ཞེས་གསུངས། དེའི་
དོན་འཆད་པ་ལ། རྣམ་པར་བྱང་བ་དང༌། ཞེས་གསུངས།
དྲུག་པ་མཐོང་བའི་ལམ་དུ་བཏགས་པ་ལ་རྣམ་པར་རྟོག་པ་སྟོན་པ་ལ། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་དེ་ཇི་སྙམ་དུ་སེམས། སྟོང་པ་ཉིད་དང་མཚན་མ་མེད་པ་དང་སྨོན་པ་མེད་
པ་ཡང་གཞན་ལ། སྒྱུ་མ་ཡང་གཞན་ཞིག་ཡིན་སྙམ་མམ། གསོལ་པ། བཅོམ་ལྡན་འདས་དེ་ལྟ་མ་
ལགས་སོ། །ཞེས་གསུངས། དེའི་དོན་འཆད་པ་ལ། མཐོང་བ་དང༌། ཞེས་གསུངས།
བདུན་པ་སྒོམ་པའི་ལམ་དུ་བཏགས་པ་ལ་རྣམ་པར་རྟོག་པ་སྟོན་པ་ལ། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་དེ་ཅི་སྙམ་དུ་སེམས། སྒྱུ་མ་ཡང་གཞན་ལ། བསམ་གཏན་དང་གཟུགས་
མེད་པའི་སྙོམས་པར་འཇུག་པ་ཡང་གཞན་ནམ། གསོལ་པ། བཅོམ་ལྡན་འདས་དེ་ནི་མ་ལགས་སོ། །
ཞེས་གསུངས། དེའི་དོན་འཆད་ལ་ལ། སྒོམ་པ་དང༌། ཞེས་གསུངས། །
བརྒྱད་པ་ཁྱད་པར་གྱི་ལམ་དུ་བཏགས་པ་ལ་རྣམ་པར་རྟོག་པ་སྟོན་པ་ལ། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་དེ་ཅི་སྙམ་དུ་སེམས། སྒྱུ་མ་ཡང་གཞན་ལ། སྟོང་པ་ཉིད་ཐམས་ཅད་ཀྱང་
གཞན་ཞིག་ཡིན་སྙམ་མམ། གསོལ་པ། བཅོམ་ལྡན་འདས་དེ་ནི་མ་ལགས་སོ། །ཞེས་གསུངས། དེའི་
དོན་འཆད་པ་ལ། ཁྱད་པར་དང༌། ཞེས་གསུངས། །
དགུ་པ་མི་སློབ་པའི་ལམ་དུ་བཏགས་པ་ལ་རྣམ་པར་རྟོག་པ་སྟོན་པ་ལ། བཅོ མ་ལྡན་འདས་ཀྱིས་
བཀའ་སྩལ་པ། རབ་འབྱོར་དེ་ཅི་སྙམ་དུ་སེམས། དེ་བཞིན་གཤེགས་པའི་སྟོབས་ བཅུ་དང༌། སངས་
རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་ཡང་གཞན་ལ། སྒྱུ་མ་ཡང་གཞན་ཞིག་ཡིན་སྙམ་མམ། ཞེས་
པ་ནས། རྣམ་པ་ཐམས་ཅད་མཁྱེན་པ་ཉིད་རྗེས་སུ་ཐོབ་པར་རིག་པར་བྱའོ། །ཞེས་པའི་ བར་གསུངས།
316



དེའི་དོན་འཆད་པ་ལ། མི་སློབ་པའི་ལམ་ལ་འཛིན་པར་རྣམ་པར་རྟོག་པ་རྣམས་ཏེ། ཞེས་གསུངས།
དེ་ཡང་མདོ་ལས་ཇི་ལྟར་བསྟན་ཚུལ་ཡོད་དེ། ཀུན་ནས་ཉོན་མོངས་གཟུང་རྟོག་གཉིས་པ་དང་། བདུན་
པ། བརྒྱད་པ། དགུ་པ་རྣམས་མདོ་ལས་གཉེན་པོའི་སྒོ་ནས་བསྟན། རྣམ་བྱང་གཟུང་རྟོག་བཞི་པ་མ་
གཏོགས་པ་རྣམས་ངོ་བོའི་སྒོ་ནས་ བསྟན། རྫས་འཛིན་རྟོག་པ་དགུ་གཉེན་པོའི་སྒོ་ནས་བསྟན། བཏགས་
འཛིན་རྟོག་པ་དགུ་ཡུལ་གྱི་སྒོ་ནས་བསྟན་ཏོ། །
བཞི་པ་དོན་བསྡུ་བ་ལ། དེ་ལྟ་བུའི་རྣམ་པར་རྟོག་པ་བཞི་དང་ངེས་པར་འབྱེད་པའི་ཆ་དང་
མཐུན་པ་བཞི་པོ་གྲངས་བཞིན་དུ་ལྡན་པ་ཡིན་ནོ། །ཞེས་གསུངས།
སྐབས་འདིར་མཐའ་དཔྱད་པ་ལ། སྤང་བྱ་རྟོག་པ་བཤད་པ་དང༌། སྤོང་བྱེད་གཉེན་པོ་བཤད་
པའོ། །དང་པོ་ལ། གང་གིས་རྟོག་པའི་ངོ་བོ། གང་ལ་རྟོག་པའི་ཡུལ། ཇི་ལྟར་རྟོག་པའི་ཚུལ། རྟོག་
པ་དེའི་རབ་དབྱེ། གྲངས་ངེས་པ། གོ་རིམ་ངེས་པ། མུ་བཞིར་བརྩི་ཚུལ་ལ་དོགས་པ་དཔྱད་པ།
ཁྱད་ཆོས་སུ་འགྱུར་ཚུལ་དང་བརྒྱད་ལས། དང་པོ་ལ། སྤྱི་དང་བྱེ་བྲག་བཤད་པ་གཉིས་ལས། དང་པོ་
ལ། སྤྱིར་རྟོག་པ་ལ་གསུང་རབ་ལས་མང་དུ་གསུངས་ཏེ། མཛོད་ལས། རྟོག་དང་དཔྱོད་པ་རྩིང་
ཞིབ་ཉིད། །ཞེས་སེམས་པ་དང་ཤེས་རབ་ཀྱི་ཆར་གྱུར་པའི་སེམས་རྩིང་བའི་རྣམ་པ་ཅན་ལ་རྟོག་པར་
བཤད་པ་དང༌། རྣམ་འགྲེལ་ལས། ཤེས་གང་གང་ལ་སྒྲ་དོན་འཛིན། །དེ་ནི་དེ་ལ་རྟོག་པ་ཡིན། །
ཞེས་སྒྲ་དོན་འདྲེས་རུང་དུ་འཛིན་པ་ལ་རྟོག་པར་བཤད་པ་དང༌། དབུས་མཐའ་ལས། ཡང་དག་མ་
ཡིན་ཀུན་རྟོག་ཡོད། །སེམས་དང་སེམས་བྱུང་ཁམས་གསུམ་པ། །ཞེས་གཟུང་འཛིན་གཉིས་སུ་སྣང་བའི་
ཁམས་གསུམ་པའི་སེམས་སེམས་བྱུང་ལ་རྟོག་པར་བཤད་པ་དུ་མ་ཡོད་པའི་ཕྱིར། དེ་དག་གི་ནང་ནས།
སྐབས་འདིར་བསྟན་གྱི་རྟོག་པ་དེ་ལ་སྒྲ་དོན་འདྲེས་རུང་དུ་འཛིན་པའི་རྟོག་པས་ཁྱབ། ཚུར་མ་ཁྱབ་བོ།།
དེས་ན་རང་ཡུལ་བདེན་གྲུབ་ཏུ་འཛིན་པའི་བློ་སྐབས་འདིར་བསྟན་གྱི་ཤེས་སྒྲིབ་རྟོག་པའི་མཚན་་་་་་
ཉིད།།
ཁ་ཅིག རང་ཡུལ་གཞི་གྲུབ་ཀྱི་ཆོས་ལ་དམིགས་ནས་བདེན་པར་ཞེན་པའི་བློ། ཤེས་སྒྲིབ་རྟོག་
པའི་མཚན་ཉིད་ཟེར་བ་མི་འཐད་དེ། གཟུགས་ཕྱི་རོལ་དོན་དུ་འཛིན་པའི་རྟོག་པ་ཤེས་སྒྲིབ་ཡིན་ པའི་
ཕྱིར། དེ་སྒྲིབ་པ་གང་ཞིག དེ་ཉོན་མོངས་པའི་སྒྲིབ་པ་མ་ཡིན་པའི་ཕྱིར། ཁྱབ་སྟེ། སྒྲིབ་པ་ལ་དེ་
གཉིས་སུ་གྲངས་ངེས་པའི་ཕྱིར་ཏེ། དབུས་མཐའ་ལས། ཉོན་མོངས་པ་ཡི་སྒྲིབ་པ་དང་། །ཤེས་བྱའི་
སྒྲིབ་པ་གཉིས་སུ་བསྟན། །དེ་ནི་སྒྲིབ་པ་ཐམས་ཅད་དོ། །དེ་ཟད་ནས་ནི་གྲོལ་བར་འགྱུར། །ཞེས་
317



གསུངས་པའི་ཕྱིར། ཁོ་ན་རེ། རི་བོང་རྭ་བདེན་གྲུབ་ཏུ་འཛིན་པའི་བློ་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར། རི་བོང་རྭ་དེའི་ཕྱིར་ན་མ་ཁྱབ་བོ། །
གཉིས་པ་ནི། འོ་ན་རྟོག་པ་འདི་དག་དགག་པའ མ་སྒྲུབ་པའི་རྣམ་པ་ཅན་གང་ཡིན་ཞེ་ན། ཁ་
ཅིག དེ་ལ་དགག་རྟོག་གིས་ཁྱབ་པར་འདོད་པ་མི་འཐད་དེ། སྐབས་འདི་དང་རྩེ་སྦྱོར་གྱི་སྐབས་
གཉིས་ཀར། ཤེས་སྒྲིབ་རྟོག་པ་དང་སྒྲུབ་རྟོག་གི་གཞི་མཐུན་ཡོད་པར་བསྟན་པའི་ཕྱིར་ཏེ། སྐབས་
འདིར་ཉོན་མོངས་ཅན་གྱི་མ་རིག་པ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་བློ་དེ། ཤེས་
སྒྲིབ་ཀུན་ནས་ཉོན་མོངས་གཟུང་རྟོག་དང་། རྣམ་བྱང་ཕྱོགས་ཀྱི་ཕུང་པོ་ལ་དམིགས་ནས་ལོངས་སྤྱད་
བྱར་བདེན་པར་ཞེན་པའི་བློ་དེ། ཤེས་སྒྲིབ་རྣམ་བྱང་གཟུང་རྟོག་ཏུ་བསྟན་པའི་ཕྱིར་དང༌། རྩེ་སྦྱོར་གྱི་
སྐབས་སུ། ཐེག་ཆེན་གྱི་ལམ་འབྲས་ལ་དམིགས་ནས་འཇུག་བྱར་བདེན་པར་ཞེན་པའི་བློ་དེ། ཤེས་སྒྲིབ་
འཇུག་པ་གཟུང་རྟོག་དང༌། ཉན་རང་གི་ལམ་འབྲས་ལ་དམིགས་ནས་ལྡོག་བྱར་བདེན་པར་ཞེན་པའི་
ཞེན་རིག་དེ། ཤེས་སྒྲིབ་ལྡོག་པ་གཟུང་རྟོག་ཏུ་བསྟན་པའི་ཕྱིར། དེ་ལ་སྒྲུབ་རྟོག་གིས་ ཀྱང་མ་ཁྱབ་སྟེ།
གཟུགས་བདེན་སྟོང་བདེན་གྲུབ་ཏུ་ཞེན་པའི་ཞེན་རིག་དེ་འདིར་བསྟན་ཤེས་སྒྲིབ་རྟོག་པ་ཡིན་པའི་ཕྱིར། །
གཉིས་པ་གང་ལ་རྟོག་པའི་ཡུལ་ནི། འདིར་བསྟན་ཤེས་སྒྲིབ་རྟོག་པའི་ཡུལ་ལ་གཉིས་སུ་ཡོད་དེ།
དེ་ལ་གཟུང་བ་དང་འཛིན་པ་གཉིས་སུ་ཡོད་པའི་ཕྱིར། འོ་ན་འདིའི་གཟུང་འཛིན་གང་ལ་བྱེད་ཅེ་ན།
སྤྱིར་སངས་རྒྱུས་པ་ལ་གཟུང་འཛིན་གྱི་འཇོག་ཚུལ་གསུམ་དུ་ཡོད་དེ། སྐྱེ་མཆེད་དང༌། ཤེས་པ་དང་
ཤེས་བྱ། བདག་དང་བདག་གི་བའི་དབང་དུ་བྱས་པ་གསུམ་དུ་ཡོད་པའི་ཕྱིར། དང་པོའི་དབང་དུ་བྱས་
ན་ཡུལ་དྲུག་གཟུང་བ་དང་། དབང་པོ་དྲུག་འཛིན་པ་ཡིན་ལ། གཉིས་པའི་དབང་དུ་བྱས་ན་གཟུགས་
སོགས་རྣམས་གཟུང་བ་དང༌། རིག་པ་ཐམས་ཅད་འཛིན་པ་ཡིན་ལ། གསུམ་པའི་དབང་དུ་བྱས་ན་
བདག་ནི་འཛིན་པ་དང༌། བདག་གི་བ་གཟུང་བ་ཡིན་པའི་ཕྱིར། དེ་ལ་འདིར་ནི་ཕྱི་མའི་དབང་དུ་བྱས་
པ་ཡིན་ཏེ། གཟུང་བ་ནི་རྫས་བཏགས་ཀྱི་ལོངས་སྤྱད་པར་བྱ་བ་སྟེ་བཟའ་བྱ་དང༌། འཛིན་པ་ནི་དེ་ལ་
ལོངས་སྤྱོད་པ་པོ་སྟེ་ཟབ་པོ་ཡིན་པའི་ཕྱིར། དེ་ལྟར་བདག་ཉིད་ཆེན་པོས་གསུངས་པ་འཐད་པར་གསེར་
ཕྲེད་ལས་གསུངས་ པའི་ཕྱིར། ཉི་སྣང་ལས། གཟུང་བའི་རྣམ་པར་རྟོག་པ་དང་པོ་ནི་དངོས་པོ་ཐམས་
ཅད་པ་ཁོ་ན་ཡིན་ལ། གཉིས་པ་ནི་རྣམ་པར་བྱང་བའི་དངོས་པོ་ཁོ་ན་ཡིན་ཏེ། འདི་ནི་གཟུང་བའི་རྣམ་
པར་རྟོག་པ་འདི་དག་གི་ཁྱད་པར་ཡིན་ནོ། །དེ་ལྟར་བྱས་ན་གཟུང་བའི་རྣམ་པར་རྟོག་པ་ དང་པོ་གང་
ཡིན་པ་དེ་ནི་གཉིས་པ་ཡང་ཡིན་ནོ། །ཞེས་གསུངས་པ་ནི་ཚིག་སྔ་མ་དང་ལྡན་པའོ། །རེ་ཞིག་དང་པོ་གང་
，
，
318



ཡིན་པ་གཉིས་པ་ཡང་ཡིན་ པ འོ་དེ་ནི་གཟུང་བའི་རྣམ་པར་རྟོག་པོ་དང་པོར་གྱུར་པ་དངོས་པོ་ཐམས་ཅད་
པ་བཞིན་ནོ། །གཉིས་པ་ཁོ་ན་ཡིན་གྱི་ དང༌ པོ་མ་ཡིན་པ་ནི་གཟུང་བའི་རྣམ་པར་རྟོག་པ་གཉིས་པ་ རྣམ་
པར་བྱང་བ་ཙམ་མ་ཡིན་པ་ལ་བརྟེན་པ་བཞིན་ནོ། །ཞེས་ཤེས་སྒྲིབ་ཀུན་ནས་ཉོན་མོངས་གཟུང་རྟོག་གི་
ཡུལ་ལ་ཀུན་བྱང་གཉིས་ཀ་ཡོད་པ་དང༌། རྣམ་བྱ ང་གཟུང་རྟོག་གི་ཡུལ་ལ་རྣམ་བྱང་གི་དངོ ས་པོ་ཙམ་དུ་
གསུངས་ལ། འདི་ལ་བ་ཅིག་ཉི་སྣང་ལ་ནང་འ ག ལ་ཏེ། ཤེས་སྒྲིབ་ཀུན་ནས་ཉོན་མོངས་གཟུང་རྟོག་ཆོས་
ཅན། ཀུན་ནས་ཉོ ན་མོ ངས་པ་དང་རྣམ་པར་བྱང་བའི་ཆོས་ལ་དམི གས་པར་ཐལ། ཆོས་ཅན་དེའི་ཕྱིར།
མ་བྱ བ་ན། གཟུང་བའི་རྣམ་པ ར་རྟོ ག་པ་དང་པོ་ནི་དངོས་པོ་ཐམས་ཅད་པ་ཁོ་ན་ཡིན་ནོ། །ཞེས་གསུངས་
པ་དང་འགལ། འདོད་ན། དེ་གཉིས་ཀ་ལ་མ་དམིགས་པར་ཐལ། རྣམ་བྱང་གཟུང་རྟོག་ཡིན་པའི་
ཕྱིར། མ་ཁྱབ་ན། གཉིས་པ་ནི་རྣམ་པར་བྱང་བའི་དངོས་པོ་ཁོ་ན་ཡིན་ཏེ། ཞེས་གསུངས་པ་དང་
འགལ་ལོ། །མ་གྲུབ་ན། དེར་ཐལ། ཆོས་ཅན་དེའི་ཕྱིར། མ་ཁྱབ་ན། གཟུང་བའི་རྣམ་པར་རྟོག་པ་
དང་པོ་གང་ཡིན་པ་དེ་ནི་གཉིས་པ་ཡང་ཡིན་ནོ། །ཞེས་གསུངས་པ་དང་འགལ་ལོ། །ཞེས་ཟེར་བ་མི་
འཐད་དེ། གཟུང་བའི་རྣམ་པར་རྟོག་པ་དང་པོ་གང་ཡིན་པ་དེ་ནི་གཉིས་པ་ཡང་ཡིན་ནོ། །ཞེས་གསུངས་
པའི་དོན་ནི། ཀུན་ནས་ཉོན་མོངས་པ་དང༌། རྣམ་བྱང་གི་གཟུང་བ་གཉིས་ཀ་ལ་དམིགས་ནས་གཟུང་
བྱར་བདེན་པར་ཞེན་པའི་བློ་ཡིན་ན། ཤེས་སྒྲིབ་རྣམ་བྱང་གཟུང་རྟོག་ཡིན་དགོས་པའི་དོན་ཡིན་གྱི།
གཟུང་རྟོག་དང་པོ་ལ་གཉིས་པས་ཁྱབ་པའི་དོན་མ་ཡིན་པའི་ཕྱིར་ཏེ། རེ་ཤིག་དང་པོ་གང་ཡིན་པ་གཉིས་
པ་ཡང་ཡིན་ པས་དེ་ནི་གཟུང་བའི་རྣམ་པར་རྟོག་པ་དང་པོར་གྱུར་པ་དངོས་པོ་ཐམས་ཅད་པ་བཞིན་ནོ། །
ཞེས་གསུངས་པའི་ཕྱིར། དེ་ལྟར་ཡང་། རྣམ་བཤད་ལས། སློབ་དཔོན་འཕགས་པས་གཟུང་བའི་
རྣམ་པར་རྟོག་པ་དང་པོ་གང་ཡིན་པ་གཉིས་པ་ཡིན་པར་བསྟན་པའི་དོན་ནི། ཀུན་ནས་ཉོན་མོངས་པ་
དང་། རྣམ་བྱང་གི་གཟུང་བ་ཙམ་ལ་དམིགས་ནས་གཟུང་བྱར་བདེན་པར་ཞེན་པ་ཡིན་ན། གཟུང་རྟོག་
ཡིན་པས་ཁྱབ་པར་སྟོན་པ་ཡིན་གྱི། ཀུན་ནས་ཉོན་མོངས་གཟུང་རྟོག་ལ་རྣམ་བྱང་གཟུང་རྟོག་གིས་ཁྱབ་
པར་སྟོན་པ་འབྲེལ་མེད་པའོ། །ཞེས་གསུངས་པའི་ཕྱིར། འགྲེལ་ཆེན་ལས། གཞན་དག་ན་རེ་ཀུན་ནས་
ཉོན་མོངས་པའི་གཞི་ལ་བརྟེན་པ་ནི་དང་པོ་ཡིན་ལ། རྣམ་པར་བྱང་བའི་གཞི་ལ་བརྟེན་པ་ནི་གཉིས་པ་
ཡིན་པས། འདི་གཉིས་ཕན་ཚུན་རྣམ་པར་གཅོད་པའི་རང་བཞིན་ཡིན་པའི་ཕྱིར་འདི་གཉིས་ནི་ཐ་ད་ད་
པ་ཁོ་ནའོ། །ཞེས་ཤེས་སྒྲིབ་ཀུན་ནས་ཉོན་མོངས་ གཟུང་རྟོག་དང་། རྣམ་བྱང་གཟུང་རྟོ ག་གཉིས་འགལ་
བར་གསུངས། གཟུང་རྟོག་དང་པོས་ཀུན་ནས་ཉོན་མོངས་ཕྱོགས་ཀྱི་ཆོས་ཙམ་དང༌། ་གཉིས་པས་རྣམ་
-
319



བྱང་ཕྱོགས་ཀྱི་ཆོས་ཙ མ་དམིགས་ཡུལ་དུ་བྱེད་པ་ཡིན་ནོ། །འཛིན་རྟོག་གི་ཡུལ་ལ། ཚིག་གསལ་དུ།
སོ་སོའི་སྐྱེ་བོ་ཡུལ་དུ་བྱས་ཏེ་སྐྱེས་བུ་རྫས་སུ་ཡོད་པར་འཛིན་པ་དང༌། འཕགས་པའི་གང་ཟག་ཡུལ་དུ་
བྱས་ཏེ་དེ་ལ་བཏགས་པར་ཡོད་པར་འཛིན་པ་ཞེས་གཟུང་བ་དང་འཛིན་པར་སྦྱོར། ཞེས་བཤད་པ་མི་
འཐད་པར་ཐལ། སོ་སྐྱེས་རྫས་ཡོད་དུ་ཤེས་པ་དང༌། འཕགས་པས་བཏགས་ཡོད་དུ་རྟོག་པར་བཤད་པ་
མ་དགོངས་པའི་ཕྱིར། དེས་ན་རྩ་འགྲེལ་གཉིས་ཀར་སེམས་ཅན་རྫས་སུ་ཡོད་པ་དང༌། སེམས་ཅན་
བཏགས་པར་ཡོད་པར་རྟོག་པ། ཞེས་བཤད་པས་འཛིན་རྟོག་སྔ་མ་རྫས་འཛིན་དང་། གཉིས་པ་བཏགས་
འཛིན་ལ་དམིགས་པའི་ཡུལ་ཅན་ཡིན་ནོ། །
དེས་ན་རྫས་འཛིན་རྟོག་པས་རྫས་འཛིན་ལ་དམིགས། རྫས་འཛིན་གྱིས་རྫས་ཡོད་ལ་དམིགས།
བཏགས་འཛིན་རྟོག་པས་བཏགས་འཛིན་ལ་དམིགས། བཏགས་འཛིན་གྱིས་བཏགས་ཡོད་ལ་དམིགས་པ་
ཡིན་ལ། གང་ཟག་དོན་བྱེད་ནུས་པ་དང༌། གང་ཟག་རང་རྐྱ་ཐུབ་པའི་རྫས་ཡོད་གཉིས་འདིར་བསྟན་
རྫས་ཡོད་དང༌། དེར་འཛིན་པའི་བློ་གཉིས་རྗེས་འཛིན་དང༌། ཕུང་པོའི་ཚོགས་ལ་སྐྱེས་བུར་བཏགས་
པ་དང༌། གང་ཟག་བདེན་སྟོང་སྒྱུ་མ་ལྟ་བུ་ལ་སྐྱེས་བུར་བཏགས་པ་གཉིས་འདིར་བསྟན་བཏགས་ ཡོད་
དང་། དེར་འཛིན་པའི་བློ་གཉིས་བཏགས་འཛིན་ཡིན་ནོ། ། །
གསུམ་པ་ནི། འོ་ན་ཡུལ་དེ་དག་ལ་ཇི་ལྟར་ཞེན་པ་ཡིན་ཞེ་ན། དེའི་ཚུལ་ཡོད་དེ། ཀུན་བྱང་གི་
གཟུང་བ་ལ་དམིགས་ནས་རིམ་པ་ལྟར་འདི་ནི་མཐའ་གཅིག་ཏུ་དོར་བྱའི་གཟུང་བའོ་སྙམ་དུ་མི་མཐུན་པ་་་་
དང་། འདི་ནི་མཐའ་གཅིག་ཏུ་བླང་བྱའི་གཟུང་བའོ་སྙམ་དུ་མཐུན་པར་འཛིན་པ་ནི་གཟུང་རྟོག་གི་ཞེན་
ཡུལ་དང༌། གང་ཟག་ཏུ་བཏགས་པའི་གཞི་རྫས་སུ་གྲུབ་པ་འདི་དང་དེར་བཏགས་པའི་བཏགས་པ་ཙམ་
འདི་ནི་ཡུལ་རྣམས་ཀྱི་འཛིན་ པ་པོའམ། ལོངས་སྤྱོད་པ་པོའོ་སྙམ་དུ་ཞེན་པ་ནི་འཛིན་རྟོག་གི་ཞེན་ཡུལ་
ཡིན་པའི་ཕྱིར། དེས་ན་འདིར་སེམས་ཅན་དང་སྐྱེས་བུ་ཞེས་པ་ནི་གང་ཟག་དང་ཚོས་གཉིས་ཀྱི་གང་ཟག་
འབའ་ཞིག་ལ་བསམ་པ་མ་ཡིན་གྱི་ཡུལ་རྣམས་ཀྱི་འཛིན་བ་ཙམ་གྱི་མཚོན་བྱེད་དོ། །
བཞི་པ་ལ། སྐབས་འདིར་བསྟན་གྱི་ཤེས་སྒྲིབ་རྟོག་པ་དེ་ལ་རྩ་བའི་སྒོ་ནས་དབྱེ་ན་བཞིར་ཡོད་དེ།
ཀུན་ནས་ཉོན་མོངས་གཟུང་རྟོག རྣམ་བྱང་གཟུང་རྟོག རྫས་འཛིན་རྟོག་པ། བཏགས་འཛིན་རྟོག་
པ་རྣམས་སུ་ཡོད་ པའི་ཕྱིར། ཡུལ་གྱི་སྒོ་ནས་དབྱེ་ན་དུ་མར་ཡོད་དེ། དེ་དག་སོ་སོ་ལ་ཡུལ་གྱི་སྒོ་ནས་
དགུ་དགུར་ཡོད་ པའི་ ཕྱིར། རང་གི་དམིགས་ཡུལ་དུ་གྱུར་པའི་ གཟུང་བ་ལ་དམིགས་ནས་ལོངས་སྤྱད་བྱར་
བདེན་པར་ཞེན་པའི་ཞེན་རིག ཤེས་སྒྲིབ་གཟུང་རྟོག་གི་མཚན་ཉིད། རང་གི་དམིགས་ཡུལ་དུ་གྱུར་
320



པའི་ཀུན་ནས་ཉོན་མོངས་ཕྱོགས་ཀྱི་བདེན་པ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་་་་་
རིག ཤེས་སྒྲིབ་ཀུན་ནས་ཉོན་མོངས་གཟུང་རྟོག་གི་མཚན་ཉིད། དབྱེ་ན། རང་གི་དམིགས་ཡུལ་དུ་
གྱུར་ པའི་ཉོན་མོངས་ཅན་གྱི་མ་རིག་པ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིགས་་་་་
སོགས་དགུ་ཡོད། རང་གི་དམིགས་ཡུལ་དུ་གྱུར་པའི་རྣམ་བྱང་ཕྱོགས་ཀྱི་བདེན་པ་ལ་དམིགས་ནས་ལོངས་
སྤྱད་བྱར་བདེན་པར་ཞེན་ པའི་ཞེན་རིག ཤེས་སྒྲིབ་རྣམ་བྱང་གཟུང་རྟོག་གི་མཚན་ཉིད། དབྱེ་ན།
རྣམ་བྱང་གི་ཕུང་བོ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་སོགས་དགུ་ཡོད། །
རང་གི་དམིགས་ཡུལ་དུ་གྱུར་པའི་འཛིན་པ་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་
ཞེན་རིག ཤེས་སྒྲིབ་འཛིན་རྟོག་གི་མཚན་ཉིད་ཡིན། རང་གི་དམིགས་ཡུལ་དུ་གྱུར་པའི་རྫས་འཛིན་ལ་
ད མིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་ཞེན་རིག ཤེས་སྒྲིབ་རྫས་འཛིན་རྟོག་པའི་མཚན་
ཉིད། དབྱེ་ན། བདག་རང་དབང་ཅན་དུ་འཛིན་པའི་འཛིན་པ་ལ་དམིགས་ནས་དེར་ཞེན་པའི་ཞེན་
རིག་སོགས་དགུར་ཡོད།
དེར་གྱུར་པའི་བཏགས་འཛིན་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་ཞེན་རིག
ཤེས་སྒྲིབ་བཏགས་འཛིན་རྟོག་པའི་མཚན་ཉིད། དབྱེ་ན། ཕུང་སོགས་ ཀྱི་ཆོས་ལ་སྐྱེས་བུར་བཏགས་
ནས་འཛིན་པའི་འཛིན་པ་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་ཞེན་རིག་སོགས་་་་་་་
དགུར་ཡོད། །
ཁ་ཅིག རང་གི་དམིགས་ཡུལ་དུ་གྱུར་པའི་ གཟུང་བ་ལ་དམིགས་ནས་བདེན་པར་ཞེན་པའི་ཞེན་
རིག ཤེས་སྒྲིབ་གཟུང་རྟོག་གི་མཚན་ཉིད། དེར་གྱུར་པའི་འཛིན་པ་ལ་དམིགས་ནས་དེར་ཞེན་
པའི་ཞེན་རིག ཤེས་སྒྲིབ་འཛིན་རྟོག་གི་མཚན་ཉིད་ཟེར་བ་མི་འཐད་དེ། བུམ་འཛིན་རྟོག་པ་ལ་
དམིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་ཞེན་རིག་དེ། རང་གི་དམིགས་ཡུལ་དུ་གྱུར་པའི་
གཟུང་བ་ལ་དམིགས་ནས་བདེན་པར་ཞེན་པའི་ཞེན་རིག་ཡིན། ཉོན་མོངས་ཅན་གྱི་མ་རིག་པ་ལ་དམིགས་
ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་དེ། མཚན་ཉིད་གཉིས་པ་དེ་ཡིན་པའི་ཕྱིར་དང༌།
ཐེག་ཆེན་གྱི་མཐོང་ལམ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་དེ། ཤེས་སྒྲིབ་
གཟུང་རྟོག་ཡིན་པའི་ཕྱིར་ཏེ། མིག་དང་གཟུགས་ལ་སོགས་པའི་ཕུང་པོ་དང༌། ཞེས་དང༌། མཐོང་
བ་དང་སྒོམ་པ་དང་མི་སློབ་པའི་ལམ་ལ་གཟུང་བའི་རྣམ་པར་རྟོག་པ། ཞེས་གསུངས་པའི་ཕྱིར།
ཁ་ཅིག རང་གི་དམིགས་ཡུལ་དུ་གྱུར་པའི་ཉོན་མོངས་ པའི་ཆོས་ལ་དམིགས་ནས་གཟུང་བྱར་བདེན་
321



པར་ཞེན་པའི་ཞེན་རིག ཀུན་ནས་ཉོན་མོངས་གཟུང་རྟོག་གི་མཚན་ཉིད། དེར་གྱུར་པའི་རྣམ་བྱང་གི་
ཆོས་ལ་དམིགས་ནས་གཟུང་བྱར་བདེན་པར་ཞེན་ པའི་ཞེན་རིག རྣམ་བྱང་གཟུང་རྟོག་གི་མཚན་ཉིད་
ཟེར་ན། ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པའི་རྒྱུད་ཀྱི་གཟུགས་ཕུང་ལ་
དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་ཆོས་ཅན། མཚན་ཉིད་དེར་ཐལ། མཚོན་
བྱ་དེའི་ཕྱིར། རྟགས་སླ། འདོད་ན། དེའི་རྒྱུད་ཀྱི་གཟུགས་ཕུང་དེ་ཀུན་ནས་ཉོན་མོངས་ཕྱོགས་ཀྱི་
ཆོས་ཡིན་པར་ཐལ་ལོ། །འདོད་ན། དེའི་རྒྱུད་ལ་ཉོན་མོངས་ཡོད་པར་ཐལ་ལོ། །གཞན་ཡང༌། སྡུག་
བདེན་དུ་གྱུར་པའི་དད་པའི་དབང་བོ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་་་་་
ཆོས་ཅན། མཚོན་བྱ་གཉིས་པ་དེར་ཐལ། མཚན་ཉིད་དེའི་ཕྱིར་ཏེ། དེ་རྣམ་བྱང་གི་ཆོས་ཡིན་པའི་
ཕྱིར་ཏེ། དེ་རྣམ་བྱང་གི་དབང་པོ་ཡིན་ པའི་ཕྱིར། འདོད་མི་ནུས་ཏེ། ཤེས་སྒྲིབ་ཀུན་ནས་ཉོན་མོངས་
གཟུང་རྟོག་ཡིན་པའི་ཕྱིར། རྟགས་གྲུབ་སྟེ། དེ་འདྲའི་དད་པའི་དབང་པོ་དེ་ཀུན་ནས་ཉོན་མོངས་
ཕྱོགས་ ཀྱི་བདེན་པ་ཡིན་ པའི་ ཕྱིར།
ཁ་ཅིག རྫས་ཡོད་དང་རྫས་འཛིན་གང་རུང་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་་
པའི་ ཞེན་རིག ཤེས་སྒྲིབ་རྫས་འཛིན་རྟོག་པའི་མཚན་ཉིད། བཏགས་ཡོད་དང་བཏགས་འཛིན་གང་རུང་
ལ་དམིགས་ནས་དེར་ཞེན་པའི་རིག་པ། ཤེས་སྒྲིབ་བཏགས་འཛིན་རྟོག་པའི་མཚན་ཉིད་དུ་འདོད་པ་མི་
འཐད་དེ། རྫས་ཡོད་དང་བཏགས་ཡོད་གཉིས་ལོངས་སྤྱོད་བྱེད་མ་ཡིན་ པའི་ཕྱིར་ཏེ། ཡུལ་ཅན་མ་ཡིན་
པའི་ཕྱིར། ཁ་ཅིག རང་གི་དམིགས་ཡུལ་དུ་གྱུར་པའི་གང་ཟག་རྫས་ཡོད་དུ་འཛིན་པའི་འཛིན་པ་ལ་
དམིགས་ནས་བདེན་པར་ཞེན་པའི་ཞེན་རིག། སྐབས་འདིར་བསྟན་གྱི་ཤེས་སྒྲིབ་རྫས་འཛིན་རྟོག་པའི་
མཚན་ཉིད། དེར་གྱུར་པའི་སྐྱེས་བུ་བཏགས་ཡོད་དུ་འཛིན་པའི་འཛིན་པ་ལ་དམིགས་ནས་བདེན་པར་
ཞེན་པའི་རིག་པ། སྐབས་འདིར་བསྟན་གྱི་ཤེས་སྒྲིབ་བཏགས་འཛིན་རྟོག་པའི་མཚན་ཉིད་ཟེར་ན། ལྷས་
བྱིན་ རྫས་ཡོད་དུ་འཛིན་པའི་འཛིན་པ་ལ་དམིགས་ནས་བདེན་པར་ཞེན་པའི་ཞེན་རིག་ཆོས་ཅན། མཚན་
ཉིད་དང་པོ་དེར་ཐལ། མཚོན་བྱ་དེའི་ཕྱིར། ཆོས་ཅན་དེའི་ཕྱིར། འདོད་ན། ཁྱོད་ཀྱི་དམིགས་ཡུལ་
དུ་གྱུར་པའི་གང་ཟག་རྫས་ཡོད་དུ་འཛིན་པའི་འཛིན་པ་ཡོད་པར་ཐལ་ལོ། །འདོད་ན། ལྷས་བྱིན་རྫས་
ཡོད་དུ་འཛིན་པའི་འཛིན་པ་གང་ཟག་རྫས་ཡོད་དུ་འཛིན་པའི་འཛིན་པར་ཐལ་ལོ། །འདོད་ན། གང་
ཟག་ཁྱོད་ཀྱི་དམིགས་ཡུལ་དང་འཛིན་སྟངས་ཀྱི་ཡུལ་གཉིས་སུ་ཕྱེ་བའི་དམིགས་ཡུལ་ཡིན་པར་ཐལ། ཁྱོད་
གང་ཟག་རྫས་ཡོད་དུ་འཛིན་པའི་འཛིན་པ་ཡིན་པའི་ཕྱིར། ཁོ་ན་རེ། ཤེས་སྒྲིབ་རྫས་འཛིན་རྟོག་པ་
322



དང་བཏགས་འཛིན་རྟོག་པ་གཉིས་འགལ་ཟེར་ན། མི་འཐད་དེ། རྣམ་མཁྱེན་ལ་དམིགས་ནས་ལོངས་
སྤྱོད་བྱེད་དུ་བདེན་པར་ཞེན་པའི་ཞེན་རིག་དེ་དེ་གཉིས་ཀ་ཡིན་པའི་ཕྱིར་ཏེ། རྣམ་མཁྱེན་དེ་རྫས་འཛིན་
དང་བཏགས་འཛིན་གཉིས་ཀ་ཡིན་པའི་ཕྱིར་ཏེ། དེ་གང་ཟག་དོན་བྱེད་ནུས་པར་འཛིན་པའི་བློ་དང་།
སྐྱེས་བུ་བཏགས་ ཡོད་དུ་འཛིན་པའི་བློ་གཉིས་ཀ་ཡིན་པའི་ཕྱིར། །
ལྔ་པ་ནི། རྟོག་པ་ལ་བཞི་པོ་དེར་གྲངས་ངེས་ཏེ། རྟོག་བྱ་ལ་གཟུང་འཛིན་གཉིས་སུ་ངེས་ལ།
གཟུང་བ་ལ་ཀུན་ནས་ཉོན་མོངས་ཕྱོགས་ཀྱི་གཟུང་བ་དང་རྣམ་བྱང་ཕྱོགས་ ཀྱི་གཟུང་བ་གཉིས་སུ་ངེས།
འཛིན་པ་ལ་ཡང་རྫས་འཛིན་དང༌། བཏགས་འཛིན་གཉིས་སུ་གྲངས་ངེས་པའི་ཕྱིར། དྲུག་པ་ནི།
རྟོག་པ་བཞིའི་གོ་རིམ་འདི་ལྟར་བཤད་པའི་རྒྱུ་མཚན་ཡོད་དེ། ཐེག་ཆེན་གྱི་སྦྱོར་ལམ་དྲོད་སོགས་ བཞི་
དང་སྤང་གཉེན་དུ་སྦྱོར་བའི་རིམ་པས་དེ་ལྟར་ཡོད་པའི་ཕྱིར། ཁ་ཅིག སྐབས་འདིར་བསྟན་གྱི་རྟོག་
པ་ལ་གཟུང་རྟོག་དང་འཛིན་རྟོག་གཉིས་སུ་གྲངས་ངེས། ཟེར་བ་མི་འཐད་དེ། ཐེག་ཆེན་གྱི་མཐོང་ལམ་
ལ་དམིགས་ནས་བདེན་པར་ཞེན་པའི་ཞེན་རིག་དེ། སྐགས་འདིར་བསྟན་གྱི་རྟོག་པ་ཡིན་པའི་ཕྱིར་ཏེ།
བདེན་འཛིན་ཡིན་པའི་ཕྱིར།
བདུན་པ་མུ་བཞིར་རྩི་ཚུལ་ནི། ཉི་སྣང་ལས། གཟུང་བའི་རྣམ་པར་རྟོག་པ་ཡིན་ལ་འཛིན་པའི་
རྣམ་པར་རྟོག་པ་མ་ཡིན་ཞེས་བྱ་བ་ལ་མུ་བཞི་སྟེ། དང་པོ་ནི། གཟུགས་ལ་སོགས་པའི་ཡུལ་དྲུག་གོ །
གཉིས་པ་ནི། སྐད་ཅིག་མ་གཅིག་དང་ལྡན་པའི་རྣམ་པར་ཤེས་པའོ། །གསུམ་པ་ནི། སྐད་ཅིག་མ་
གཞན་གྱི་དེ་ཉིད་དོ། །བཞི་པ་ནི། དེ་དག་དང་འབྲེལ་བའི་ཤེས་རབ་ཀྱི་ཕ་རོལ་ཏུ་ཕྱིན་པའོ། །ཞེས་
གསུངས༑ འདི་ནི་དོན་ལ་གཟུགས་ཕུང་ལ་དམིགས་ནས་བདེན་པར་ཞེན་པའི་བློ་དེ། གཟུང་རྟོ ག་ཁོ་
ན་ཡིན་ པའི་མུ་དང་། ཤེས་པ་དུས་མཐའི་སྐད་ཅིག་མ་ལ་དམིགས་ནས་བདེན་པར་ཞེན་པའི་བློ་དེ།
འཛིན་རྟོག་ཁོ་ན་ཡིན་པའི་མུ་ཡིན་ཡང་། དེ་གཟུང་རྟོག་མ་ཡིན་ཏེ། ཤེས་པ་དུས་མཐའི་སྐད་ཅིག་མ་
ཚུར་མཐོང་གིས་མངོན་སུམ་དུ་རྟོགས་མི་ནུས་པའི་ཕྱིར། རྒྱུན་བཅས་ཀྱི་ཤེས་པ་ལ་དམིགས་ནས་དེར་ཞེན་
པའི་བློ་དེ་གཉིས་ཀ་ཡིན་ པའི་མུ། འབྲས་བུ་ཤེར་ཕྱིན་དེ་གཉིས་ཀ་མ་ཡིན་ པའི་མུ་ཡིན་ཟེར་ན། སྟོང་
ཉིད་ལ་དམིགས་ནས། དེར་ཞེན་པའི་བློ་དེ་གཟུང་རྟོག་མ་ཡིན་པར་ཐལ། ཚུར་མཐོང་གིས་སྟོང་ཉིད་
མངོན་སུམ་དུ་རྟོགས་མི་ནུས་པའི་ ཕྱིར། ཁྱབ་པ་ཁས། འདོད་མི་ནུས་ཏེ། སྟོང་པ་ཉིད་དང་ཕ་རོལ་
ཏུ་ཕྱིན་པའི་དོན་ དང༌། ཞེས་གསུངས་པའི་ཕྱིར། གཞན་ཡང་། དེ་མི་འཐད་དེ། ཤེས་པ་དུས་མཐའི་
སྐད་ཅིག་མ་ལོངས་སྤྱད་བྱ་ཡིན་ པའི་ ཕྱིར།
323



ཁ་ཅིག ཤེས་པ་ལ་དམིགས་ནས་ལོངས་སྤྱད་བྱ་དང་ལོངས་སྤྱོད་བྱེད་གཉིས་ཀར་བདེན་པར་ཞེན་
པའི་ཞེན་རིག་དེ་གཉིས་ཀ་ཡིན་ཟེར་བ་མི་འཐད་དེ། བུམ་པ་རྟག་མི་རྟག་གཉིས་ཀར་འཛིན་པའི་བློ་དེ།
བུ མ་པ་རྟག་པར་འཛིན་པའི་བློ་དང༌། དེ་མི་རྟག་པར་འཛིན་པའི་བློ་གཉིས་ཀ་ཡིན་པར་ཐལ། རྣམ་པར་
ཤེས་པ་ལ་དམིགས་ནས་ལོངས་སྤྱད་བྱ་སྤྱོད་བྱེད་གཉིས་ཀར་བདེན་པར་ཞེན་པའི་བློ་དེ་དེ་ལ་དམིགས་ནས་
ལོངས་སྤྱད་བྱར་བདེན་པར་ཞེན་པའི་བློ་དང༌། ལོངས་སྤྱོད་བྱེད་དུ་བདེན་པར་ཞེན་པའི་བློ་གཉིས་ཀ་
ཡིན་ པའི་ ཕྱིར། རྟགས་ཁས། འདོད་ན། རྟོག་པ་དོན་མཐུན་དུ་ཐལ། བུམ་པ་མི་རྟག་པར་འཛིན་
པའི་བློ་ཡིན་པའི་ཕྱིར། དེ་བཞིན་དུ་གཟུགས་དང་གཟུགས་བདེན་སྟོང་གཉིས་ཀ་ལ་དམིགས་ནས་བདེན་
གྲུབ་ཏུ་ཞེན་པའི་བློ་དེ། དེ་གཉིས་ཀར་ཐལ་བས་དེ་དགག་རྟོག་དང་སྒྲུབ་རྟོག་གཉིས་ཀར་ཐལ་བ་དང༌།
སྡུག་བདེན་དང་ལམ་བདེན་གཉིས་ཀ་ལ་ད མིགས་ནས་བདེན་པར་ཞེན་པའི་བློ་དེ། སྡུག་བདེན་ལ་
དམིགས་ནས་བདེན་པར་ཞེན་པ་དང་། ལམ་བདེན་ལ་དམིགས་ནས་བདེན་པར་ཞེན་པ་གཉིས་ཀར་
ཐལ་བའི་སྒོ་ནས། ཀུན་ནས་ཉོན་མོངས་གཟུང་རྟོག་དང༌། རྣམ་བྱང་གཟུང་རྟོག་གཉིས་ཀར་
ཐལ་བ་སོགས་ ཀྱི་སྐྱོན་མང་དུ་འཇུག་གོ །ཁ་ཅིག ཀུན་ནས་ཉོན་མོངས་གཟུང་རྟོག་དང་རྣམ་
བྱང་གཟུང་རྟོག་གཉིས་ལ་མུ་བཞིར་ཕྱེ་ནས། ཀུན་ནས་ཉོན་མོངས་པ་ དང་། རྣམ་བྱང་གི་གཟུང་
བ་གཉིས་ཀ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་དེ་གཉིས་ཀ་ཡིན་པའི་མུ་ཡིན་
ཟེར་བ་ཡང་རིགས་པ་དེས་ཁེ གས་སོ། །ཁོ་ན་རེ། དེ་གཉིས་ཀ་ཡིན་པ་ཡོད་པར་ཐལ། བདེན་
བཞི་ལ་ད མི གས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་དེ་དེ་གཉིས་ཀ་ཡིན་པའི་ཕྱིར་ཏེ།
དེ་རང་གི་དམིགས་ཡུལ་དུ་གྱུར་པའི་ཀུན་ནས་ཉོན་མོངས་ཕྱོགས་ཀྱི་བདེན་པ་ལ་དམིགས་ནས་ལོངས་སྤྱད་་
བྱར་བདེན་པར་ཞེན་པའི་བློ་ཡིན་པའི་ཕྱིར། དེ་སྡུག་བདེན་ལ་དམིགས་ནས་དེའི་ཕྱིར། ཆོས་ཅན་
དེའི་ཕྱིར་ན་མ་ཁྱབ། རྣམ་བཤད་ལས། གཟུང་བར་རྟོག་པ་འཛིན་པར་རྟོག་བ་ཞེས་བྱ་བ་ནི་ཕྱོགས་
ཙམ་མཚོན་པར་བྱ་བ་ཡིན་གྱི། སྤང་བྱ་རྟོག་པ་ཐམས་ཅད་དེར་འཛིན་སྟངས་དེ་འདྲ་བར་ཟད་པ་མ་ཡིན་
ཏེ། ཉན་ཐོས་ཀྱི་ལམ་འབྲས་ལ་དམི གས་ནས་ལྡོག་བྱར་བདེན་པར་ཞེན་པ་ཡང་འདིར་བསྟན་སྤང་བྱ་
རྟོག་པ་ཡིན་པའི་ཕྱིར། ཞེས་གསུངས། དེས་ན་ལོངས་སྤྱད་བྱར་བདེན་བར་ཞེན་པ་དང་། ལོངས་
སྤྱོད་བྱེད་དུ་བདེན་པར་ཞེན་པ་ནི་གཟུང་བར་རྟོག་པ་དང་འཛིན་པར་རྟོག་པའི་དོན་ནོ། །ཞེས་གསུངས་
པའི་དོན་ལ།
ཕྱིས་ཀྱི་མཁས་པར་རློམ་པ་ཁ་ཅིག འདི་ལ་ནང་འགལ་ཡོད་དེ།
ཉན་རང་གི་ལམ་འབྲས་ལ་
324



དམིགས་ནས་བྱང་སེམས་ལམ་གྱི་ལྡོག་བྱར་བདེན་པར་ཞེན་པའི་ཞེན་རིག་ཆོས་ཅན། ལོངས་སྤྱད་བྱར་
བདེན་པར་ཞེན་པའི་ཞེན་རིག་ཏུ་ཐལ། ཤེས་སྒྲིབ་གཟུང་རྟོག་ཡིན་པའི་ཕྱིར། རྟ གས་གསལ་ལུང་དང་
པོའི་སྐབས་སུ་སོང་། ཁྱབ་པ་ལུང་རྗེས་མའི་སྐབས་སུ་སོང་བས་འཁོར་གསུམ་ཡིན་ནོ་ཞེས་ཟེར། འདི་
ལ་མཁས་པ་ཁ་ཅིག སྐྱོན་མེད་དེ། ལུང་དང་པོས་ཉན་རང་གི་ལམ་འབྲས་ལ་ད མིགས་ནས་ལོངས་སྤྱད་
བྱར་བདེན་པར་ཞེན་པའི་ཞེན་རིག་དེ་འདིར་བསྟན་ཤེས་སྒྲིབ་རྟོག་པར་བསྟན་གྱི། འདིར་བསྟན་ཤེས་
སྒྲིབ་གཟུང་རྟོག་ཏུ་བསྟན་པ་མ་ཡིན་པའི་ཕྱིར་ཏེ། ལུང་དང་པོས་འདིར་བསྟན་ཤེས་སྒྲིབ་གཟུང་རྟོག་
ཡིན་ན། ལོངས་སྤྱད་བྱར་བདེན་པར་ཞེན་པའི་ཞེན་རིག་ཡིན་པས་ཁྱ བ་པར་བསྟན་པ་གང་ཞིག དེ་
འདྲའི་ཞེན་རིག་དེ་ལོངས་སྤྱད་བྱར་བདེན་པར་ཞེན་པའི་ཞེན་རིག་མ་ཡིན་ པར་ཡང་ལུང་དང་པོས་བསྟན་་
པའི་ཕྱིར། དེས་ན་ལུང་དང་པོའི་དོན་ནི། འདིར་བསྟན་ཤེས་སྒྲིབ་རྟོག་པ་ཡིན་ན། གཟུང་རྟོག་དང་
འཛིན་རྟོག་གང་རུང་ཡིན་པས་མ་ཁྱབ་སྟེ། དེ་འདྲའི་ཞེན་རིག་དེ་འདིར་བསྟན་ཤེས་སྒྲིབ་རྟོག་པ་ཡིན་
པའི་ཕྱིར། ལུང་གཉིས་པའི་དོན་ནི། ལོངས་སྤྱད་བྱར་བདེན་པར་ཞེན་པའི་ཞེན་རིག ཤེས་སྒྲིབ་
གཟུང་རྟོག་གི་མཚན་ཉིད་དང༌། ལོངས་སྤྱོད་བྱེད་དུ་བདེན་པར་ཞེན་པའི་ཞེན་རིག ཤེས་སྒྲིབ་འཛིན་
རྟོག་གི་དོན་ཡིན། ཞེས་པའོ། །ཞེས་གསུངས།
རེ་ཞིག་དཔྱད་ན། དེ་འདྲའི་ཞེན་རིག་ཆོས་ཅན། ལོངས་སྤྱད་བྱར་བདེན་པར་ཞེན་པའི་
ཞེན་རིག་ཡིན་པར་ཐལ། གཟུང་བར་བདེན་པར་ཞེན་པའི་ཞེན་རིག་ཡིན་པའི་ཕྱིར་ཏེ། ཉན་རང་
གི་ལམ་འབྲས་ལ་དམིགས་ནས་དེའི་ཕྱིར་ཏེ། དེ་ལ་དམིགས་ནས་ཡུལ་དུ་བདེན་པར་ཞེན་པའི་ཞེན་རིག་
ཡིན་ པའི་ ཕྱིར། ཆོས་ཅན་དེའི་ཕྱིར། གཞན་ཡང་། དེ་ཤེས་སྒྲིབ་གཟུང་རྟོག་ཏུ་ཐལ། དེ་ལ་དམི གས་
ནས་བྱང་སེམས་ལམ་གྱི་ལྡོག་བྱའི་ཡུལ་དུ་བདེན་པར་ཞེན་པའི་བློ་དེ་དེ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ལོངས་སྤྱད་བྱར་བདེན་པར་ཞེན་པའི་བློ་ཡིན་ པའི་ཕྱིར། ཁྱབ་པ་ཁས། རྟགས་
སླ༑ གཞན་ཡང་། སྔ་མ་དེ་ཆོས་ཅན། ཤེས་སྒྲིབ་གཟུང་རྟོ ག་ཏུ་ཐལ། ཤེས་སྒྲིབ་ལྡོག་པ་གཟུང་རྟོ ག་
ཡིན་ པའི་ཕྱིར། རྟགས་གྲུབ་སྟེ། རྣམ་བཤད་ལས། དེ་ཡང་འདིར་བསྡུས་ནས་བསྟན་པ་ཙམ་ཡིན་ལ་
རྩེ་སྦྱོར་གྱི་སྐབས་སུ་བསྟན་པ་དང་དོན་གཅིག་ཏུ་ཤེས་པར་བྱའོ། །ཞེས་གསུངས་ པའི་ ཕྱིར། རྒྱས་པར་
འོག་ཏུ་འཆད་དོ། །དེས་ན་རྣམ་བཤད་ཀྱི་ལུང་དོན། གཟུང་བར་རྟོ ག་པ་དང་འཛིན་པར་རྟོག་པ་ཞེས་
བྱ་བ་ནི་ཕྱོགས་ཙམ་མཚོན་པར་བྱེད་པ་ཡིན་གྱི། སྐབས་འདིར་བསྟན་གྱི་སྤང་བྱ་རྟོག་པ་ཐམས་ཅད་
གཟུང་བ་ཙམ་དུ་བདེན་པར་ཞེན་པ་དང་འཛིན་པ་ཙམ་དུ་བདེན་པར་ཞེན་པར་ཟད་པ་མ་ཡིན་ཏེ། ཉན་
325



ཐོས་ཀྱི་ལམ་འབྲས་ལ་དམི གས་ནས་བྱང་སེམས་ལམ་གྱི་ལྡོག་བྱར་བདེན་པར་ཞེན་པ་དེ་ཤེས་སྒྲིབ་གཟུང་་་་་
རྟོ ག་ཡིན་ཡང༌། དེ་གཟུང་བ་ཙམ་དུ་བདེན་པར་ཞེན་པ་མ་ཡིན་པའི་ཕྱིར། དེ་ཤེས་སྒྲིབ་གཟུང་རྟོག་
ཡིན་ཏེ། འཇུག་པ་དང་ནི་ལྡོག་པ་ལ། །ཞེས་སོགས་ཀྱི་རྩ་འགྲེལ་གྱིས་དེ་ཤེས་སྒྲིབ་ལྡོག་པ་གཟུང་རྟོག་ཏུ་
བསྟན་ པའི་ཕྱིར། གཉིས་པ་གྲུབ་སྟེ། དེ་གཟུང་བའི་ཁྱད་པར་བྱང་སེམས་ལམ་གྱི་ལྡོག་བྱར་བདེན་པར་
ཞེན་པ་ཡིན་པའི་ཕྱིར། ཞེས་པའོ། །
བརྒྱད་པ་ནི། ཐེག་ཆེན་གྱི་སྦྱོར་ལམ་དེ་རྣམ་རྟོག་ལྡན་ཚུལ་གྱི་སྒོ་ནས། ཐེག་དམན་གྱི་སྦྱོར་ལམ་
ལས་ཁྱད་པར་དུ་འཕགས་ཏེ། དེ་ཤེས་སྒྲིབ་རྟོ ག་པ་བཞི་པོ་དེ་བྱང་སེམས་སྦྱོར་ལམ་པའི་འདོད་བྱའི་
ཡུལ་བྱང་ཆུབ་ཐོབ་པ་ལ་གེགས་བྱེད། ཐེག་ཆེན་གྱི་སྦྱོར་ལམ་དེས་ཤེས་སྒྲིབ་རྟོག་པ་མངོན་གྱུར་པ་མགོ་
གནོན་ པའི་ ཕྱིར་འབད་རྩོལ་ངལ་དུབ་དུ་མ་བྱེད་དགོས་པ་ཀུན་ནས་ཉོན་མོངས་བྱེད་དུ་ལྡན་པའི་ཕྱིར་ཏེ།
རྒྱན་སྣང་ལས། དེ་ལྟར་འོག་ནས་འཆད་པར་འགྱུར་བའི་རྩེ་མོའི་མངོན་པར་རྟོ གས་པས་བསྡུས་པ་མཐོང་
བ་དང་སྒོམ་པའི་ལམ་གྱིས་སྤང་བར་བྱ་བའི་རྣམ་པར་རྟོག་པ་བཞི་རྣམས་ཀྱི་གྲངས་ཇི་ལྟ་བ་བཞིན་དུ་ངེས་་
པར་འབྱེད་པའི་ཆ་དང་མཐུན་པ་འདི་དག་ཀུན་ནས་ཉོན་མོངས་པ་ལ་བརྟེན་ནས་བརྗོད་པར་བྱའོ། །ཞེས་
གསུངས་པའི་ཕྱིར། གཉིས་པ་སྤོང་བྱེད་གཉེན་པོ འི་རྣམ་གཞག་འོག་ཏུ་འཆད་དོ། །
འོ་ན། སེམས་མི་འགོང་བ་ཉིད་ལ་སོགས། །ཞེས་སོགས་ཀྱིས། ཡོངས་འཛིན་དགེ་བཤེས་ཀྱི་ཁྱད་
པར་རྒྱས་པར་འཆད་ཚུལ་དེ་གང་ཞེ་ན། འདི་ལ་མདོ་ལས་གསུངས་ཚུལ་དང༌། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་པོ་ནི། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་
འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་ཐེག་པ་ལ་གསར་དུ་ཞུགས་པས་བསྟན་པ་འདི་་་་་
ཐོས་ནས་ཞུམ་ཞིང་ཀུན་ཏུ་ཞུམ་པར་བགྱིད་པ་དེ་ཀུན་ཏུ་སྐྲག་པས་ཟིན་པར་མི་འགྱུར་བ་ལགས་སམ།
བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་གལ་ཏེ་བྱང་ཆེན་ཐེག་པ་ལ་གསར་དུ་ཞུགས་པས་
ཤེར་ཕྱིན་ལ་སྤྱོད་པ་ན་ཐབས་མི་མཁས་པ་དང༌། དགེ་བའི་བཤེས་གཉེན་གྱི་ལག་ཏུ་སོང་བར་མ་གྱུར་ན་
ནི་དངང་ཞིང་ཀུན་ཏུ་སྐྲག་ལ་སྐྲག་པས་ཟིན་པར་འགྱུར་རོ། །རབ་འབྱོར་གྱིས་གསོལ་པ། བཅོམ་
ལྡན་འདས་གང་ལ་སྤྱོད་པ་མི་དངང་ཀུན་ཏུ་མི་སྐྲག ཀུན་ཏུ་སྐྲག་པས་ཟིན་པར་མི་འགྱུར་བའི་ཤེར་ཕྱིན་
ལ་སྤྱོད་པའི་བྱང་ཆེན་ཐབས་མཁས་པ་དེ་གང་ལགས། བཀའ་སྩལ་པ། རབ་འབྱོར་འདི་ལ་བྱང་ཆེན་
ཤེར་ཕྱིན་ལ་སྤྱོད་པའི་ཚེ་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སོ གས་ཀྱིས་གཟུགས་མི་རྟག་ཅེས་
བྱ་བར་སོ་སོར་རྟོག་ཀྱང་དེ་མི་དམི གས་སོ། །ཞེས་སོ གས་ཀྱིས་ཐབས་མཁས་ཀྱི་ཡོངས་འཛིན་བསྟན། དགེ་
326
의
의



བཤེས་ཀྱི་ཡོངས་འཛིན་སྟོན་པ་ལ། རབ་འབྱོར་གྱིས་གསོལ་པ། བཅོམ་ལྡན་འདས་གང་གིས་ཡོངས་
སུ་བཟུང་བས་ཤེར་ཕྱིན་བསྟན་པ་ཐོས་ནས་མི་དངང་ཀུན་ཏུ་མི་སྐྲག་ཀུན་ཏུ་སྐྲག་པས་ཟིན་པར་མི་འགྱུར་་་
བའི་བྱང་ཆེན་དེའི་དགེ་བའི་བཤེས་གཉེན་གང་ལགས། བཀའ་སྩལ་པ། རབ་འབྱོར་འདི་ལ་བྱང་ཆེན་
དགེ་བའི་བཤེས་གཉེན་ནི་གང་དེ་ལ་གཟུགས་མི་རྟག་ཅེས་བྱ་བར་དེ་ལ་མི་དམི གས་པའི་ཚུལ་གྱིས་ཆོས་་་་་
སྟོན་ཅིང༌། དགེ་བའི་རྩ་བ་ཐམས་ཅད་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་
ཀྱི་སའམ་རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་པའོ། །ཞེས་པ་ནས། དེ་ལྟར་བྱང་ཆེན་སྡིག་
པའི་གྲོགས་པོར་རིག་པར་བྱ་སྟེ། དེ་ལྟར་ཤེས་ནས་ ཀྱང་ཡོངས་སུ་སྤང་བར་བྱའོ། །ཞེས་པའི་བར་
གསུངས།
གཉིས་པ་ལ། མཚམས་སྦྱར། རྩ་བ། འགྲེལ་པ་དང་གསུམ་ལས། དང་པོ་ནི། སྐབས་འདིར་
ཡོངས་འཛིན་བསྟན་པ་མ་ཡིན་ཏེ། དེ་མདོར་བསྟན་གྱི་གོ་རིམ་ དང་མི་མཐུན་ པའི་ཕྱིར། མདོར་
བསྟན་དུ་ཡོངས་འཛིན་རྟོག་པའི་སྔར་བསྟན་པའི་ཕྱིར་ན། སྐྱོན་མེད་དེ། མདོར་བསྟན་གྱི་ཚིགས་སུ་
བཅད་པའི་གོ་རིམ་དང་བསྟུན་ན་དེ་ལྟར་ཡིན་ཡང་། སྐབས་འདིར་ཡོངས་འཛིན་བསྟན་པ་ལ་དགོས་པ་
ཡོད་པའི་ཕྱིར་ཏེ། ཐེག་ཆེན་གྱི་སྦྱོར་ལམ་དེ་སྔར་བཤད་པའི་ཁྱད་ཆོས་སྔ་མ་དེ་རྣམས་ཀྱིས་ཁྱད་པར་དུ་
འགྱུར་བ་ཡོངས་འཛིན་དགེ་བའི་བཤེས་གཉེན་གྱིས་ཟིན་པ་ལ་རག་ལས་སོ་ཞེས་ཤེས་པར་བྱ་བའི་ཆེད་དུ་་་་
ཡོངས་འཛིན་སྐབས་འདིར་བསྟན་ པའི་ ཕྱིར། ཞེས་མཚམས་སྦྱོར་བ་ལ། ཚིགས་སུ་བཅད་པ་སྦྱར་བ་
དང་མཐུན་པར་ཡོངས་སུ་འཛིན་པ་སྔར་གསུངས་ན་ཡང་། དེའི་སྟོབས་ཀྱིས་ཇི་སྐད་བཤད་པ་ཁྱད་
པར་དུ་འགྱུར་རོ། །ཞེས་བསྟན་པའི་ཕྱིར་ཡང་མཇུག་ཐོགས་སུ་བར་སྐབས་ཀྱི་ཚིགས་སུ་བཅད་པ།
ཞེས་གསུངས།
གཉིས་པ་ལ། སློབ་དཔོན་འཕགས་པ་ལྟར་ན། མདོ་ཚན་དང་པོ་དེས། བྱང་སེམས་སྦྱོར་ལམ་
པའི་ནང་གི་ཡོངས་འཛིན་བསྟན་ནས། དེའི་དོན་འཆད་པ་ལ། སེམས་མི་འ གོང་བ་ཉིད་ལ་སོགས། །
དེ་ཡི་མི་མཐུན་ཕྱོགས་བོར་བ། །རྣམ་པ་ཀུན་ཏུ་ཡོངས་འཛིན་ཡིན། །ཞེས་གསུངས་པ་ཡིན་ཏེ། གཞུང་
འདིས་བྱང་སེམས་སྦྱོར་ལམ་པའི་རྒྱུད་ཀྱི་སེམས་མི་འ གོང་བ་སྟེ་མི་ཞུམ་ཞིང་མི་སྐྲག་པའི་སྟོང་ཉིད་རྟོགས་་་
པའི་ཤེས་རབ་དང༌། དེའི་རྒྱུད་ཀྱི་བསོད་ནམས་ཀྱི་ཚོགས་དེའི་ནང་གི་ཡོངས་འཛིན་དུ་དངོས་སུ་བསྟན་
པའི་ཕྱིར་ཏེ། ཉི་སྣང་ལས། ཐབས་མཁས་པ་དང་དགེ་བ འི་ཤེས་གཉེན་ནི་བྱང་ཆུབ་སེམས་དཔའི་
ཡོངས་སུ་འཛིན་པ་ཡིན་ནོ། །ཞེས་གང་གསུངས་པ་དེ་ལ་ཐབས་མཁས་པའི་དབང་དུ་མཛད་ནས་སེམས་་་
327



-
མི་ཞུམ་པ་ཉིད་དང་མི་དངང་བ་ལ་སོགས་པའི་རྒྱུ་ལས་བརྩམས་ཏེ། ཞེས་གསུངས་པའི་ཕྱིར། ངོ་བོ་
ཉིད་མེད་སོགས་སྟོན་བྱེད། །དེ་ཡི་མི་མཐུན་ཕྱོགས་བོར་བ། །རྣམ་པ་ཀུན་ཏུ་ཡོངས་འཛིན་ཡིན། །ཞེས་
པའི་མདོ་ཚན་གཉིས་པས་དོན་འཆད་པའི་སྒོ་ནས་དེའི་ཕྱིའི་ཡོངས་འཛིན་དངོས་སུ་བསྟན་པ་ཡིན་ཏེ། །
དེས་ཆོས་ཐམས་ཅད་བདེན་པས་སྟོང་པ་ངོ་བོ་ཉིད་མེད་པ་སོགས་ཐེག་པ་ཆེན་པོའི་ཆོས་སྟོན་པའི་དགེ་་་་་
བའི་བཤེས་གཉེན་གཅིག་དངོས་སུ་བསྟན་ པའི་ཕྱིར་ཏེ། ཉི་སྣང་ལས། དགེ་བའི་བ ཤེས་གཉེན་གྱིས་
ཡོངས་སུ་ཟིན་པ་ནི་གཟུགས་ལ་སོགས་པའི་མ་འདྲེས་པའི་ཆོས་ཀྱི་བར་རྣམས་མི་རྟག་པ་ལ་སོགས་པ་རྣམས་
སུ་མི་དམི གས་པར་སྟོན་ཅིང༌། ཞེས་གསུངས་པའི་ཕྱིར། སློབ་དཔོན་གྱིས་ལེའུ་བརྒྱད་མར་སྔར་བཞིན་
མདོ་ཚན་དང་པོས་ཐབས་མཁས་ཀྱི་ཡོངས་འཛིན་ དང་། གཉིས་པས་དགེ་བཤེས་ཀྱི་ཡོངས་འཛིན་བསྟན་
པར་བཤད་ལ། རྒྱན་སྣང་དང་འགྲེལ་པ་འདི་གཉིས་ལྟར་ན་དེ་གཉིས་གཅིག་ཏུ་བསྡུས་ཏེ་དགེ་བཤེས་ཀྱི་
ཡོངས་འཛིན་བསྟན་ནས། མདོ་དེའི་དོན་བཤད་པའི་སྒོ་ནས་བྱང་སེམས་སྦྱོར་ལམ་པའི་ཕྱིའི་ཡོངས་
འཛིན་དངོས་སུ་སྟོན་པ་ལ། སེམས་མི་འགོང་བ་ཉིད་ལ་སོགས། ཞེས་སོགས་གསུངས་ཏེ། རྒྱན་སྣང་
ལས། རྣམ་པར་རྟོག་པ་བཞི་དང་ལྡན་པ་ལས་དང་པོ་ནི་ཐབས་མཁས་པའི་དགེ་བའི་བཤེས་གཉེན་གྱིས་་་
ཡོངས་སུ་ཟིན་པ་བསྟན་པར་བྱ་བའི་ཕྱིར་ཐེག་པ་ལ་གསར་དུ་ཞུགས་པ་ལ་སོ གས་པ་གསུངས་པ་ཡིན་ཏེ། །
ཞེས་གསུངས་པའི་ཕྱིར་དང༌། འདིར་ཡང་། དགེ་བའི་བཤེས་གཉེན་ཡིན་པས་ཡོངས་སུ་འཛིན་པ་ཡིན་
ནོ། །ཞེས་གསུངས་པའི་ཕྱིར།
གསུམ་པ་ལ། ཐབས་མཁས་པའི་ཁྱད་པར། ཆོས་སྟོན་པའི་ཁྱད་པར། འགལ་རྐྱེན་སྤོང་བའི་ཁྱད་
པར། དོན་བསྡུ་བའོ། །དང་པོ་ནི། སེམས་མི་འགོང་བ་ཉིད་ལ་སོགས། །ཞེས་པས་བསྟན་ནས། དེའི་
དོན་བཤད་པ་ལ། སེམས་མི་འགོང་ཞིང་མི་སྐྲག་པ་ལ་སོགས་པའི་ཐབས་མཁས་པས། ཞེས་གསུངས་
པའི་ཕྱིར། གཉིས་པ་ནི། ངོ་བོ་ཉིད་མེད་སོགས་སྟོན་བྱེད། །ཅེས་པས་བསྟན། དེའི་དོན་བཤད་པ་
ལ། བསམ་པ་ཇི་ལྟ་བ་བཞིན་དུ་དངོས་པོ་མཐའ་དག་བདག་མེད་པ་ལ་སོགས་པར་སྟོན་པར་བྱེད་པ།
ཞེས་གསུངས་སོ། །གསུམ་པ་ནི། དེ་ཡི་མི་མཐུན་ཕྱོ གས་བོར་བ། །ཞེས་པས་བསྟན། དེའི་དོན་བཤད་
པ་ལ། མི་མཐུན་པའི་ཕྱོགས་ཀྱི་ཆོས་སེར་སྣ་ལ་སོགས་པ་དང་མི་ལྡན་པ་ནི། ཞེས་གསུངས། བཞི་པ་
ནི། རྣམ་པ་ཀུན་ཏུ་ཡོངས་འཛིན་ཡིན། །ཞེས་དང༌། དགེ་བའི་ཤེས་གཉེན་ཡིན་ པས་ཡོངས་སུ་འཛིན་
པ་ཡིན་ནོ། །ཞེས་བཤད། །
གཞུང་དོན་ནི། བྱང་སེམས་སྦྱོར་ལམ་པའི་རྒྱུད་ཀྱི་ཐབས་ཤེས་ཁྱད་པར་ཅན་ཆོས་ཅན། དེའི་
328



ནང་གི་ཡོངས་འཛིན་ཡིན་ཏེ། དེ་སྲིད་ཞི་གང་རུང་གི་མཐར་ལྟུང་བ་འགོག་བྱེད་ཀྱི་དེ འི་མཁྱེན་པ་ཡིན་
པའི་ཕྱིར། དེའི་བདག་རྐྱེན་དུ་གྱུར་པའི་མཆོག་གི་སྤྲུལ་སྐུ་ཆོས་ཅན། དེའི་ཕྱིའི་ཡོངས་འཛིན་ཡིན་ཏེ།
དེ་ལ་ཐབས་ཤེས་ཀྱི་ཆོས་རྫོགས་པར་སྟོན་པའི་བདག་རྐྱེན་དུ་གྱུར་པའི་དགེ་བའི་བཤེས་གཉེན་ཡིན་པའི་་་་
ཕྱིར། །
ཁ་ཅིག མཆོག་གི་སྤྲུལ་སྐུ་བྱང་སེམས་སྦྱོར་ལམ་པའི་ཡོངས་འཛིན་ཡིན་ཟེར་བ་མི་འཐད་དེ། དེ་
དེའི་བད ག་རྐྱེན་མ་ཡིན་པའི་ཕྱིར་ཏེ། དེ་དེའི་འབྲས་བུ་ཡིན་པའི་ཕྱིར་ཏེ། སངས་རྒྱས་འཕ གས་པ་
དེའི་འབྲས་བུ་ཡིན་པའི་ཕྱིར་ཏེ། བྱང་ཆུབ་སེམས་དཔའི་འབྲས་བུ་ཡིན་ པའི་ཕྱིར།
ཁ་ཅིག བྱང་སེམས་སྦྱོར་ལམ་པའི་ཡོངས་འཛིན་ཡིན་ན། དེ་ལ་ཐབས་ཤེས་ཡོངས་སུ་རྫོགས་
པར་འདོམས་པས་ཁྱབ་ཟེར་བ་མི་འཐད་དེ། ཇོ་བོ་རྗེའི་ཡོངས་འཛིན་དུ་གྱུར་པའི་སེམས་ཙམ་རྣམ་བདེན་
པའི་ལྟ་བ་ལ་གནས་པའི་གསེར་གླིང་པ་ཆེན་ པོ་དང༌། བྱེ་བྲག་ཏུ་སྨྲ་པར་གྱུར་པའི་བླ་མ་དྷརྨཱ་རཀྴི་ཏ་
སོགས་ཡོད་པའི་ཕྱིར།
དེས་ན་སྐབས་འདིར་ཡོངས་འཛིན་གྱི་རྣམ་གཞག་ལ། བསྟེན་བྱ་དགེ་བའི་བཤེས་གཉེན་གྱི་མཚན་
ཉིད། སྟེན་བྱེད་སློབ་མའི་མཚན་ཉིད། ཇི་ལྟར་བསྟེན་པའི་ཚུལ། བསྟེན་པའི་ཕན་ཡོན། མ་བསྟེན་
པའི་ཉེས་དམིགས། གདམས་ངག་ཇི་ལྟར་སྟེར་ཚུལ་བསྟན་པའོ། །དང་པོ་ནི། སྤྱིར་ཐེག་ཆེན་གྱི་དགེ་
བའི་བཤེས་གཉེན་དེ་ལ་ཡོན་ཏན་བཅུ་དང་ལྡན་པ་ཞིག་དགོས་ཏེ། ལྷག་པ་ཚུལ་ཁྲི མས་ཀྱི་བསླབ་པས་
དབང་པོ་དུལ་བ། ཏིང་ངེ་འཛིན་གྱི་བསླབ་པས་སེམས་རབ་ཏུ་ཞི་བ། ཤེས་རབ་ཀྱི་བསླབ་པས་སེམས་
ཉེ་བར་ཞི་བ། སློབ་མ་དེ་ལས་ཡོན་ཏན་ལྷག་པ། ཆོས་སྟོན་པ་སོགས་གཞན་གྱི་བྱ་བ་ལ་བརྩོན་པ། མང་
དུ་ཐོས་པའི་ལུང་གི་ཡོན་ཏན་གྱིས་ཕྱུག་པ། གནས་ལུགས་ཀྱི་དེ་ཉིད་རབ་ཏུ་རྟོ གས་པའི་ཤེས་རབ་དང་
ལྡན་པ། གདུལ་བྱ་ལ་ཆོས་སྨྲ་བ་ལ་མཁས་པ། ཐབས་བརྩེ་བའི་བདག་ཉིད་སྙིང་རྗེ་དང་ལྡན་པ། ཆོས་
བཤད་པ་སོགས་གཞན་གྱི་དཀའ་སྤྱད་ལ་སྐྱོ་ངལ་སྤངས་པ་སྟེ་བཟོད་པའི་ཡོན་ཏན་དང་ལྡན་པ་རྣམས་་་་་་
དགོས་པའི་ཕྱིར་ཏེ། མདོ་སྡེའི་རྒྱུན་ལས། བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་པ་
བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོ གས་ལ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་ངལ་
སྤངས་ལ་བསྟེན། །ཞེས་གསུངས་པའི་ཕྱིར། བསྟན་བཅོས་འདིར་ཐེག་ཆེན་གྱི་བཤེས་གཉེན་ལ་ཁྱད་
ཆོས་གསུམ་དང་ལྡན་པ་ཞིག་དགོས་པར་བསྟན་པ་ཡིན་ཏེ། ཐབས་མཁས་པའི་ཁྱད་པར་དེ་ཁོ་ན་ཉིད་
ལ་སོགས་པའི་ཆོས་ལ་འཇིགས་པའི་དངང་བ་དང༌། དེ་དག་ལ་རྒྱུན་དུ་འཇིགས་པའི་སྐྲག་པ་དང་།
329



སྒྲག་པ་དེ་ཉིད་ངེས་པར་གྱུར་པའི་ཀུན་ ཏུ་སྐྲག་པ་སྟེ་དེ་དག་གི་གཉེན་པོར་གདུལ་བྱའི་སེམས་སྟོང་པ་ཉིད་་
ལ་མི་འགོང་ཞིང་མི་སྐྲག་པ་དང་། ཀུན་ཏུ་མི་སྐྲག་པར་བྱེད་པའི་ཐབས་མཁས་པ་དང༌། ཆོས་སྟོན་པའི་
ཁྱད་པར་རྒྱལ་པོའི་བཙུན་མོ་སྡུག་པ་ ཤི་བ་ལ་རིམ་གྱིས་བརྡ་སྤྲོད་པ་དང་འདྲ་བར་གདུལ་བྱའི་བསམ་ པ་ཇི་་
ལྟ་བ་བཞིན་དུ་ཆོས་ཐམས་ཅད་ངོ་བོ་ཉིད་མེད་པ་ལ་སོ གས་པར་སྟོན་པ། འགལ་རྐྱེན་སྤོང་བའི་ཁྱད་
པར་ཐེག་ཆེན་གྱི་ལམ་ཕར་ཕྱིར་དྲུག་གི་མི་མཐུན་ ཕྱོ གས་ཀྱི་ཆོས་སེར་སྣ་སོགས་བོར་བ་སྟེ་མི་ལྡན་པར་་་་་
གདུལ་བྱ་བདེ་འགྲོ་དང་ངེས་ལེ གས་ ཀྱི་འབྲས་བུ་ལ་འགོད་པར་བྱེད་པའི་ཁྱད་ཆོས་གསུམ་ལྡན་ གཅིག་་་་་་
དགོས་པར་བསྟན་པའི་ཕྱིར། མདོར་ན་གྲོལ་བ་དོན་གཉེར་བ་རྣམས་ཀྱིས་རང་ལས་མཆོག་ཏུ་གྱུར་པ འི་
བཤེས་གཉེན་དམ་པ་འཚོལ་རིགས་ཏེ། མཛའ་བཤེས་ཀྱི་ཚོམས་ལས། དམན་པ་བསྟན་པས་མི་དག་
ཉམས་གྱུར་ཞིང༌། །ཐད་ཀ་བབས་པ་བསྟེན་པས་སོ་ན་གནས། །གཙོ་བོ་བསྟེན་པས་དམ་པ་ཐོབ་འགྱུར་
བས། །དེའི་ཕྱིར་བདག་པས་ཆེས་གཙོ་བསྟེན་པར་བྱ། །ཞེས་གསུངས་པའི་ཕྱིར། དེས་ན་ཁྱད་པར་
གསུམ་ལྡན་གྱི་ཐེག་ཆེན་གྱི་དགེ་བའི་བཤེས་གཉེན་དུ་དམིགས་པ། འདིར་དངོས་སུ་བསྟན་པའི་ཡོངས་
འཛིན་གྱི་མཚན་ཉིད།
གཉིས་པ་ནི། ཐེག་ཆེན་གྱི་གདམས་ངག་ཉན་པའི་ཐེག་ཆེན་གྱི་གདུལ་བྱ་དེ་ཡང་ཡོན་ཏན་གསུམ་
དང་ལྡན་པ་ཞིག་དགོས་ཏེ། གཡོ་སྒྱུ་སོགས་དང་བྲལ་བའི་བློ་གཟུ་བོར་གནས་པ། ལེགས་ཉེས་ཀྱི་རྣམ་
གཞག་སོ་སོར་འབྱེད་པའི་བློ་གྲོས་དང་ལྡན་པ། ཐེག་ཆེན་གྱི་ཆོས་ལ་མོས་ཞིང་དོན་དུ་གཉེར་བ་ཞིག་
དགོས་པའི་ཕྱིར་ཏེ། བཞི་བརྒྱ་པ་ལས། གཟུར་གནས་བློ་ལྡན་དོན་གཉེར་བ། །ཉན་པོ་སྣོད་ཅེས་བྱ་བར་
བརྗོད། །ཅེས་གསུངས་པའི་ཕྱིར། འདིར་ནི་ཤེར་ཕྱིན་གྱི་མདོ་ཉན་པའི་གདུལ་བྱ་དེ་ཁྱད་ཆོས་གསུམ་
ལྡན་དུ་བསྟན་པ་ཡིན་ཏེ། སྔོན་སངས་རྒྱས་རྣམས་ལ་མཆོད་པ་སོགས་ལྷག་པར་བྱ་བ་བྱས་པ། དེ་རྣམས་
ལ་དགེ་བའི་རྩ་བ་རྒྱ་ཆེན་པོ་བསྐྲུན་པ། ཐེག་ཆེན་གྱི་དགེ་བའི་བཤེས་གཉེན་གྱི་མགོན་དང་མ་བྲལ་བ་ཞིག་
དགོས་པར་བསྟན་པའི་ཕྱིར་ཏེ། སངས་རྒྱས་རྣམས་ལ་ལྷག་པར་བྱས། །ཞེས་སོགས་གསུངས་པའི་ཕྱིར།
དེས་ན་བློ་གཟུ་བོར་གནས་པ་སོགས་ཡོན་ཏན་གསུམ་ལྡན་གྱི་སྒོ་ནས་རང་གི་ཡོངས་འཛིན་དམ་པ་བསྟེན་་་་
པར་ཁས་ལེན་པའི་གང་ཟག་ཏུ་དམི གས་པ། སྟེན་བྱེད་སློབ་མའི་མཚན་ཉིད།
གསུམ་པ་ནི། སློབ་མ་རྣམས་ཀྱིས་བཤེས་གཉེན་དམ་པ་ཇི་ལྟར་བསྟེན་པའི་ཚུལ་ཡོད་དེ། དེས་དེ་
བསམ་སྦྱོར་གཉིས་ཀྱི་སྒོ་ནས་བསྟེན་པར་བྱ་དགོས་པའི་ཕྱིར། བསམ་པའི་སྒོ་ནས་བསྟེན་ཚུལ་ཡོད་དེ།
བླ་མ་ལ་སངས་རྒྱས་དང་འདྲ་བའི་འདུ་ཤེས་བཞག་པའི་སྒོ་ནས་བསྟེན་པར་བྱ་བ་ཡིན་པའི་ཕྱིར་ཏེ། མདོ་
330



སྡེའི་སྐབས་ལས། སངས་རྒྱས་འདྲ་བར་དེ་ལ་འདུ་ཤེས་གཞག །ཅེས་དང་། མདོ་ལས། དགེ་བའི་
བ ཤེས་གཉེན་ལ་ཇི་ལྟར་བལྟ་བར་བྱ་ཞེ་ན་དེ་བཞིན་གཤེགས་པ་ལ་ཇི་ལྟ་བ་དེ་བཞིན་ནོ། །ཞེས་གསུངས་
པའི་ཕྱིར། སྦྱོར་བའི་སྒོ་ནས་བསྟེན་ཚུལ་ཡོད་དེ། བསོད་སྙོམས་དང་ན་བཟའ་དབུལ་བ་སོགས་རྙེད་པ་
དང་། ཕྱག་དང་ལྡང་བ་སོགས་བཀུར་སྟི་དང༌། བླ་མའི་གཡོག་བྱེད་པ་སོགས་རིམ་གྲོ་ཚུལ་བཞིན་དུ་
སྒྲུབ་པའི་སྒོ་ནས་བསྟེན་པར་བྱ་བ་ཡིན་པའི་ཕྱིར་ཏེ། མདོ་སྡེའི་རྒྱན་ལས། རྙེད་དང་བཀུར་སྟི་དག་དང་
རིམ་གྲོ་དང་། །སྒྲུབ་པའི་སྒོ་ནས་བཤེས་གཉེན་བསྟེན་པར་བྱ། །ཞེས་དང་། བླ་མ་ལྔ་བཅུ་པ་ལས། མཆོག་
ཏུ་དང་བས་དུས་གསུམ་དུ། །དཀྱིལ་འཁོར་མེ་ཏོག་བཅས་ཐལ་མོས། །སྟེན་བ་བླ་མ་བསྙེན་བཀུར་
ཞིང་། །ཞབས་ལ་སྤྱི་བོས་ཕྱག་བྱ་འོ། །ཞེས་གསུངས་པའི་ཕྱིར། རང་ཉིད་རབ་བྱུང་དང༌། བླ་མ་
ཁྱིམ་པ་སོགས་ཡིན་ནའང་སྤྱིར་བཏང་ལ་ཕྱག་འཚལ་དགོས་ཤིང༌། དེ་དགོས་པ་དང་འབྲེལ་བའི་ཚེ་རང་
ཉིད་ལ་འཇིག་རྟེན་གྱིས་སྨོད་པ་སོགས་དགོས་པ་ཁྱད་པར་ཅན་ཡོད་ན་མདུན་དུ་དམ་ཆོས་སོགས་བཞག་་་་
སྟེ་ལུས་ཀྱིས་དེ་ལ་ཕྱག་འཚལ་ཞིང་། བློས་བླ་མ་ལ་ཕྱག་འཚལ་དགོས་ཏེ། དེ་ཉིད་ལས། ཁྱི མ་པ་
འམ་ནི་གསར་བུ་ལ། །འཇིག་རྟེན་སྨོད་པ་སྤང་བའི་ཕྱིར། །དམ་ཆོས་ལ་སོགས་མདུན་བདར་ཏེ། །
བརྟུལ་ཞུགས་འཛིན་པའི་བློས་ཕྱག་འཚལ། །ཞེས་གསུངས་པའི་ཕྱིར།
བཞི་པ་ནི། སློབ་མ་རྣམས་ཀྱིས་བཤེས་གཉེན་དམ་པ་ཚུལ་བཞིན་དུ་བསྟེན་པ་ལ་ཕན་ཡོན་ཆེན་ པོ་
དང་ལྡན་ཏེ། གནས་སྐབས་དང་མཐར་ཐུག་གི་དངོས་གྲུབ་ཐམས་ཅད་སློབ་དཔོན་ཚུལ་བཞིན་དུ་བསྟེན་
པ་ལས་འབྱུང༌། རང་གི་བླ་མ་མཉེས་པར་བྱས་པས་དུས་གསུམ་གྱི་སངས་རྒྱ ས་ཐམས་ཅད་མཉེས་པར་
འགྱུར། བསྐལ་པ་གྲངས་མེད་པར་རྙེད་པར་དཀའ་བའི་སངས་རྒྱས་ཀྱི་གོ་འཕང་བླ་མ་ལ་བརྟེན་ནས་
འབྱུང་བའི་ཕྱིར། དང་པོ་གྲུབ་སྟེ། དེ་ཉིད་ལས། དངོས་གྲུབ་སློབ་དཔོན་རྗེས་འབྲང་ཞེས། །རྡོ་རྗེ་
འཛིན་པ་ཉིད་གསུངས་ཕྱིར། །ཤེས་ནས་དངོས་པོ་ཐམས་ཅད་ཀྱིས། བླ་མ་ཡོངས་སུ་མཉེས་པར་བྱ། །
ཞེས་གསུངས་པའི་ཕྱིར། གཉིས་པ་གྲུབ་སྟེ། རྡོ་རྗེ་སྙིང་པོ་རྒྱུན་གྱི་རྒྱུད་ལས། དེ་བས་ཐབས་ནི་ཐམས་
ཅད་ཀྱིས། །རྡོ་རྗེ་འཛིན་པ་བླ་མ་མཆོག །རྗེས་སུ་མཐུན་པ་མཉེས་པར་བྱ། །དེ་མཉེས་སངས་རྒྱས་
ཐམས་ཅད་མཉེས། །ཞེས་གསུངས་པ་ལྟར་འཐད་པའི་ཕྱིར། གསུམ་པ་གྲུབ་སྟེ། དེ་ཉིད་ལས། གང་
ཕྱིར་བསྐལ་པ་བྱེ་བ་ནི། །གྲངས་མེད་པར་ནི་རྙེད་དཀའ་བའི། །སངས་རྒྱས་ཉིད་ཀྱང་བརྩོན་ལྡན་ལ། །
ཚེ་འདི་ཉིད་ལ་སྟེར་བར་བྱེད། །ཅེས་གསུངས་པའི་ཕྱིར་དང༌། བླ་མ་ལྔ་བཅུ་པ་ལས། དབང་བསྐུར་
མཆོག་ཐོབ་རྡོ་རྗེ་ཡི། །སློབ་དཔོན་ལ་ནི་དེ་བཞིན་གཤེགས། །ཕྱོགས་བཅུའི་འཇིག་རྟེན་ཁམས་བཞུགས་
331



པས། །དུས་གསུམ་དུ་ནི་མངོན་ཕྱག་འཚལ། །ཞེས་གསུངས་པའི་ཕྱིར།
ལྔ་པ་ནི། སློབ་དཔོན་ལ་སྨད་པ་དང་མ་གུས་པ་སོགས་སྤང་དགོས་ཏེ། དེ་ལྟར་བྱེད་པ་ཉེས་པ་
ཀུན་གྱི་འབྱུང་གནས་ཡིན་པའི་ཕྱིར་ཏེ། རང་གི་བླ་མ་སྙིང་ཐག་པ་ནས་བརྙས་ན་སངས་རྒྱས་ཐམས་ཅད་
བརྙས་པ་དང་འདྲ་བས་དེའི་རྣམ་པར་སྨིན་པས་ཚེ་འདིར་ཚོར་བ་མི་བཟད་པ་མྱོང་བ་དང༌། ཕྱི་མར་
དམྱ ལ་བར་འགྲོ་བ་སོགས་ཀྱི་ཉེས་པ་འབྱུང་བའི་ཕྱིར་ཏེ། དེ་ཉིད་ལས། དེ་འདྲའི་མགོན་ལ་བསམ་བྱས་
ནས། [སློབ་མར་གྱུར་ནས་བརྙས་ན་ནི། །སངས་རྒྱས་ཐམས་ཅད་བརྙས་པས་ན། །དེ་ནི་རྟག་ཏུ་སྡུག་
བསྔལ་ཐོབ། །ཅེས་དང་། སློབ་དཔོན་ལ་ནི་བརྙས་པ་དེ། །ཡམས་དང་འཚེ་བའི་ནད་རྣམས་དང་། །
གདོན་དང་རིམས་དང་དུག་རྣམས་ཀྱིས། །རྨོངས་ཆེན་དེ་ནི་འཆི་བར་འགྱུར། ། རྒྱལ་པོ་མེ་དང་སྦྲུལ་
གདུ ག་དང༌། །ཆུ་དང་མཁའ་འགྲོ་ཆོམ་རྐུན་དང༌། །གདོན་དང་ལོག་འདྲེན་རྣམས་ཀྱིས་ཀྱང་། །བསད་
ནས་སེམས་ཅན་དམྱ ལ་ བར་འགྲོ། །ཞེས་གསུངས་པའི་ ཕྱིར། དེ་ལ་སོགས་པ་མང་དུ་གསུངས་སོ། །
དྲུག་པ་ནི། སྔར་བཤད་པའི་སློབ་མ་དེ་ལྟ་བུས་བ ཤེས་གཉེན་དེ་ལྟ་བུ་བསམ་སྦྱོར་གཉིས་ཀྱི་སྒོ་ནས་
དེ་ལྟར་བསྟེན་པ་ན། བཤེས་གཉེན་དེས་ཀྱང་སློབ་མ་དེ་ཇི་ལྟར་གཟུང་བའི་ཚུལ་ཡོད་དེ། དེས་དེ་ལ་
ཆོས་དང་ཟང་ཟིང་གིས་ཕན་འདོགས་ཅི་དགོས་པ་དང་ཁྱད་པར་དུ་གདུལ་བྱའི་དབང་པོ་དང་འཚམས་་་
པར་ཐེག་པ་ཆེ་ཆུང་གི་སྡེ་སྣོད་ལ་ཐོས་བསམ་བྱེད་དུ་བཅུག་པ་སོགས་ཀྱི་སྒོ་ནས་རྗེས་སུ་གཟུང་བར་བྱ་བ་་་
ཡིན་ པ འི་ཕྱིར་ཏེ། སུམ་བརྒྱ་པ་ལས། ཚུལ་ཁྲི མས་ལྡན་ཞིང་འདུལ་བའི་ཆོ་ག་ཤེས། །ནད་པར་སྙིང་
བརྩེ་ནང་འཁོར་དག་པ་དང་། །ཆོས་དང་ཟང་ཟིང་ཕན་འདོགས་ལ་བརྩོན་པ། །དུས་སུ་འདོམས་པ་དེ་
དག་བླ་མར་བསྔགས། །ཞེས་གསུངས་པའི་ཕྱིར། །
.
.
E
བཞི་པ། ཐེག་ཆེན་སྒྲུབ་པའི་རྟེན་རང་བཞིན་གནས་
རིགས་བཤད་པ།
བཞི་པ་གདམས་དོན་ཕྱིན་ཅི་མ་ལོག་པར་སྒྲུབ་པ འི་སྒྲུབ་པ་སྟོན་པ་ལ། སྒྲུབ་པའི་རྟེན་དང༌། སྒྲུབ་
པའི་དམི གས་པ་དང༌། སྒྲུབ་པའི་ཆེད་དུ་བྱ་བ་དང་། སྒྲུབ་པ་རང་གི་ངོ་བོ་དང་བཞི་ལས། དང་པོ ལ།
མདོ་ལས་གསུངས་ཚུལ། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། གོང་དུ་བྱང་ཆུབ་
332



སེམས་དཔའ་སེམས་དཔའ་ཆེན་པོ། ཞེས་མང་དུ་གསུངས་པ་ལས་འཕྲོས་ནས། དེ་ནས་ཚེ་དང་ལྡན་
པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་ཞེས་
བ གྱི་བ འི་ཚིག་གི་དོན་གང་ལགས། དེ་སྐད་ཅེས་གསོལ་པ་དང༌། བཅོམ་ལྡན་འདས་ཀྱིས་ཚེ་དང་ལྡན་
པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། - །རབ་འབྱོར་བྱང་ཆུབ་སེམས་དཔའི་ཚིག་གི་དོན་མེད་པ་
སྟེ། དེ་ཅིའི་ཕྱིར་ཞེ་ན། བྱང་ཆུབ་ལ་ནི་སྐྱེ་བའ མ་ཡོད་པ་ཉིད་དམ་མེད་པ་ཉིད་ཡོད་པའི་དམི གས་པ་མ་
ཡིན་ཏེ། རབ་འབྱོར་དེའི་ཕྱིར་བྱང་ཆུབ་སེམས་ད པ འི་ཚིག་གི་དོན་མེད་པའོ། །ཞེས་པས་རིགས་ཀྱི་ངོ་བོ་
མདོར་བསྟན་ནས། རིགས་བཅུ་གསུམ་སོ་སོར་ཕྱེ་སྟེ་སྟོན་པ་ལ། རབ་འབྱོར་འདི་ལྟ་སྟེ། ནམ་མཁའ་ལ་
ནི་བྱའི་རྗེས་ མི་དམི གས་སོ། །ཞེས་སོགས་གསུངས། གཉིས་པ་ལ། རིགས་ཀྱི་རབ་དབྱེ། དབྱེ་བ་ལ་
རྩོད་པ་སྤོང་བའོ། །དང་པོ་ལ། མཚ མས་སྦྱོར་བ། རྩ་བ། འགྲེལ་པ། དོན་བསྡུས་པ་དང་བཞི་
ལས། དང་པོ་ནི། ལུས་རྣམ་གཞག་ཏུ། ངེས་འབྱེད་ཡན་ལག་རྣམ་བཞི་དང་། །སྒྲུབ་པ་ཡི་ནི་རྟེན་
གྱུར་པ། །ཞེས་བཤད་ན། ཐེག་ཆེན་གྱི་སྦྱོར་ལམ་གྱི་རྗེས་སུ་སྒྲུབ་པའི་རྟེན་རང་བཞིན་གནས་
རིགས་འཆད་པའི་རྒྱུ་མཚན་གང་ཞེ་ན། དེ་ལྟར་བསྟན་པ་ལ་དགོས་པ་ཡོད་དེ། སྔར་བཤད་པའི་སྦྱོར་
བཞི་དང༌། ཕྱིས་འཆད་འགྱུར་གྱི་སྒྲུབ་པ་བཞི་ཡང་རིགས་ལ་བརྟེན་དགོས་སོ་ཞེས་ཤེས་པར་བྱ་བའི་ཆེད་
ཡིན་པའི་ཕྱིར། ཞེས་མཚམས་སྦྱོར་བ་ལ། སྒྲུབ་པ་དང་ལྡན་པ་ལ་ངེས་པར་འབྱེད་པའི་ཆ་དང་མཐུན་
པ་ཇི་སྐད་བཤད་པ་དང་མཐོང་བ འི་ལམ་ལ་སོགས་པ་གཞན་ཡང་འབྱུང་བས། སྒྲུབ་པའི་རྟེན་དུ་གྱུར་
བ། ཞེས་གསུངས། དེ་ཡང་བཤད་པའི་རིམ་པ་ཡིན་གྱི་རྒྱུ་འབྲས་དོན་གྱི་རིམ་པའི་དབང་དུ་བྱས་ན་
དང་པོར་རིགས་འཆད་རི གས་ཏེ། ཐེག་ཆེན་གྱི་སེམས་བསྐྱེད་ལ་འཇུག་པའི་སྔ་རོལ་ཏུ་རིགས་སད་པ་
འགྲོ་དགོས་པའི་ཕྱིར་ཏེ། དེ་ལྟར་ཡང་འགྲེལ་ཆེན་ལས། སེམས་བསྐྱེད་པ་དང་ཐར་པ་དང་ངེས་པར་
འབྱེད་པའི་ཆ་དང་མཐུན་པ་རྣམས་ཀྱི་སྔོན་དུ་འགྲོ་བ་དེ་ཡིན་པས། དང་པོ་ཁོ་ནར་རིགས་བསྟན་པར་
བྱ་བ་མ་ཡིན་ནམ། ཅིའི་ཕྱིར་འདིར་བཤད་ཅེ་ན། དེ་ནི་བདེན་མོད་ཀྱི་དེ་ནི་དོན་གྱི་རིམ་པ་ཡིན་ལ་
འདི་ནི་དང་པོ་འབྲས་བུ་བསྟན་ལ་རྒྱུ་ཕྱིས་བསྟན་པ་ཡིན་པས་བཤད་པའི་གོ་རིམ་ཡིན་པའི་ ཕྱིར། ཞེས་
སོགས་གསུངས།
གཉིས་པ་ནི། མདོ་དེའི་དོན་བཤད་པའི་སྒོ་ནས་རིགས་བཅུ་གསུམ་གྱི་དབྱེ་བ་སྟོན་པ་ལ། རྟོགས་
པ་ཡི་ནི་ཆོས་དྲུག་དང་། །ཞེས་སོགས་ཚིགས་བཅད་གཉིས་གསུངས། གསུམ་པ་ལ་རྟེན་ཆོས་ཀྱི་ངོ་བོ།
གོ་རིམ། གྲངས་ངེས་པའོ། །དང་པོ་ནི། རེ་ཞིག་དང་པོར། ཞེས་སོགས་གསུངས། གཉིས་པ་ནི།
333



འདི་ནི་གོ་རིམ་ཡིན་ནོ། །ཞེས་བཤད། གསུམ་པ་ནི། འདིས་ཀྱང་སྐྱེས་བུའི་དོན་ཐམས་ཅད་ཕུན་སུམ་
ཚོགས་པ་ཡིན་ནོ། །ཞེས་བཤད། བཞི་པ་དོན་བསྡུས་པ་ལ། སྒྲུབ་པའི་ཆོས་ཀྱི་གནས་སྐབས་ཐ་དད་
པའི་བྱེ་བྲག་གིས་བྱང་ཆུབ་སེམས་དཔའ་རྣམ་པ་བཅུ་གསུམ་པོ་ཇི་སྐད་བཤད་པའི་ཆོས་ཀྱི་གཞིར་གྱུར་ པའི་
ཆོས་ཀྱི་དབྱིངས་ཀྱི་ངོ་བོ་ཉིད་ཁོ་ན་ལ་རིགས་ཞེས་བསྟན་ཏོ། །ཞེས་གསུངས། དེ་ཡང་རེ་ཞིག་དང་པོར་
ཞེས་སོགས་ཀྱི་དོན་ལ་སྐབས་འདིར་བསྟན་གྱི་རིགས་ལ་བཅུ་གསུམ་ཡོད་པའི་དང་པོ་ཐེག་ཆེན་གྱི་སྦྱོར་་་་་་་
ལམ་དྲོད་ཀྱི་རྟེན་རང་བཞིན་གནས་རིགས་སྟོན་པ་ལ།
མདོ་ལས། རབ་འབྱོར་འདི་ལྟ་སྟེ། དཔེར་ན། ནམ་མཁའ་ལ་ནི་བྱའི་རྗེས་མེད་ཅིང་མི་དམིགས་
སོ། །རྨི་ལམ་དང་། སྒྱུ་མ་དང་། སྨིག་རྒྱུ་དང༌། སྒྲ་བརྙན་དང་། མིག་ཡོར་དང་། གཟུགས་
བརྙན་དང་། དྲི་ཟའི་གྲོང་ཁྱེར་ དང་། དེ་བཞིན་གཤེགས་པའི་སྤྲུལ་པ་ལ་གནས་མེད་ཅིང་མི་དམི གས་
སོ། །རབ་འབྱོར་དེ་བཞིན་དུ་བྱང་ཆུབ་སེམས་དཔའི་ཚིག་གི་དོན་མེད་ཅིང་མི་དམིགས་སོ། །ཞེས་
གསུངས། ཐེག་ཆེན་གྱི་སྦྱོར་ལམ་རྩེ་མོའི་རྟེན་རང་བཞིན་གནས་རིགས་སྟོན་པ་ལ། རབ་འབྱོར་འདི་ལྟ་
སྟེ། དཔེར་ན། ཡང་དག་པའི་མཐའ་ལ་དེ་བཞིན་ཉིད་དང༌། མ་ནོར་བ་དེ་བཞིན་ཉིད་དང་། གཞན་
མ་ཡིན་པ་དེ་བཞིན་ཉིད་དང་། ཆོས་ཉིད་དང་། ཆོས་ཀྱི་དབྱིངས་ཉིད་དང་། གནས་ཉིད་དང་། ཆོས་
ངེས་པ་ཉིད་དང་། བདེན་པ་ཉིད་ལ་གནས་མེད་ཅིང་མི་དམིགས་སོ། །རབ་འབྱོར་དེ་བཞིན་དུ་བྱང་
ཆུབ་སེམས་དཔའི་ཚིག་གི་དོན་མེད་ཅིང་མི་ད མི གས་སོ། །ཞེས་གསུངས། དེ་བཟོད་པའི་རྟེན་དེ་སྟོན་པ་
ལ། རབ་འབྱོར་འདི་ལྟ་སྟེ། དཔེར་ན། སྒྱུ་མའི་སྐྱེས་བུའི་གཟུགས་ལ་གནས་མེད་ཅིང་མི་དམིགས་
སོ། །ཞེས་པ་ནས། སྒྱུ་མའི་སྐྱེས་བུའི་ཆོས་དང་ཡིད་ཀྱི་རྣམ་པར་ཤེས་པ་ལ་ཚིག་གི་དོན་མེད་ཅིང་མི་
དམིགས་སོ། །རབ་འབྱོར་དེ་བཞིན་དུ་བྱང་ཆུབ་སེམས་དཔའི་ཚིག་གི་དོན་མེད་ཅིང་མི་དམིགས་སོ། །
ཞེས་གསུངས། དེ་ཆོས་མཆོག་གི་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན། སྒྱུ་མའི་སྐྱེས་
བུའི་ནང་སྟོང་པ་ཉིད་ལ་གནས་མེད་ཅིང་མི་དམི གས་སོ། །ཞེས་པ་ནས། གཟུགས་མེད་པའི་སྙོམས་པར་
འཇུག་པ་རྣམས་ལ་སྤྱོད་པའི་ཚིག་གི་དོན་མེད་ཅིང་མི་དམིགས་སོ། །རབ་འབྱོར་དེ་བཞིན་དུ་བྱང་ཆུབ་
སེམས་དཔའི་ཚིག་གི་དོན་མེད་ཅིང་མི་དམི གས་སོ། །ཞེས་གསུངས་ཤིང་། དེ་ཡང་མདོ་ཚན་བཞི་པོ་དེས་
རིམ་པ་ལྟར་དཔེ་དགུ་དགུས་ཤེས་སྒྲིབ་གཟུང་འཛིན་གྱི་རྟོ ག་པ་དགུ་དག་རིམ་བཞིན་དུ་མཚོན་ནས་་་་་་་་་
བསྟན། དེའི་དོན་འཆད་པ་ལ། རེ་ཞིག་དང་པོར་འཇིག་རྟེན་པའི་ངེས་པར་འབྱེད་པའི་ཆ་དང་མཐུན་
པ་རྣམས་སོ། །ཞེས་གསུངས།
334



E
མཐོང་ལམ་གྱི་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོ གས་པའི་སངས་རྒྱས་ཀྱི་གཟུགས་ལ་ཚིག་གི་དོན་མེད་ཅིང་མི་དམིགས་སོ། །
ཞེས་པ་ནས། འདུས་བྱས་ཀྱི་ཁམས་ལ་འདུས་མ་བྱས་ཀྱི་དབྱིངས་ཀྱི་གནས་མེད་ཅིང་མི་དམི གས་སོ། །
རབ་འབྱོར་དེ་བཞིན་དུ་བྱང་ཆེན་ ཤེར་ཕྱིན་ལ་སྤྱོད་པའི་ཚེ་ཚིག་གི་དོན་མེད་ཅིང་མི་དམི གས་སོ། །ཞེས་
པའི་བར་དཔེ་བཞིས་མཐོང་སྤང་རྟོ ག་པ་བ ཞི་མཚོན་ནས་གསུངས། །
སྒོམ་ལམ་གྱི་དེ་སྟོན་པ་ལ། རབ་འབྱོར་འདི་ལྟ་སྟེ། སྐྱེ་བ་མེད་པའི་ དོན་མེད་ཅིང་མི་དམིགས་
སོ༑ ༑ཞེས་པ་ནས། མཐོང་བ་པོ་རྣམས་ཀྱི་ཤིན་ཏུ་རྣམ་པར་དག་པ་ལ་གནས་མེད་ཅིང་མི་དམིགས་
སོ། །རབ་འབྱོར་དེ་བཞིན་དུ་བྱང་ཆེན་ཤེར་ཕྱིན་ལ་སྤྱོད་པའི་ཚེ་ཚིག་གི་དོན་མེད་ཅིང་མི་དམིགས་སོ། །
ཞེས་པའི་བར་དཔེ་དགུས་སྒོམ་སྤང་གི་རྟོག་པ་དགུ་མཚོན་ནས་གསུངས། དེ་གཉིས་ ཀྱི་དོན་འཆད་པ་ལ།
དེའི་འོག་ཏུ་འཇིག་རྟེན་ལས་འདས་པ་མཐོང་བ འི་ལམ་དང་། སྒོམ་པའི་ལམ་དག་གོ །ཞེས་གསུངས།
གཉེན་པོ་བར་ཆད་མེད་ལམ་གྱི་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན། ཉི་མའི་
དཀྱིལ་འཁོར་མངོན་ པར་འཆར་བའི་ཚེ་མུན་པའི་གནས་མེད་ཅིང་མི་དམི གས་སོ། །རབ་འབྱོར་དེ་བཞིན་
དུ་བྱང་ཆེན། ཞེས་གསུངས། སྤོང་བ་རྣམ་གྲོལ་ལམ་གྱི་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་
ན། བསྐལ་པའི་མེ་འབར་བའི་ཚེ་འདུ་བྱེད་ཀྱི་རྣམ་པ་ཐམས་ཅད་ཀྱི་གནས་མེད་ཅིང་མི་དམིགས་སོ། །
རབ་འབྱོར་དེ་བཞིན་དུ། ཞེས་གསུངས། དེ་གཉིས་ཀྱི་དོན་འཆད་པ་ལ། དེའི་འོག་ཏུ་དེ་དག་སྐྱེ་བའི་
སྟོབས་ཀྱིས་རྐུན་པོ་ཕྱིར་ཕྱུང་བ་ དང་སྒོ་འཕར་བཅད་པ་ལྟར་དུས་མཉམ་དུ་གཉེན་པོ་དང་མི་མཐུན་པའི་་་་
ཕྱོགས་སྐྱེ་བ་དང་འགགས་པ་དག་གོ །ཞེས་གསུངས།
གཉེན་པོ་དང་མི་མཐུན་པའི་ཕྱོགས་རྣམ་པར་རྟོག་པ་དེ་དག་ཡོངས་སུ་གཏུགས་པ་སྟེ་སྤོང་བའི་རྟེན་་
རང་བཞིན་གནས་རིགས་དེ་སྟོན་པ་ལ། རབ་འབྱོར་འདི་ལྟ་སྟེ། དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཀྱི་ཚུལ་ཁྲི མས་ལ་ཚུལ་ཁྲི མས་འཆལ་བའི་གནས་མེད་ཅིང་མི་དམིགས་
སོ༑ །ཞེས་པ་ནས། རྣམ་པར་གྲོལ་བའི་ཡེ་ཤེས་ལ་མ་གཟི གས་པའི་གནས་མེད་ཅིང་མི་དམིགས་སོ། །
རབ་འབྱོར་དེ་བཞིན་དུ། ཞེས་གསུངས། །དེའི་དོན་འཆད་པ་ལ། དེའི་འོག་ཏུ་དེ་དག་མི་དམིགས་
པས་དེ་དག་སྐྱེ་བ་དང་འགགས་པ་དང་ལྡན་པའི་རྣམ་པར་རྟོག་པ་སྤངས་པའོ། །ཞེས་གསུངས།
ཤེས་རབ་སྙིང་བརྩེར་བཅས་པའི་སྒྲུབ་པའི་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན།
ཉི་མ་དང་ཟླ་བའི་འོད་ལ་གནས་མེད་ཅིང་མི་དམིགས་སོ། །རབ་འབྱོར་དེ་བཞིན་དུ། ཞེས་གསུངས།
335



དེའི་དོན་འཆད་པ་ལ། དེའི་འོག་ཏུ་སྔོན་གྱི་སྨོན་ལམ་དང་སྦྱིན་པ་ལ་སོགས་པ་ཐབས་ལ་མཁས་པའི་
སྟོ བས་ཀྱིས་འཁོར་བ་དང་མྱ་ངན་ལས་འདས་པ་ལ་མི་གནས་པའི་མཚན་ཉིད་ཀྱི་ཤེས་རབ་དང་ཐབས་་་་་་
སོ། །ཞེས་གསུངས།
སློབ་མ་ཉན་ཐོས་དང་ཐུན་མོང་མ་ཡིན་པའི་སྒྲུབ་པའི་རྟེན་དེ་སྟོན་པ་ལ། རབ་འབྱོར་འདི་ལྟ་སྟེ།
དཔེར་ན། ཉན་ཐོས་དང་རང་སངས་རྒྱས་དང་གཟའ་དང་སྐར་མ་དང་ནོར་བུ་རིན་པོ་ཆེ་དང་གློག་གི་
འོད་ལ་གནས་མེད་ཅིང་མི་དམིགས་སོ། །རབ་འབྱོར་དེ་བཞིན་དུ་བྱང་ཆེན་ཤེར་ཕྱིན་ལ་སྤྱོད་པའི་ཚེ་
ཚིག་གི་དོན་མེད་ཅིང་མི་དམི གས་སོ། །ཞེས་གསུངས། དེའི་དོན་འཆད་པ་ལ། དེའི་འོག་ཏུ་དེ་དག་
སྐྱེས་པས་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་ཆོས་སོ། །ཞེས་གསུངས།
གཞན་དོན་སྐབས་ དང་འཚམས་པར་གོ་རིམ་དུ་སྒྲུབ་པའི་རྟེན་རང་བཞིན་གནས་རིགས་སྟོན་པ་ལ།
རབ་འབྱོར་འདི་ལྟ་སྟེ། དཔེར་ན། རྒྱལ་ཆེན་བཞིའི་རིགས་ཀྱི་ལྷ་རྣམས་ཀྱི་འོད་ལ་གནས་མེད་ཅིང་
མི་དམིགས་སོ། །ཞེས་པ་ནས། འོག་མིན་གྱི་ལྷ་རྣམས་ཀྱི་འོད་ལ་གནས་མེད་ཅིང་མི་དམིགས་སོ། །
རབ་འབྱོར་དེ་བཞིན་དུ་བྱང་ཆེན་ཤེར་ཕྱིན་ལ་སྤྱོད་པའི་ ཚེ་ཆི ག་གི་དོན་མེད་ཅིང་མི་དམིགས་སོ། །ཞེས་
པའི་བར་གསུངས། དེའི་དོན་འཆད་པ་ལ། དེའི་འོག་ཏུ་བས མ་པ་ཇི་ལྟ་བ་བཞིན་དུ་གཞུག་པ་ལ་སོགས་
པ་ལ་ལྡེམ་པོར་དགོངས་པའི་སྒོ་ནས་ཐེག་པ་གསུམ་གྱི་ལམ་ལ་འགོད་པའི་མཚན་ཉིད་ཀྱི་གཞན་གྱི་དོན་གྱི་་་
གོ་རིམ་མོ། །ཞེས་གསུངས།
ཡེ་ཤེས་རྩོལ་བ་མི་མངའ་བར་འཇུག་པའི་སྒྲུབ་པའི་རྟེན་རང་བཞིན་གནས་རིགས་དེ་སྟོན་པ་ལ།
རབ་འབྱོར་འདི་ལྟ་སྟེ། དཔེར་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རྣམས་ཀྱི་འོད་ལ་གནས་མེད་ཅིང་མི་དམི གས་སོ། ། ཞེས་པ་ནས། བྱང་ཆེན་ཆོས་ཐམས་ཅད་
རྟོ གས་པར་བྱའོ། །ཞེས་པའི་ བར་ གསུངས། དེའི་དོན་འཆད་པ་ལ། དེའི་འོག་ཏུ་འཁོར་བ་ཇི་སྲིད་
པར་མཚན་མ་མེད་ཅིང་ལྷུན་གྱིས་གྲུབ་པར་ག ཞན་གྱི་དོན་གྱི་ཡེ་ཤེས་འབྱུང་བའི་ཕྱིར་ཏེ། ཞེས་གསུངས།
གཉིས་པ་རྩོད་པ་སྤོང་བ་ལ། གལ་ཏེ་ཆོས་ཀྱི་དབྱིངས་ཁོ་ན། ཞེས་སོགས་གསུངས། སྐབས་
འདིར་མཐའ་དཔྱད་པ་ལ། ཁ་ཅིག དྲི་མ་དང་བཅས་པའི་སེམས་ཀྱི་ཆོས་ཉིད། རང་བཞིན་གནས་
རིགས་ཀྱི་མཚན་ཉིད་ཡིན་ཟེར་ན། རང་གི་རྟེན་ཆོས་སུ་གྱུར་པའི་དྲི་མ་དང་བཅས་པའི་སེམས་ཀྱི་ཆོས་
ཉིད་ཡིན་ན། དྲི་མ་དང་བཅས་པའི་སེམས་ཀྱི་ཆོས་ཉིད་ཡིན་དགོས་པར་ཐལ། མཚན་ཉིད་དེའི་ཕྱིར།
འདོད་ན། བདེན་འཛིན་དུ་གྱུར་པའི་ཡིད་ཀྱི་རྣམ་པར་ཤེས་པའི་ཆོས་ཉིད་ཆོས་ཅན། དེར་ཐལ། དེའི་
336



ཕྱིར། ཆོས་ཅན་དེའི་ཕྱིར། འདོད་ན། ངོ་བོ་ཉིད་སྐུར་འགྱུར་རུང་དུ་ཐལ་ལོ། །འདོད་ན། དེ་འདྲའི་
ཡིད་ཀྱི་རྣམ་པར་ཤེས་པ་དེ་ཡེ་ཤེས་ཆོས་སྐུར་འགྱུར་རུང་ཡིན་པར་ཐལ་ལོ། །ཁ་ཅིག དེ་གང་ཞིག
གནས་འ གྱུར་མཐར་ཕྱིན་པའི་ཚེ་ངོ་བོ་ཉིད་སྐུར་འགྱུར་རུང་དེ། དེའི་མཚན་ཉིད་ཟེར་ན། བྱང་སེམས་
རྒྱུན་མཐའ་པའི་རྒྱུད་ཀྱི་སེམས་ཀྱི་ཆོས་ཉིད་ཆོས་ཅན། ཟུར་གཉིས་པ་དེར་ཐལ། མཚོན་བྱ་དེའི་ཕྱིར།
འདོད་མི་ནུས་ཏེ། དེའི་ཚེ་ངོ་བོ་ཉིད་སྐུར་གྱུར་ཟིན་པའི་ཕྱིར། གཞན་ཡང་། བུམ་པའི་ཆོས་ཉིད་ལ་
རྩེ་གཅིག་ཏུ་མཉམ་པར་བཞག་པའི་བྱང་སེམས་མཐོང་ལམ་པའི་རྒྱུད་ཀྱི་ཡིད་ཀྱི་རྣམ་པར་ཤེས་པའི་ཆོས་་་་་
ཉིད་ཆོས་ཅན། ཟུར་དང་པོ་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། དྲི་མ་དང་
བཅས་པའི་སེམས་ཡོད་ན་ཁྱོད་ཡོད་དགོས་པར་ཐལ། ཁྱོད་དེ འི་ཆོས་ཉིད་ཡིན་པའི་ཕྱིར།
ཁ་ཅིག རིགས་གང་ཞིག ངོ་བོ་ཉིད་སྐུར་འགྱུར་རུང་དེ། དེའི་མཚན་ཉིད་ཟེར་བ་མི་འཐད་
དེ། སེམས་ཅན་གྱི་རྒྱུད་ཀྱི་འགོག་བདེན་ཡིན་ན། ངོ་བོ་ཉིད་སྐུར་འགྱུར་རུང་གི་རིགས་ཡིན་དགོས་པའི་
ཕྱིར། ཁ་ཅིག བྱང་ཆུབ་ཏུ་འ གྱུར་རུང་གི་དགེ་བ། རང་བཞིན་གནས་རིགས་ཀྱི་མཚན་ཉིད་ཟེར་ན་མི་
འཐད་དེ། རང་བཞིན་གནས་རིགས་དགེ་བ་མ་ཡིན་པའི་ཕྱིར་ཏེ། རྒྱུད་བླ་མ་ལས། དགེ་དང་རྣམ་པར་
ད ག་ཕྱིར་དང་། །ཞེས་གསུངས་པ་དང་མི་འགལ་ཏེ། དེས་དེ་དགེ་བའི་སེམས་ཀྱི་དམི གས་པར་བསྟན་པ་
ཙམ་ཡིན་པའི་ཕྱིར། ཁ་ཅིག རང་གི་ཐོབ་བྱར་གྱུར་པའི་བྱང་ཆུབ་ཏུ་འགྱུར་རུང་གང་ཞིག སེམས་
ཅན་གྱི་རྒྱུད་ཀྱིས་བསྡུས་པ་དེ། རིགས་ཀྱི་མཚན་ཉིད། དབྱེ་ན་ཐེག་དམན་གྱི་རིགས་དང་། ཐེག་ཆེན་
གྱི་རིགས་གཉིས། རང་གི་ཐོབ་བྱར་གྱུར་པའི་ཐེག་དམན་གྱི་བྱང་ཆུབ་ཏུ་འགྱུར་རུང་གང་ཞིག སེམས་
ཅན་གྱི་རྒྱུད་ཀྱིས་བསྡུས་པ་དེ། དང་པོའི་མཚན་ཉིད། དབྱེ་ན་ཉན་ཐོས་ཀྱི་རིགས་དང༌། རང་རྒྱལ་གྱི་
རིགས་གཉིས། མཚན་ཉིད་རིགས་འདྲ། སྔ་མ་ལ་ཉན་ཐོས་ཀྱི་ངེས་པའི་རིགས་དང་། མ་ངེས་པའི་
རིགས་གཉིས། ཐེག་པ་གཞན་གྱིས་བར་མ་ཆོད་པར་རང་གི་ཐོབ་བྱར་གྱུར་པའི་ ཉན་ཐོས་ཀྱི། ཞེས་
སོགས་རིགས་འདྲ། རང་གི་ཐོབ་བྱར་གྱུར་པའི་དེར་འགྱུར་རུང་ཡང་ཡིན། ཐེག་པ་གཞན་གྱིས་བར་མ་
ཆོད་པར་དེར་འ གྱུར་རུང་མ་ཡིན་པ་ཡང་ཡིན་པའི་ གཞི་མཐུན་པ་གང་ཞིག ཅེས་སོགས་རིགས་འདྲ་སྟེ།
དེ་སོ་སོའི་མཚན་ཉིད། ཐེག་ཆེན་གྱི་རིགས་ལ། ཐེག་ཆེན་གྱི་རང་བཞིན་གནས་རིགས་ དང༌། ཐེག་
ཆེན་གྱི་རྒྱས་འགྱུར་གྱི་རིགས་གཉིས་ལས། ཆོས་དབྱིངས་གང་ཞིག ངོ་བོ་ཉིད་སྐུར་འ གྱུར་རུང་། དང་
པོའི་མཚན་ཉིད། སངས་རྒྱས་ཀྱི་རིགས་གང་ཞིག འདུས་བྱས་ཀྱི་སངས་རྒྱས་ཀྱི་སྐུར་འགྱུར་རུང༌།
གཉིས་པའི་མཚན་ཉིད། ཟེར་ན།
337



ཉན་ཐོས་དགྲ་བཅོམ་པའི་འབྲེས་བུ་མངོན་དུ་བྱེད་པོར་ངེས་པའི་གང་ཟོག་དང་། ཉན་ཐོས་སུ་
རིགས་མ་ངེས་པའི་གང་ཟག་གི་གཞི་མཐུན་ཡོད་པར་ཐལ། དེ་མངོན་དུ་བྱེད་པར་ངེས་པའི་གང་ཟག་
ཡིན་ན། ཉན་ཐོས་སུ་རིགས་ངེས་པས་མ་ཁྱབ་པའི་ཕྱིར། མ་གྲུབ་ན། དེ་མངོན་དུ་བྱེད་པར་ངེས་པའི་
བྱང་སེམས་ཚོགས་ལམ་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། བྱང་ཆུབ་སེམས་
དཔའ་ཡིན་པའི་ཕྱིར། རྩ་བར་འདོད་ན། ཐེག་པ་གཞན་གྱིས་བར་མ་ཆོད་པར་དེ་མངོན་དུ་བྱེད་ངེས་
ཀྱི་གང་ཟག་དང་། ཉན་ཐོས་སུ་རིགས་མ་ངེས་པའི་གང་ཟག་གི་གཞི་མཐུན་ཡོད་པར་ཐལ་ལོ། །འདོད་
ན། དེའི་རྒྱུད་ཀྱི་ཡིད་ཀྱི་རྣམ་པར་ཤེས་པ་ཆོས་ཅན། ཉན་ཐོས་ཀྱི་ངེས་པའི་རིགས་ཡིན་པར་ཐལ།
མཚན་ཉིད་དེ་ཡིན་པའི་ཕྱིར། དང་པོ་གྲུབ་སྟེ། ཆོས་ཅན་དེ་དང་གཅིག་ཡིན་པའི་ཕྱིར།
ཁ་ཅིག ཆོས་དབྱིངས་གང་ཞིག ཐེག་ཆེན་སྒྲུབ་པའི་རྟེན་གཞི་བྱེད་པ། ཐེག་ཆེན་སྒྲུབ་པའི་
རྟེན་རང་བཞིན་གནས་རིགས་ཀྱི་མཚན་ཉིད་དུ་འདོད་པ་མི་འཐད་དེ། ཆོས་ཉིད་ཡིན་ན། ཐེག་ཆེན་
སྒྲུབ་པའི་རྟེན་གཞི་ཡིན་དགོས་པའི་ཕྱིར། དེ་ཡིན་ན་དེའི་བསྒོམ་བྱའི་གཙོ་བོ་ཡིན་དགོས་པའི་ཕྱིར།
ཁ་ཅིག བྱང་སེམས་ཀྱི་རྒྱུད་ཀྱི་ཆོས་དབྱིངས་གང་ཞིག ཞེས་སོགས་ཟེར་ན་དགག་གཞི་མས་སྐྱོན་
བཏང་།
ཁ་ཅིག ཉན་ཐོས་ཀྱི་རིགས་ཡིན་ན། ཐེག་ཆེན་གྱི་རིགས་མ་ཡིན་དགོས་ཟེར་ན་མི་འཐད་དེ།
སེམས་ཅན་ཡིན་ན། ཐེག་ཆེན་གྱི་རིགས་རྒྱུད་ལྡན་གྱི་གང་ཟག་ཡིན་དགོས་པའི་ཕྱིར། དེ་ཡིན་ན།
ཐེག་ཆེན་གྱི་བྱང་ཆུབ་ཏུ་འགྱུར་རུང་གི་རིགས་རྒྱུད་ལྡན་གྱི་གང་ཟག་ཡིན་དགོས་པའི་ཕྱིར།
ཁ་ཅིག ཉན་ཐོས་མཐོང་ལམ་པ་ཆོས་ཅན། ཁྱོད་ཐེག་ཆེན་གྱི་རིགས་ཅན་གྱི་གང་ཟག་ཏུ་ཐལ།
ཁྱོད་ཐེག་ཆེན་གྱི་རིགས་རྒྱུད་ལྡན་གྱི་གང་ཟག་ཡིན་པའི་ཕྱིར་ན། སངས་རྒྱས་འཕགས་པ་ཆོས་ཅན།
ཁྱོད་སེམས་ཅན་ཡིན་པར་ཐལ། ཁྱོད་སེམས་རྒྱུད་ལྡན་གྱི་གང་ཟག་ཡིན་པའི་ཕྱིར། ཁོ་ན་རེ། ཐེག་
ཆེན་གྱི་རིགས་ཅན་ཡིན་ན། ཐེག་ཆེན་རིགས་ངེས་ཡིན་དགོས་པར་ཐལ། ཉན་ཐོས་མཐོང་ལམ་པ་ཐེག་
ཆེན་གྱི་རིགས་ཅན་ཡིན་པའི་ཕྱིར་ཟེར་ན་མ་ཁྱབ། འདོད་ན། ཉན་ཐོས་ལམ་དུ་འཇུག་ངེས་ཀྱི་བྱང་
སེམས་ཚོགས་ལམ་པ་ཆོས་ཅན། དེར་ཐལ། དེའི་ཕྱིར། ཁ་ཅིག ཉན་ཐོས་དགྲ་བཅོམ་པའི་རྒྱུད་ལ་
ཉན་ཐོས་ཀྱི་རིགས་ཡོད་ཟེར་ན་མི་འཐད་དེ། ཉན་ཐོས་ཀྱི་རིགས་རྒྱུད་ལྡན་གྱི་ཉན་ཐོས་ཡིན་ན། ཉན་
ཐོས་སློབ་པ་ཡིན་དགོས་པའི་ ཕྱིར། བྱས་པ་ལ་ཁོ་ན་རེ། དེའི་རྒྱུད་ལ་དེ་ཡོད་པར་ཐལ། དེ་ཉན་ཐོས་
ཀྱི་རིགས་ཅན་ཡིན་པའི་ཕྱིར་ན་མ་ཁྱབ། དེར་ཐལ། དེ་རིགས་ཅན་གསུམ་པོ་གང་རུང་ཡིན་པའི་ཕྱིར།
338
་



ཁོ་ན་རེ། ཐེག་ཆེན་དགྲ་བཅོམ་ཐེག་ཆེན་གྱི་རིགས་ ཅན་ཡིན་པར་ཐལ། ཉན་ཐོས་དགྲ་བཅོམ་ཐེག་
དམན་གྱི་རིགས་ཅན་ཡིན་པའི་ཕྱིར་ན་མ་ཁྱབ།
ཁ་ཅིག ཐེག་ཆེན་གྱི་རང་བཞིན་གནས་རིགས་ལ་ཐེག་ཆེན་གྱི་སྒྲུབ་པའི་རྟེན་རང་བཞིན་གནས་
རིགས་ཀྱིས་ཁྱབ་པར་འདོད་པ་མི་འཐད་དེ། ལམ་མ་ཞུགས་ཀྱི་གང་ཟག་གི་རྒྱུད་ཀྱི་རང་བཞིན་གནས་
རིགས་དེ་ཐེག་ཆེན་གྱི་རང་བཞིན་གནས་རིགས་ཡིན་པའི་ཕྱིར་ཏེ། དེ་ཐེག་ཆེན་གྱི་རིགས་ཡིན་པའི་ཕྱིར་
ཏེ། ཐེག་ཆེན་གྱི་བྱང་ཆུབ་ཏུ་འགྱུར་རུང་གི་རིགས་ཡིན་པའི་ཕྱིར། རོང་ཊིཀ་པས། དྲི་བཅས་ཀྱི་
སེམས་གསལ་རིག་རང་བཞིན་གནས་རིགས་ཡིན་ཏེ། དེ་ཟག་མེད་ཡེ་ཤེས་ཀྱི་ཉེར་ལེན་ཡིན་པའི་ ཕྱིར་
དང་། རྒྱུད་བླ་མའི་མདོར་བསྟན་དུ། རིགས་ཁམས་སྦྲང་རྩི་དང་འདྲ་འདི་གཟིགས་ནས། ཞེས་དང་།
དེའི་རྒྱས་བཤད་དུ། དེ་བཞིན་ལུས་ཅན་ལ་ཡོད་ཟག་པ་མེད་པའི་ཤེས་པ་སྦྲང་མའི་རྩི་དང་འདྲ། ཞེས་
དང་། བསྟོད་ཚོགས་ལས། བདེ་གཤེགས་སེམས་ལས་སངས་རྒྱས་འབྱུང་། རང་སེམས་དེ་ལ་ཕྱག་
འཚལ་ལོ། །ཉོན་མོངས་ནང་ནས་སངས་རྒྱས་ཀྱང༌། །དེ་བཞིན་དྲི་མ་མེད་པར་གནས། །ཞེས་གསུངས་
པའི་ཕྱིར། སེམས་ཙམ་པས་འདོད་པ་ལྟར་གྱི་ཟག་མེད་ཡེ་ཤེས་ཀྱི་ས་བོན་རང་བཞིན་གནས་རིགས་མ་
ཡིན་ཏེ། དེ་སེམས་ཅན་ ཐམས་ཅད་ལ་མེད་པའི་ཕྱིར། དེ་རྒྱུད་ལ་མི་ལྡན་པའི་སེམས་ཅན་ཡོད་ པའི་
ཕྱིར་ཟེར་བ་མི་འཐད་དེ། དྲི་བཅས་ཀྱི་སེམས་གསལ་རིག་དེ་ལ་རང་བ ཞིན་གནས་རིགས་ ཀྱི་དོན་མ་ཚང་
བའི་ཕྱིར་ཏེ། དེ་རང་གི་རྒྱུ་རྐྱེན་གྱིས་གསར་དུ་བཅོས་པའི་ཕྱིར། ཁྱབ་སྟེ། ཉི་སྣང་ལས། དེ་དག་
ནི་རང་བཞིན་དུ་གནས་པའི་རིགས་ལ་རང་བཞིན་དུ་གནས་པའི་དོན་བརྗོད་དགོས་སོ། །རྒྱུའི་རྣམ་གྲངས་
ཡིན་ནོ། །ཞེ་ན། རྐྱེན་གྱིས་ཡང་དག་པར་བླངས་པ་ལས་བྱུང་བ་ཡང་དེ་ཡིན་པས། དེས་ན་དོན་གྱི་ཁྱད་
པར་ཅི་ཞིག་ཡོད། ཅེས་གསུངས་པའི་ཕྱིར། གཞན་ཡང་དེ་མི་འཐད་དེ། རང་བཞིན་གནས་རིགས་
ཡིན་ན་ཆོས་དབྱིངས་ཡིན་དགོས་པའི་ཕྱིར་ཏེ། ཆོས་དབྱིངས་ཁོ་ན་ལ་རིགས་ཞེས་གདགས་སོ། །ཞེས་
དང་། ཉི་སྣང་ལས། ཆོས་ཉིད་ཀྱི་རྣམ་གྲངས་ཡིན་པ་ལ་ནི་ཉེས་པ་འདི་མེད་དོ། །ཞེས་དང་། རྒྱུན་
སྣང་ལས། ཆོས་དབྱིངས་རྒྱུའི་ངོ་བོར་རྣམ་པར་རྟོག་པའི་སྒོ་ནས་རིགས་ཞེས་ཐ་སྙད་གདགས་སོ། །ཞེས་
གསུངས་པའི་ ཕྱིར། གཞན་ཡང་། དེ་ཆོས་ཅན། ངོ་བོ་ཉིད་སྐུར་འགྱུར་རུང་ཡིན་པར་ཐལ། རང་
བཞིན་གནས་རིགས་ཡིན་པའི་ཕྱིར། ཁྱབ་སྟེ། རྒྱུད་བླ་མ་ལས། རིགས་འདི་ གཉིས་ལས་སངས་རྒྱས་
ཀྱི། [སྐུ་གསུམ་ཐོབ་པར་འདོད་པ་ཡིན། །དང་པོ འི་སྐུ་ནི་དང་པོ་སྟེ། །གཉིས་པ་ཡིས་ནི་ཕྱི་མ་གཉིས། །
ཞེས་གསུངས་པའི་ཕྱིར། འདོད་ན། སངས་རྒྱས་ཀྱི་སེམས་གསལ་རིག་དེ་ངོ་བོ་ཉིད་སྐུ་ཡིན་པར་ཐལ་
339



ལོ། །གཞན་ཡང་། སངས་མི་རྒྱུ་བའི་སེམས་ཅན་ཡོད་པར་ཐལ། ཟག་མེད་ཡེ་ཤེས་ཀྱི་ས་བོན་རྒྱུད་ལ་
མི་ལྡན་པའི་སེམས་ཅན་ཡོད་པའི་ཕྱིར། །
ཁ་ཅིག སེམས་ཅན་ཡིན་ན། ཐེག་ཆེན་གྱི་རིགས་ཅན་ཡིན་དགོས་པར་ཐལ། དེ་ཡིན་ན་སངས་
རྒྱས་ཀྱི་རིགས་ཅན་ཡིན་དགོས་པའི་ཕྱིར་ན་མ་ཁྱབ། ཁ་ཅིག སེམས་ཙམ་པའི་ལུགས་ལ་ཐོས་པའི་རྐྱེན་
གྱིས་གསོས་མ་བཏབ་པའི་རིགས་རང་བཞིན་གནས་རིགས་ཀྱི་དོན་དང༌། དེས་གསོས་བཏབ་པའི་རིགས་
རྒྱུས་འ གྱུར་གྱི་རིགས་ཀྱི་དོན་ཡིན་ཟེར་ན་མི་འཐད་དེ། སེམས་ཙམ་པས་ལམ་ཞུགས་ཀྱི་གང་ཟག་གི་རྒྱུད་
ལ་རང་བཞིན་གནས་རིགས་ཡོད་པར་ཁས་ལེན་པའི་ཕྱིར། དེས་དེའི་རྒྱུད་ལ་ཟག་མེད་ཡེ་ཤེས་ཀྱི་ས་བོན་
ཡོད་པར་ཁས་ལེན་པའི་ཕྱིར་དང་། དེས་ལམ་ཞུགས་ཀྱི་གང་ཟག་གི་རྒྱུད་ཀྱི་ཟག་མེད་ཡེ་ཤེས་ཀྱི་ས་བོན་
དེ་རང་བཞིན་གནས་རིགས་དང་རྒྱུས་འགྱུར་གྱི་རིགས་གཉིས་ཀར་ཁས་ལེན་པའི་ཕྱིར་ཏེ། གསེར་ཕྲེང་
ལས། རྫས་ལ་བསམ་ན་ལམ་དུ་ཞུགས་ནས་གཉིས་ཀ་ཡིན་ཏེ། ཞེས་གསུངས་པའི་ཕྱིར།
ཁོ་ན་རེ། སེམས་ཙམ་པས་རང་བཞིན་གནས་རིགས་ དང་རྒྱས་འགྱུར་གྱི་རིགས་གཉིས་འགལ་
བར་ཁས་ལེན་པར་ཐལ། དེས་རང་བཞིན་གནས་རིགས་རྒྱུར་ཡོད་འབྲས་བུར་མེད་པ་ དང་ཅིག་ཤོས་
འབྲས་བུར་ཡོད་པར་ཁས་ལེན་པའི་ཕྱིར་ཏེ། མདོ་སྡེའི་རྒྱུན་ལས། དེ་ནི་རྟེན་དང་བརྟེན་པ་དང༌། །
ཡོད་མེད་གཉིས་དང༌། ཞེས་སོགས་གསུངས་པའི་ཕྱིར་ན་མ་ཁྱབ་སྟེ། དེ་ལྟར་གསུངས་པ་དེ་གཉིས་ལྡོག་
པ་འགལ་བའི་དོན་ཡིན་གྱི་རྫས་འགལ་བའི་དོན་མ་ཡིན་པའི་ཕྱིར། ཁོ་ན་རེ། རྒྱས་འགྱུར་གྱི་རིགས་
ཆོས་ཅན། རང་བཞིན་གནས་རིགས་ཡིན་པར་ཐལ། འཕ གས་པའི་རྟོགས་པ་རྣམས་ཀྱི་རྒྱུ་བྱེད་པའི་
ཕྱིར། ཞེས་པའི་ ཐལ་འགྱུར་བའི་སེམས་ཙམ་པ་ལ་མི་འདོད་པའི་ཐལ་བ་འཕེན་པའི་ཐལ་འགྱུར་མ་ཡིན་
པར་ཐལ། དེས་ལམ་ཞུགས་ཀྱི་གང་ཟག་གི་རྒྱུད་ཀྱི་རྒྱས་འ གྱུར་གྱི་རིགས་རང་བཞིན་གནས་རིགས་སུ་
ཁས་ལེན་པའི་ཕྱིར་ན་མ་ཁྱ བ་སྟེ། དེས་དེ་ལྟར་ཁས་ལེན་ཀྱང་དེས་རྒྱ ས་འ གྱུར་གྱི་རིགས་ལ་རང་བཞིན་
གནས་རིགས་ཀྱིས་ཁྱབ་པ་ཁས་ལེན་པ་མ་ཡིན་པའི་ཕྱིར།
ཁ་ཅིག རང་བཞིན་གནས་རིགས་ཡིན་ན། རང་གི་རྟེན་ཆོས་སུ་གྱུར་པའི་དྲི་མ་དང་བཅས་པའི་
སེམས་ཀྱི་ཆོས་ཉིད་ཡིན་པས་མ་ཁྱབ་སྟེ། བྱང་སེམས་རྒྱུན་མཐའ་པའི་རྒྱུད་ལ་དྲི་མ་དང་བཅས་པའི་སེམས་
མེད་པའི་ཕྱིར། དེའི་རྒྱུད་ལ་དྲི་མ་མེད་པའི་ ཕྱིར་ན་མ་ཁྱབ། གཞན་ཡང་། རྒྱུན་མཐའི་བར་ཆད་མེད་ལམ་
དེ་གློ་བུར་གྱི་དྲི་མ་དང་བྲལ་བར་ཐལ། རྣམ་པར་སྨིན་པའི་སྐད་ཅིག་སྦྱོར་དེ་དེ་དང་བྲལ་བ་ཡིན་པའི་
ཕྱིར། གང་གི་ཚེ་བྱང་ཆུབ་སེམས་དཔས་གཉེན་པོ་སྒོམ་པས་མི་མཐུན་པའི་ཕྱོགས་ཐམས་ཅད་དང་བྲལ་བ་
སྒོ
340



ན། རྣམ་པར་བྱང་བའི་ཕྱོགས་རྣམ་པར་སྨིན་པའི་ཆོས་ཉིད་ཀྱི་གནས་སྐབས་ཀྱི་དྲི་མ་མཐའ་དོག་དང་
བྲལ་བས་སྟོན་གའི་ཟླ་བའི་འོད་བཞིན་དུ་དཀར་བའི་ངོ་བོར་སྐྱེས་པའི་ཚེ། ཞེས་གསུངས་པའི་ཕྱིར་ན་
མ་ཁྱབ་སྟེ། དེའི་རྒྱུད་ལ་བདེན་འཛིན་མེད་པ་ལུང་དེའི་དོན་ཡིན་པའི་ཕྱིར།
དེས་ན་རང་ལུགས་ལ། བྱེ་བྲག་སྨྲ་པའི་ལུགས། མདོ་སྡེ་པའི་ལུགས། སེམས་ཙམ་པའི་ལུགས།
དབུ་མ་པའི་ལུགས་དང་བཞི་ལས། དང་པོ་ནི། བྱེ་བྲག་ཏུ་སྨྲ་པ་རྣམས་ཀྱིས་རང་གི་འབྲས་བུར་ གྱུར་
པའི་འཕ གས་པའི་རྟོགས་པའི་ཉེར་ལེན་བྱེད་པའི་སེམས་ཅན་གྱི་རྒྱུད་ཀྱི་སེམས་བྱུང་མ་ཆགས་པའི་དགེ་བ་་
དེ་སངས་རྒྱས་ཀྱི་རིགས་སུ་འདོད་དེ། འདུལ་བའི་མདོ་ལས། ཆོས་གོས་ངན་ངོན་ཙམ་གྱིས་ཆོག་པ་
འཕགས་པའི་རིགས། བསོད་སྙོམས་ངན་ངོན་ཙམ་གྱིས་ཆོག་པ་འཕགས་པའི་རིགས། གནས་མལ་ངན་
ངོན་ཙམ་གྱིས་ཆོག་པ་འཕགས་པའི་རིགས། སྤོང་བ་དང་སྒོམ་པ་ལ་དགའ་བ་འཕགས་པའི་རིགས། ཞེས་
གསུངས་པའི་ཕྱིར། དེ་ཡང་རྐང་པ་དང་པོ་གསུམ་གྱི་སྐབས་ནས་དངོས་སུ་བསྟན་པའི་སེམས་བྱུང་མ་
ཆགས་པ་གསུམ་པོ་དེ་རང་འབྲས་འཕ གས་པའི་རྟོགས་པ་བརྒྱུད་ནས་སྐྱེད་པའི་ཐབས་དང་། རྐང་པ་ཐ
མའི་སྐབས་ནས་དངོས་སུ་བསྟན་པའི་སེམས་བྱུང་མ་ཆགས་པ་དེ་རང་འབྲས་བུར་གྱུར་པའི་འཕགས་པའི་་་
རྟོགས་པ་དངོས་སུ་སྐྱེད་པའི་ལས་དངོས་ཡིན་ཏེ། འདོད་ཆུང་ཆོག་ཤེས་ལ་བརྟེན་ནས་སྤོང་བ་དང་སྒོམ་
པ་ལ་བརྩོན་པར་བྱས་པས་སྲེད་པ་སྤོང་བར་འགྱུར་བའི་ཕྱིར་ཏེ། དང་པོ་གསུམ་ཉམས་སུ་བླངས་པས་
བདག་གི་བ་ལ་སྲེད་པ་མངོན་གྱུར་པ་ཟློག ཕྱི་མ་ཉམས་སུ་བླངས་པས་བདག་ལ་སྲེད་པ་གཏན་ཟད་དུ་
བྱེད་པའི་ཕྱིར་ཏེ། མཛོད་ལས། མ་ཆགས་འཕ གས་རིགས་དེ་དག་ལས། །ཞེས་དང༌། གསུམ་གྱིས་
ཚུལ་བསྟན་ཐ་མས་ལས། །ཞེས་དང་། བདག་གི་བདག་འཛིན་དངོས་འདོད་པ། །དེ་ཡི་དུས་དང་
གཏན་ཞིའི་ཕྱིར། །ཞེས་དང་། མཛོད་འགྲེལ་ལས། འདི་དག་ལས་འཕ གས་པ་རྣམས་སྐྱེ་བས་འཕགས་
པའི་རིགས་བཞི་སྟེ། ཞེས་གསུངས་པའི་ཕྱིར། དབང་པོ་རྣོ་རྟུལ་གྱི་ཁྱད་པར་ལ་ཡང་རིགས་སུ་འཇོག་པ་
ཡོད་དེ། མཛོད་ལས། ཁ་ཅིག་དང་པོ་ནས་དེའི་རིགས། །ཁ་ཅིག་སྦྱངས་པ་ལས་གྱུར་ཏོ། །ཞེས་
གསུངས་པའི་ཕྱིར།
གཉིས་པ་ནི། མདོ་སྡེ་པས་ནི་སེ མས་ཅན་གྱི་རྒྱུད་ཀྱི་ཟག་མེད་ ཀྱི་སེམས་ཀྱི་ས་བོན་གྱི་ནུས་པ་ལ་
སངས་རྒྱས་ཀྱི་རིགས་སུ་འདོད་དེ། སློབ་དཔོན་རྒྱ ལ་པོ་སྲས་ལས། མདོ་སྡེ་པ་དག་གི་རིགས་ཞེས་བྱ་བ་
ནི་སེམས་ཀྱི་ས་བོན་གྱི་ནུས་པ་ཡིན་ནོ། །སོ་སོ་སྐྱེ་བོ་དང་སློབ་པའི་གནས་སྐབས་ན་ཡོངས་སུ་ཉམས་པའི་
ཆོས་ཅན་གྱི་ས་བོན་ལ་རིགས་ཞེས་བྱའོ། །ཞེས་གསུངས་པའི་ཕྱིར།
341



.
:
གསུམ་པ་ནི། སེམས་ཙམ་པ་རྣམས་ཀྱིས་སེམས་ཅན་གྱི་རྒྱུད་ཀྱི་ཐོག་མ་མེད་པ་ནས་གཅིག་ནས་
གཅིག་ཏུ་བརྒྱུད་དེ་འོང་བ། ཆོས་ཉིད་ཀྱིས་ཐོབ་པ་ནང་གི་སྐྱེ་མཆེད་དེ་དྲུག་པ་ཡིད་ཀྱི་སྐྱེ་མཆེད་ཀྱི་སྟེང་
གི་ཟག་མེད་ཀྱི་སེམས་ཀྱི་ས་བོན་ལ་རིགས་སུ་འདོད་ཅིང་། དེ་ཐོས་སོ གས་ཀྱིས་གསོས་བཏབ་པའི་ གོང་དུ་
རང་བཞིན་གནས་རིགས་ དང་། ཐོས་སོ གས་ཀྱིས་གསོས་བཏབ་པའི་ཚེ་རྒྱས་འགྱུར་གྱི་རིགས་འདོད་པ་
ཡིན་ཏེ། ཆོས་མངོན་པའི་མདོ་ལས། དེ་ལ་བྱང་ཆུབ་སེམས་དཔའ་རྣམས་ཀྱི་རིགས་ནི་ཐོག་མ་མེད་པ་
ནས་བརྒྱུད་དེ་འོང་བ་ཆོས་ཉིད་ཀྱིས་ཐོབ་པ། སྐྱེ་མཆེད་དྲུག་གི་ཁྱད་པར་གང་ཡིན་པ་སྟེ། ཞེས་དང༌།
བྱང་ས་ལས། དེ་ལ་རིགས་གང་ཞེ་ན་མདོར་བསྡུ་ན་རྣམ་པ་གཉིས་ཏེ། རང་བཞིན་གྱི་གནས་པ་ དང་
ཡང་དག་པར་སྒྲུབ་པའོ། །དེ་ལ་རང་བཞིན་གྱི་གནས་པའི་རིགས་ནི་བྱང་ཆུབ་སེམས་དཔའ་རྣམས་ཀྱི་སྐྱེ་
མཆེད་དྲུག་གི་ཁྱད་པར་གང་ཡིན་པ་སྟེ་འདི་ནི་གཅིག་ནས་གཅིག་ཏུ་བརྒྱུད་དེ་འོང་བ་ཐོག་མ་མེད་པའི་་་༌་
དུས་ཅན་ཆོས་ཉིད་ཀྱིས་ཐོབ་པ་དེ་ལྟ་བུ་ཡིན་ནོ། །དེ་ལ་ཡང་དག་པར་སྒྲུབ་པའི་རི གས་ནི་སྔོན་དགེ་བའི་
རྩ་བ་གོམས་པར་བྱས་པ་ལས་ཐོབ་པ་གང་ཡིན་པ་སྟེ། ཞེས་གསུངས་པའི་ཕྱིར། ཐེག་པ་ཆེན་པོ་མདོ་སྡེའི་
རྒྱུན་ལས། སངས་རྒྱས་ཀྱི་རིགས་དེ་དོན་ཚན་དགུའི་སྒོ་ནས་འཆད་པ་ལ། ཡོད་དང་མཆོག་དང་མཚན་
ཉིད་དང་། །རྟ གས་ དང་རིགས་རབ་དབྱེ་བ་དང་། །ཉེས་དམི གས་ དང་ནི་ཕན་ཡོན་དང༌། །དཔེ་རྣམ་
གཉིས་ཏེ་རྣམ་པ་བཞི། །ཞེས་གསུངས་ལ། དོན་ནི། སྔར་བཤད་པ་དེ་ལྟ་བུའི་སངས་རྒྱས་ཀྱི་རིགས་དེ་
ཡང་དོན་ཚན་དགུའི་སྒོ་ནས་ཤེས་པར་བྱ་སྟེ། སེམས་ཅན་ གྱི་རྒྱུད་ལ་ཐེག་པ་གསུམ་གྱི་རིགས་ཐ་དད་པ་
གསུམ་ཡོད་པའི་སྒྲུབ་བྱེད། ཐེག་ཆེན་གྱི་རིགས་དེ་ཐེག་དམན་གྱི་རིགས་ལས་མཆོག་ཏུ་སྒྲུབ་པ། རིགས་
ཀྱི་ངོ་བོ། ཐེག་ཆེན་ གྱི་རིགས་སད་པའི་རྟགས། རིགས་ཀྱི་རབ་དབྱེ། རིགས་སད་པ་ལ་བར་དུ་གཅོད་
པའི་ཉེས་དམིགས། ཐེག་ཆེན་ གྱི་རིགས་སད་པའི་ ཕན་ཡོན། རང་བཞིན་གནས་རིགས་མཚོན་པར་
བྱེད་པའི་དཔེ། རྒྱས་འགྱུར་གྱི་རིགས་མཚོན་པར་བྱེད་པའི་ དཔེ་དང་དགུའི་སྒོ་ནས་ཤེས་པར་བྱ་བ་ཡིན་
པའི་ཕྱིར། དོན་ཚན་དགུ་པོ་དེ་ཡང་ཁྱད་ཆོས་བཞི་ བ ཞི འི་སྒོ་ནས་ཤེས་པར་བྱ་བ་ཡིན་ཏེ། དེ་ལྟར་འོ ག་
ནས་འཆད་པར་འགྱུར་བའི་ཕྱིར། རིགས་ཅན་ གསུམ་གའི་རྒྱུད་ལ་མཐར་ཐུག་རང་རང་གི་བྱང་ཆུབ་ཏུ་
འགྱུར་རུང་གི་རིགས་ཐ་དད་པ་གསུམ་ཡོད་པ་ཁྱད་ཆོས་བ ཞི འི་སྒོ་ནས་འཆད་པ་ལ། །
མདོ་སྡེའི་རྒྱན་ལས། ཁམས་རྣམས་དང་ནི་མོས་པ་ དང༌། །སྒྲུབ་པ་ཐ་དད་དབྱེ་བ་དང་། །འབྲས་
བུ་ཐ་དད་དམིགས་པའི་ ཕྱིར། །རིགས་ཡོད་ཉིད་དུ་ངེས་པར་བརྗོད། །ཅེས་གསུངས། དོན་ནི། དེ་
ལྟ་བུའི་རིགས་ཐ་དད་པ་གསུམ་ཡོད་དེ། རིགས་ཅན་གསུམ་ལམ་ལ་མ་ཞུགས་པའི་གནས་སྐབས་སུ་
རྡོ
，
，
342



ཁམས་མི་འདྲ་བ་གསུམ་དང༌། ལམ་དུ་ཞུགས་མ་ཐག་ཏུ་མོས་པ་མི་འདྲ་བ་གསུམ་དང་། ལམ་ཉམས་སུ་
ལེན་པའི་ཚེ་སྒྲུབ་པ་མི་འདྲ་བ་གསུམ་དང༌། དེའི་དབང་གིས་མཐར་ཐུག་གི་འབྲས་བུ་བྱང་ཆུབ་ཐ་དད་
པ་གསུམ་དུ་འགྱུར་བར་དམིགས་ པའི་ ཕྱིར། ཐེག་ཆེན་གྱི་རིགས་དེ་ཐེག་དམན་གྱི་རིགས་ལས་མཆོག་ཏུ་
གྱུར་པར་སྒྲུབ་པ་ལ། དེ་ཉིད་ལས། དེ་དགེ་ཁྱད་པར་འཕ གས་པ་དང་། །ཐམས་ཅད་དང་ནི་དོན་ཆེན་
དང་། །མི་ཟད་པ་ཡི་རྒྱུ་མཚན་ཕྱིར། །རིགས་མཆོག་ཉིད་ཅེས་བརྗོད་པ་ཡིན། །ཞེས་གསུངས། དོན་
ནི། ཐེག་ཆེན་གྱི་རིགས་དེ་ཐེག་དམན་གྱི་རིགས་ལས་མཆོག་ཏུ་གྱུར་པ་ཡིན་ཏེ། ཐེག་ཆེན་གྱི་དགེ་བ་
དེ་ཐེག་དམན་གྱི་དགེ་བ་ལས་ཁྱད་པར་དུ་འཕ གས་པ་ དང༌། ཐེག་ཆེན་གྱི་རིགས་དེ་ཡོན་ཏན་ཐམས་ཅད་
ཀྱི་གཞི་རྟེན་བྱེད་ནུས། ཐེག་དམན་གྱི་རིགས་ཀྱིས་དེ་ལྟར་མི་ནུས་པའི་ཕྱིར་ དང་། ཐེག་ཆེན་གྱི་རི གས་དེས་
དོན་ཆེན་ པོ་རང་འབྲས་ཚོགས་གཉིས་མཐར་ཕྱིན་པའི་བྱང་ཆུབ་ཀྱི་རྒྱུ་བྱེད། ཅིག་ཤོས་ཀྱིས་དེ་ལྟར་མི་
བྱེད། ཐེག་ཆེན་གྱི་རིགས་དེས་མཐར་ཐུག་རང་གི་ཐོབ་བྱ འི་མྱང་འདས་ཐོབ་པ་ན་དགེ་རྩའི་རྒྱུན་མི་ཟད་་
ལ། ཐེག་དམན་གྱི་རིགས་དེས་མཐར་ཐུག་རང་གི་བྱང་ཆུབ་ཐོབ་པ་ན་དགེ་རྩའི་རྒྱུན་ཆད་པ་ཡིན་པའི་
ཕྱིར། ཐེག་ཆེན་གྱི་རིགས་ངོ་བོ་ཁྱད་ཆོས་བ ཞིའི་སྒོ་ནས་འཆད་པ་ལ། དེ་ཉིད་ལས། རང་བཞིན་ དང་
ནི་རྒྱ ས་པ་དང་། །དེ་ནི་རྟེན་དང་བརྟེན་པ་དང༌། །ཡོད་མེད་ཉིད་དང་ཡོན་ཏན་ནི། །སྒྲོལ་བའི་
དོན་དུ་ཤེས་པར་བྱ། །ཞེས་གསུངས།
དོན་ནི། སངས་རྒྱས་ཀྱི་རིགས་ཀྱི་མཚན་ཉིད་དེ་ངོ་བོ་བཞག་ཏུ་ཡོད་དེ། དེ་ལ་ངོ་བོའི་སྒོ་ནས་
རང་བཞིན་གནས་རི གས་དང་། རྒྱུ ས་འགྱུར་གྱི་རིགས་གཉིས་སུ་ཡོད་པའི་ཕྱིར། རང་བཞིན་གནས་རིགས་
རྟེན་དང་ཅིག་ཤོས་བ རྟེན་པ་ཡིན་ལ། སེམས་ཅན་གྱི་རྒྱུད་ཀྱི་ཟག་མེད་སེམས་ཀྱི་ས་བོན་དེ་རིགས་ཡིན་
པར་ཐལ། དེ་ལ་ཐོས་སོགས་ཀྱིས་གསོས་མ་བཏ བ་པ་ན་རང་བཞིན་གནས་རིགས་ཁོ་ན་ཡིན་ཅིང་། རྒྱུས་
འགྱུར་གྱི་རིགས་མིན་པ་ དང༌། རིགས་དེ་གཉིས་སློབ་ལམ་ན་ཡོད། སངས་རྒྱས་ཀྱི་སར་མེད་པའི་ངོ་བོ་
དང་ལྡན་པའི་ཕྱིར། ཐེག་ཆེན་ གྱི་རིགས་འདི་ནི་རང་རྒྱུད་ལྡན་གྱི་གང་ཟག་འཁོར་བ་ལས་སྒྲོལ་བར་བྱེད་
པའི་ཡོན་ཏན་ དང་ལྡན་ཏེ། འདི་ལ་བ རྟེན་ནས་ཡོན་ཏན་གོང་ནས་གོང་དུ་འཕེལ་བར་འགྱུར་བ འི་ཕྱིར།
ཐེག་ཆེན་གྱི་རིགས་སད་པའི་རྟགས་ཁྱད་ཆོས་བ ཞི འི་སྒོ་ནས་འཆད་པ་ལ། དེ་ཉིད་ལས། སྦྱོར་བའི་སྔོན་
དུ་སྙིང་རྗེ་དང༌། །མོས་པ་དང་ནི་བཟོད་པ་ དང་། །དགེ་ལ་ཡང་དག་སྤྱོད་པ་ནི། །རིགས་ཀྱི་རྟ གས་སུ་
ཤེས་པར་བྱ། །ཞེས་གསུངས །
དོན་ནི། ཐེག་ཆེན་གྱི་རིགས་སད་པའི་རྟགས་དེ་ལ་བཞི་ཡོད་དེ། ཐེག་ཆེན་གྱི་ལམ་གྱི་དངོས་གཞི་
343



ལ་སྦྱོར་བའི་སྔོན་དུ་སེམས་ཅན་ཐམས་ཅད་ལ་དམིགས་པའི་སྙིང་རྗེ་ཤས་ཆེ་བ། ཐེག་ཆེན་གྱི་ཆོས་ལ་མོས་
པ་ཤས་ཆེ་བ། གཞན་དོན་གྱི་ཕྱིར་དཀའ་སྤྱད་བཟོད་པ་དང་། རྒྱལ་སྲས་ཀྱི་སྤྱོད་པ་སྦྱིན་སོགས་ཀྱི་དགེ་
བའི་ཆོས་ལ་བརྩོན་པ་རྣམས་སུ་ཡོད་པའི་ཕྱིར། ཐེག་ཆེན་གྱི་རིགས་ཀྱི་རབ་དབྱེ་ཁྱད་ཆོས་བཞིའི་སྒོ་ནས་
འཆད་པ་ལ། དེ་ཉིད་ལས། རིགས་ནི་ངེས་དང་མ་ངེས་དང༌། །རྐྱེན་རྣམས་ཀྱིས་ནི་མི་འཕྲོ གས་དང་། །
འཕྲོགས་པ་ཉིད་དེ་མདོར་ན་རིགས། །དབྱེ་བ་འདི་ནི་རྣམ་པ་བཞི། །ཞེས་གསུངས། དོན་ནི། ཐེག་
ཆེན་གྱི་རིགས་ལ་བཞིར་ཡོད་དེ། ངེས་པའི་རིགས་དང་། མ་ངེས་པའི་རིགས་དང་། རྐྱེན་གྱིས་མི་
འཕྲོགས་པའི་རིགས་ དང་། འཕྲོ གས་པའི་རིགས་རྣམས་སུ་ཡོད་པའི་ཕྱིར། ཐེག་ཆེན་དུ་རིགས་སད་པ་
ལ་བར་དུ་གཅོད་པའི་ཉེས་དམིགས་དེ་ཁྱད་ཆོས་བཞིའི་སྒོ་ནས་འཆད་པ་ལ། དེ་ཉིད་ལས། ཉོན་མོངས་
གོམས་དང་གྲོགས་ངན་དང་། །འཕོ ངས་དང་གཞན་གྱི་དབང་ཉིད་དང༌། །མདོར་ན་རིགས་ཀྱི་ཉེས་
དམིགས་ནི། །རྣམ་པ་བཞི་རུ་ཤེས་པར་བྱ། །ཞེས་གསུངས།
དོན་ནི། ཐེག་ཆེན་དུ་རིགས་སད་པའི་ཉེས་དམིགས་དེ་ལ་བཞི་ཡོད་དེ། ཉོན་མོངས་པ་གོམས་
པ་ཤས་ཆེ་བ་དང་། གྲོགས་ངན་པ་སྡིག་གྲོགས་ཀྱིས་ཟིན་པ་དང་། ཆོས་སྒྲུབ་པའི་རྐྱེན་ཡོ་བྱད་ཀྱིས་
འཕོངས་ནས་སྒྲུབ་མི་ནུས་པ་ དང་། ཆོས་བྱེད་པ་ལ་རང་དབང་དུ་མི་འགྱུར་བར་ རྒྱལ་པོ་ལ་སོགས་པའི་
གཞན་དབང་དུ་སོང་བ་རྣམས་སུ་ཡོད་པའི་ཕྱིར། ཐེག་ཆེན་གྱི་རིགས་སད་པའི་ཕན་ཡོན་དེ་ཁྱད་ཆོས་
བཞིའི་སྒོ་ནས་འཆད་པ་ལ། དེ་ཉིད་ལས། རིང་མོ་ཞིག་ན་ངན་སོང་དུ། །འགྲོ་ཞིང་མྱུར་དུ་ཐར་པ་
དང་། །དེ་ནའང་སྡུག་བསྔལ་ཆུང་ངུ་མྱོང་། །སྐྱོ་བཅས་སེམས་ཅན་སྨིན་པར་བྱེད། །ཅེས་
གསུངས། དོན་ནི། ཐེག་པ་ཆེན་པོར་རིགས་སད་པའི་ཕན་ཡོན་ལ་བཞི་ཡོད་དེ། ཐེག་ཆེན་དུ་རིགས་
སད་པའི་གང་ཟག་དེ། ངན་སོང་དུ་སྐྱེ་བར་མྱོང་ངེས་ཀྱི་ལས་བསགས་ནའང་མྱུར་དུ་ངན་སོང་དུ་མི་
འགྲོ་བར་ཡུན་རིང་མོ་ཞིག་ནས་དེར་འགྲོ་ཞིང༌། དེར་ཡུན་རིང་དུ་མི་གནས་པར་ཐར་པ་དང་། དེར་
ཅུང་ཟད་གནས་པའི་དུས་སུ་ཡང་སྡུག་བསྔལ་ཆུང་ངུ་ཙམ་མྱོང་བ་དང༌། འཁོར་བ་ལ་སྐྱོ་བ་དང་བཅས་
པའི་སྒོ་ནས་དེར་གནས་པའི་སེམས་ཅན་སྨིན་པར་བྱེད་པའི་ ཕན་ཡོན་ དང་ལྡན་པའི་ ཕྱིར། རང་བཞིན་
གནས་རིགས་ཀྱི་དཔེ་དེ་ཁྱད་ཆོས་བཞིའི་སྒོ་ནས་འཆད་པ་ལ། དེ་ཉིད་ལས། གསེར་གྱི་རིགས་བ ཞིན་
ཤེས་པར་བྱ། །དགེ་བ་དཔག་ཏུ་མེད་པའི་གནས། །ཡེ་ཤེས་དང་ནི་དྲི་མེད་ལྡན། །མཐུ་རྣམས་
ཀྱི་ཡང་གནས་ཡིན་ནོ། །ཞེས་གསུངས།
དོན་ནི། རང་བཞིན་གནས་རིགས་དེ་གསེར་གྱི་དཔེས་ཤེས་པར་བྱ་བ་ཡིན་ཏེ། དཔེར་ན་གསེར་
344



གྱི་ གཏེར་དེ་གསེར་མང་བ་དང་། གསེར་འོད་གསལ་བ་དང་། གསེར་དྲི་མ་མེད་པ་དང༌། གསེར་གྱི་
ལས་སུ་རུང་བ་བཞིའི་འབྱུང་ཁུངས་ཡིན་པ་དེ་བཞིན་དུ། ཐེག་ཆེན་གྱི་རང་བཞིན་གནས་རིགས་ཀྱང་
དགེ་བ་དཔག་ཏུ་མེད་པ་དང་། བདེན་མེད་རྟོགས་པའི་ཡེ་ཤེས་ཕུན་སུམ་ཚོགས་པ་ དང༌། ཉོན་མོངས་
པའི་དྲི་མ་མེད་པ་ དང་། མངོན་ཤེས་སོགས་ཏིང་ངེ་འཛིན་ཕུན་སུམ་ཚོགས་པ་འབྱུང་བའི་གནས་ཡིན་
པའི་ཕྱིར། རྒྱུས་འགྱུར་གྱི་རིགས་ཀྱི་དཔེ་དེ་ཁྱད་ཆོས་བཞིའི་སྒོ་ནས་འཆད་པ་ལ། དེ་ཉིད་ལས། རིན་
ཆེན་མཆོག་རིགས་བཞིན་ཤེས་བྱ། །བྱང་ཆུབ་ཆེན་པོའི་རྒྱུ་མཚན་ཕྱིར། །ཡེ་ཤེས་ཆེ་དང་ཏིང་འཛིན་
འཕགས། །སེམས་ཅན་མང་པོའི་དོན་གནས་ཕྱིར། །ཞེས་གསུངས། དོན་ནི། ཐེག་ཆེན་གྱི་རྒྱས་འགྱུར་
གྱི་རིགས་དེ་རིན་ པོ་ཆེའི་འབྱུང་ཁུངས་དང་འདྲ་བ་ཡིན་ཏེ། རིན་ པོ་ཆེའི་འབྱུང་ཁུངས་ཀྱི་གནས་དེ་
རིན་པོ་ཆེའི་རིགས་ཕུན་སུམ་ཚོགས་པ། དབྱིབས་ཕུན་སུམ་ཚོགས་པ། ཁ་དོག་ཕུན་སུམ་ཚོགས་པ།
ཚད་ཕུན་སུམ་ཚོགས་པ་རྣམས་འབྱུང་བའི་གནས་ཡིན་པ་དེ་བཞིན་དུ། ཐེག་ཆེན་གྱི་རྒྱས་འགྱུར་གྱི་
རིགས་དེ་ཡང་རང་གི་འབྲས་བུར་གྱུར་པའི་བྱང་ཆུབ་ཆེན་པོའི་རྒྱུ་དང༌། ཐབས་ཁྱད་པར་ཅན་གྱིས་ཟིན་
པའི་བདེན་མེད་རྟོགས་པའི་ཡེ་ཤེས་ཆེན་ པོ་དང་། ཏིང་ངེ་འཛིན་ཁྱད་པར་དུ་འཕ གས་པ་དང༌། སེམས་
ཅན་མང་པོའི་དོན་གྱི་འབྱུང་གནས་ཡིན་པའི་ཕྱིར། དེ་ལྟར་ཡིན་ཡང་། སེམས་ཅན་ཡིན་ན་རིགས་
རྒྱུད་ལྡན་གྱིས་མ་ཁྱབ་སྟེ། རིགས་ཆད་པའི་སེམས་ཅན་ ཡོད་པའི་ཕྱིར། རིགས་ཆད་པའི་སེམས་ཅན་དེ་
ལ་བཞིར་ཡོད་དེ། སེམས་ཅན་ ལ་ལ་ཉེས་པ་འབའ་ཞིག་སྤྱོད་པ་ དང༌། ལ་ལ་ཁོང་ཁྲོས་དཀར་པོའི་དགེ་
རྩ་བཅོམ་པ་དང༌། ལ་ལའི་རྒྱུད་ལ་ཐར་པ་ཆ་མཐུན་གྱི་དགེ་བ་མེད་པ་ དང༌། ལ་ལའི་རྒྱུད་ལ་དཀར་
པོའི་དགེ་བ་དམན་པ་ཡོད་ཀྱང་ཟག་མེད་སེམས་ཀྱི་ས་བོན་གྱི་ནུས་པ་རྒྱུད་ལ་མི་ལྡན་པ་སྟེ་བཞི་ཡོད་པའི་་་་
ཕྱིར་ཏེ། དེ་ཉིད་ལས། ལ་ལ་གཅིག་ཏུ་ཉེས་པར་སྤྱོད་ངེས་ཡོད། །ལ་ལ་དཀར་པོའི་ཆོས་རྣམས་ཀུན་
ཏུ་བཅོམ། །ལ་ལ་ཐར་པའི་ཆ་མཐུན་དགེ་བ་མེད། །དཀར་པོ་དམན་པ་ཡོད་པ་རྒྱུ་དང་བྲལ། །ཞེས་
གསུངས་པའི་ཕྱིར།
དེ་ཡང་རྐང་པ་དང་པོ་གསུམ་གྱིས་རྒྱུས་འགྱུར་གྱི་རིགས་ཆད་པ་དང༌།
བཞི་པས་རང་བཞིན་གནས་རིགས་ཆད་པའི་སེམས་ཅན་ཡོད་པར་བསྟན་པ་ཡིན་ཏེ། དེ་ལྟར་མདོ་
སྡེའི་རྒྱུན་གྱི་འགྲེལ་པར་གསུངས་པའི་ ཕྱིར། དེས་ན་ཐེག་ཆེན་གྱི་རིགས་དེ་ཡོན་ཏན་ཆེ་བའི་བདག་ཉིད་
ཕུལ་དུ་བྱུང་བ་དང་ལྡན་ཏེ། དེ་རྒྱུ་དུས་ཀྱི་ཡོན་ཏན་ དང་ལྡན། འབྲས་དུས་ཀྱི་ཡོན་ཏན་དང་ཡང་ལྡན་
པའི་ཕྱིར། དང་པོ་གྲུབ་སྟེ། དེ་ལ་བརྟེན་ནས་ཐེག་ཆེན་གྱི་ཆོས་ལ་མོས་པ་རྒྱ་ཆེན་པོ་འབྱུང་ཞིང་མཐར་
345



དོན་གཉིས་ཕུན་སུམ་ཚོགས་པ་འགྲུབ་པར་འགྱུར་བའི་ཕྱིར་ཏེ། དེ་ཉིད་ལས། ཟབ་ཅིང་རྒྱ་ཆེ་བཤད་
པ་གཞན་ལ་ཕན་ཕྱིར་བསྟན་པའི་ཆོས་ཆེན་ལ། །མི་ཤེས་བཞིན་དུ་མོས་པ་ཤིན་ཏུ་རྒྱ་ཆེན་འབྱུང་ཞིང་སྒྲུབ་
ལ་བཟོད། །དེ་དག་ཐ་མར་རྣམ་པ་གཉིས་མཆོག་ཕུན་སུམ་ཚོགས་འགྱུར་གང་ཡིན་དེ། །བྱང་ཆུབ་སེམས་
དཔའ་རང་བཞིན་ཡོན་ཏན་ལྡན་དེ་རྒྱས་པའི་རིགས་ལས་ཤེས། །ཞེས་གསུངས་པའི་ ཕྱིར། གཉིས་པ་
གྲུབ་སྟེ། དེ་སྟོ བས་སོ གས་ཀྱི་ཡོན་ཏན་རྒྱ་ཆེ་བ་དང༌། དགའ་བདེ་རྒྱ་ཆེན་པོ་ཐོབ་པར་བྱེད་པ་དང་།
སྡུ ག་བསྔལ་རྒྱ་ཆེན་པོ་ཞི་བར་བྱེད་པ་དང༌། བདག་གཞན་ལ་ཕན་བདེ་སྒྲུབ་པར་བྱེད་པའི་འབྲས་བུ་
ཁྱད་པར་ཅན་གྱི་འ བྱུང་གནས་ཡིན་ པའི་ ཕྱིར་ཏེ། དཔེར་ན། དཔག་བསམ་གྱི་ ཤིང་གི་རྩ་བ་བཟང་པོ་
ལས། ཡལ་ག་དང༌། ལོ་ མ་དང༌། མེ་ཏོག་དང་། འབྲས་བུ་དང༌། དྲི་བསིལ་ཕུན་སུམ་ཚོགས་པས་
ག ཞན་གྱི་ ཚ་གདུང་སེལ་བར་ བྱེད་ པའི་ཡོན་ཏན་འབྱུང་བ་བཞིན་ནོ། །དེ་ལྟར་ཡང་། དེ་ཉིད་ལས།
ཡོན་ཏན་ ཤིན་ཏུ་རྒྱུ་ཆེ་བྱང་ཆུབ་ཤིང་སྐྱེད་ཕྱིར། །བདེ་དང་སྡུག་བསྔལ་ཆེན་པོ་ཞི་བ་ཐོབ་བྱའི་ཕྱིར། །
བད ག་ དང་ ག ཞན་ལ་ཕན་བདེ་བྱེད་པ་འབྲས་བུའི་ཕྱིར། །རི གས་མཆོག་དེ་ནི་རྩ་བ་བཟང་པོ་ ལྟ་བུ་ཡིན། །
ཞེས་གསུངས་པའི་ཕྱིར། །
ཁོ་ན་རེ། རིགས་ཆད་པའི་སེམས་ཅན་ཡོད་པ་མི་འཐད་དེ། སེམས་ཅན་ ཡིན་ན་རང་བཞིན་
ག་ནས རིགས་རྒྱུད་ལྡན་གྱི་ གང་ཟག ཡིན དགོས་པའི་ ཕྱིར་ཏེ། དེ ཡིན་ན་བདེ་ གཤེགས་ སྙིང་པོ་རྒྱུད་ལྡན་
གྱི་ ག ང་ཟག་ཡིན་ དགོས་པའི་ ཕྱིར་ཏེ། དེ་ཉིད་ལས། དེ་བཞིན་ཉིད་ནི་ཐམས་ཅད་ལ། །ཁྱད་པར་མེད་
ཀྱང་ད ག གྱུར་ པ། །དེ་བཞིན་ གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་གསུངས་
པ་སྒྲ་ཇི་བཞིན་པ་ཡིན་ པའི་ ཕྱིར། དེས་ན་མདོ་སྡེའི་རྒྱུན་དབུ་མའི་བསྟན་བཅོས་ཡིན་པས་སྒྲ་ཇི་བཞིན་དུ་
ཁས་ལེན་ཅིང༌། དེའི་འགྲེལ་པ་སེམས་ཙམ་པའི་བསྟན་བཅོས་ཡིན པས་སྒྲ་ཇི་བཞིན་དུ་ཁས་མི་ལེན་པའི་
ཕྱིར༑ ཞེས་ཟེར་ན། ཁྱོད་ལྟར་ན་སློབ་དཔོན་དབྱིག་གཉེན་གྱི་ལུགས་ལ་ཡང་རིགས་ཆད་པའི་སེམས་
ཅན་མེད་པར་ཐལ། སེམས་ཅན་ ཡིན་ན་རིགས་རྒྱུད་ལྡན་ཡིན་དགོས་པའི་ ཕྱིར་ཏེ། དེ་བ ཞིན་ཉིད་ནི་
ཐམས་ཅད་ལ། ཞེས་པའི་ ཐད་ཀྱི་དབྱིག་གཉེན་གྱི་འགྲེལ་པར། དེ་བ ཞིན་ཉིད་ནི་ཐམས་ཅད་ལ་ཁྱད་
པར་མེད་པར་ ཡོད་ པ་ཡིན་ལ། དེ་བ ཞིན་གཤེགས་པ་ནི་དེ་རྣམ་པར་དག་པ་ཡིན་ཏེ། དེ འི་ཕྱིར་སེམས་
ཅན་ ཐམས་ཅད་བདེ་བར་ གཤེགས་པའི་སྙིང་པོ་ཅན་ནོ། །ཞེས་གསུངས་པ་འདིས་སེམས་ཅན་ཡིན་ན་བདེ་
བར་གཤེགས་པའི་སྙིང་པོ་ཅན་ཡིན་དགོས་པར་བསྟན་ པའི་ཕྱིར་ཏེ། དེ་བཞིན་ཉིད་ནི་ཐམས་ཅད་ལ། །
ཞེས་སོགས་རྩ་བའི་གཞུང་འདིས་དེ་ལྟར་བསྟན་པའི་ཕྱིར། གཞན་ཡང་། གཞུང་དེས་དེ་ལྟར་མ་བསྟན་
346
།
ར
，



，
་
པར་ཐལ། གཞུང་དེས་སེམས་ཅན་ ཡིན་ན་བདེ་གཤེགས་ སྙིང་པོ་རྒྱུད་ལྡན་ཡིན་ པས་མ་ཁྱབ་པར་བསྟན་
པའི་ ཕྱིར་ཏེ། དེས་དེ་བཞིན་གཤེགས་པའི་ སྙིང་པོའི་མདོ་ལས། སེམས་ཅན་ ཡིན་ན་བདེ་གཤེགས་སྙིང་
པོ་རྒྱུད་ལྡན་ཡིན་པས་ཁྱབ་པར་གསུངས་པའི་དགོངས་གཞི་འཆད་བྱེད་ཡིན་ པའི་ ཕྱིར། མདོ་སྡེ་ ལས་དེ་
ལྟར་གསུངས་པའི་དགོངས་གཞི་ཡོད་དེ། སེམས་ཅན་ཡིན་ན་དེ་བཞིན་ཉིད་རྒྱུད་ལྡན་ཡིན་པས་ཁྱབ་པ་ལ་
དགོངས་ནས་དེ་ལྟར་གསུངས་པའི་ཕྱིར། ་ཞེས་པའི་སྦྱོར་བ་དེ་གཞུང་དེའི་དོན་སྦྱོར་རྣ མ་དག་ཡིན་པའི་
ཕྱིར་ཏེ། དེའི་དོན་སྦྱོར་རྣམ་དག་གཅིག་ཡོད་པའི་ ཕྱིར། དེས་ན་རང་བཞིན་གནས་རི གས་ དང་རྒྱུས་
འ གྱུར་གྱི་རི གས་ ག ཉིས་མི་འགལ་ཏེ། སེམས་ཅན་གྱི་རྒྱུད་ཀྱི་ཟག་མེད་སེམས་ཀྱི་ས་བོན་གྱི་ནུས་པ་དེ་རང་
བཞིན་གནས་རི གས་ཡིན་ལ། དེ་ལ་ཐོས་སོགས་ཀྱིས་གསོས་མ་བ ཏ བ་ན་རང་བཞིན་གནས་རི གས་ཁོ་ན་
ཡིན་ལ། དེས་གསོས་བཏབ་པ་ན་དེ་གཉིས་ཀ་ཡིན་ པའི་ ཕྱིར་ཏེ། ཉན་ས་ལས། ས་བོན་དེས་འབྲས་
བུ་མ་བསྐྱེད་ཅིང་མ་གྲུབ་ན་ཕྲ་བ་ཡིན་ལ། གང་གི་ཚེ་དེ་ཉིད་འབྲས་བུ་སྐྱེད་ཅིང་གྲུབ་པ་ན་ས་བོན་གང་
ཡིན་པ་དེ་འབྲས་བུ་ཡིན་ཏེ། ཞེས་དང༌། གསེར་ཕྲེང་ལས། རྫས་ལ་བསམ་ན་ལམ་དུ་ཞུགས་ནས་ གཉིས་
ཀ་ཡིན་ཏེ། ཞེས་གསུངས་པའི་ ཕྱིར།
བཞི་པ་ལ། དབུ་མ་པ་རྣམས་ཀྱིས་ནི་སྔར་གྱི་ལུགས་དེ་གཉིས་ཀ་བཀག་ནས། སེམས་ཅན་གྱི་རྒྱུད་
ཀྱི་གློ་བུར་གྱི་ དྲི་མ་དང་བཅས་པའི་སེམས་ཀྱི་རང་བཞིན་ལ་གློ་བུར་གྱི་དྲི་མ་མ་ཞུགས་ཤིང༌། དེའི་ཆོས་
ཉིད་དེའི་རང་བ ཞིན་གནས་རི གས་སུ་འདོད་པ་ཡིན་ལ། - སེམས་ཀྱི་རང་བཞིན་ལ་དྲི་མ་མ་ཞུགས་པ་ཡིན་
ཏེ༑ དཔེར་ན། ནམ་མཁའི་རང་བ ཞིན་ལ་སྤྲིན་མ་ཞུགས་པ་དང༌། ཆུའི་རང་བ ཞིན་ལ་རྟོ ག་པ་མ་ཞུགས་
པ་ དང༌། གསེར་གྱི་རང་བཞིན་ལ་གཡའ་མ་ཞུགས་པ་བཞིན་ཡིན་པའི་ཕྱིར་ཏེ། རྒྱུད་བླ་མ་ལས། རིན་
ཆེན་ནམ་མཁའ་ཆུ་ད ག་བཞིན། ། རྟག་ཏུ་རང་བཞིན་ཉོན་མོངས་མེད། །ཅེས་དང༌། དབུས་མཐའ་ལས།
ཆུ་ཁམས་གསེར་ དང་ནམ་མཁའ་རྣམས། །དག་པ་བཞིན་དུ་དག་པར་འདོད། །ཅེས་གསུངས་པའི་ ཕྱིར།།
དེས་ན་འདི་ལ་དངོས་སྨྲ་པ་རྣམས་ཀྱི་ལུགས་དགག་པ་དང་། རང་ལུགས་བཞག་པ་གཉིས་ལས།
དང་པོ་ལ། བཤད་བྱའི་ལུང་འགོད་པ་ དང༌། དེའི་དོན་བཤད་པའོ། ། དང་པོ་ནི། ཉི་ཁྲི་སྣང་བ་
ལས། དེ་དག་གིས་རང་བ ཞིན་དུ་གནས་པའི་རིགས་ལ་རང་བཞིན་དུ་གནས་པའི་དོན་བརྗོད་དགོས་
སོ༑ །རྒྱུའི་རྣམ་གྲངས་ཡིན་ནོ། །ཞེ་ན། རྐྱེན་གྱིས་ཡང་དག་པར་བླངས་བ་ལས་བྱུང་བ་དེ་ཉིད་ཡིན་པ་
དེས་ན་དོན་གྱི་ཁྱད་པར་ཅི་ཞིག་ཡོད། ཆོས་ཉིད་ཀྱི་རྣམ་གྲངས་ཡིན་པ་ལ་ཉེས་པ་འདི་མེད་དོ། །ཞེས་
གསུངས། དོན་ནི། སེམས་ཅན་གྱི་རྒྱུད་ཀྱི་ཟག་མེད་ཀྱི་སེམས་ཀྱི་ནུས་པ་ཆོས་ཅན། ཁྱོད་རང་བཞིན་
，
347



གནས་རིགས་མ་ཡིན་པར་ཐལ། ཁྱོད་ལ་རང་བ ཞིན་གནས་རི གས་ ཀྱི་དོན་མ་ཚང་བའི་ཕྱིར། ཁྱོད་ལ་
རང་བཞིན་གནས་རི གས་ ཀྱི་དོན་ཆ་ཚང་སྟེ། ཁྱོད་རང་གི་རྒྱུ་རྐྱེན་གྱིས་གསར་དུ་བཅོས་པ་ཡིན་པའི་ཕྱིར།
ཁོ་ན་རེ། དེ་ཆོས་ཅན། རང་བཞིན་གནས་རིགས་ཡིན་པར་ཐལ། ཡེ་ཤེས་ཆོས་སྐུའི་རྒྱུའི་རྣམ་
གྲངས་ཡིན་པའི་ཕྱིར་ན་རྐྱེན་གྱིས་ཡང་དག་པར་བླངས་པ་ལས་བྱུང་བའི་རྒྱུས་འ གྱུར་གྱི་རིགས་ཆོས་ཅན།
དེར་ཐལ། དེའི་ཕྱིར། འདོད་ན། རང་བཞིན་གནས་རིགས་དང་རྒྱུས་འ གྱུར་གྱི་རིགས་གཉིས་ལ་ཁྱད་
པར་ཅུང་ཟད་མེད་པར་ཐལ་ལོ། །འདོད་མི་ནུས་ཏེ། སེམས་ཅན་གྱི་རྒྱུད་ཀྱི་ཟག་མེད་ཀྱི་སེམས་ཀྱི་ས་
བོན་གྱི་ནུས་པ་དེ་ལ་ཐོས་སོགས་ཀྱིས་གསོས་མ་བཏབ་པའི་ཚེ་རང་བཞིན་གནས་རིགས་ཁོ་ན་དང༌། དེ་
ལྟར་བཏབ་པའི་ཚེ་རྒྱས་འགྱུར་གྱི་རིགས་སུ་འཇོག་པའི་ཁྱད་པར་འཐད་པའི་ཕྱིར། རྟགས་ཁས།
ཁོ་ན་རེ། ཉེས་པ་དེ་ཁྱོད་རང་ལ་ཡང་མཚུངས་སོ། །ཞེ་ན་མི་མཚུངས་ཏེ། ཁོ་བོ་ཅག་ནི་རང་
བ ཞིན་གནས་རིགས་ཆོས་ཉིད་ཀྱི་རྣམ་གྲངས་སུ་འདོད་ལ། དེ་ལ་ནི་རང་བཞིན་གནས་རིགས་འདུས་བྱས་
སུ་འདོད་པ་ལ་བརྗོད་པའི་སྐྱོན་མི་འཇུག་པའི་ཕྱིར།
གཉིས་པ་ལ། རྒྱུད་བླ་མ་ལས་གསུངས་ཚུལ་དང༌། ཇི་ལྟར་ཉམས་སུ་ལེན་པའི་ཚུལ་ལོ། །དང་པོ་
ལ། མདོར་བསྟན། རྒྱས་བཤད། ཁམས་བསྟན་པའི་དགོས་པ་ དང་གསུམ་ལས། དང་པོ་ནི། རྒྱུད་བླ་
མ་ལས། རྫོགས་སངས་སྐུ་ནི་འཕྲོ་ཕྱིར་དང་། །དེ་བཞིན་ཉིད་དབྱེར་མེད་ཕྱིར་དང་། །རིགས་ཡོད་ཕྱིར་
ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་གསུངས། དོན་ནི། དེ་བཞིན་གཤེགས་
པའི་ སྙིང་པོའི་མདོ་ལས། ལུས་ཅན་ཀུན་རྟག་ཏུ་སངས་རྒྱས་ཀྱི་སྙིང་པོ་ཅན་ནོ། །ཞེས་གསུངས་པའི་རྒྱུ་
མཚན་ཡོད་དེ། དེ་རྣམས་རྟག་ཏུ་དེ་བཞིན་གཤེགས་པའི་ སྙིང་པོ་ཅན་ཏེ་ཁམས་བདེ་བར་ གཤེགས་པའི་
སྙིང་པོ་ཅན་ཡིན་པའི་ཕྱིར་ཏེ། སེམས་ཅན་ཐམས་ཅད་ལ་རྫོགས་པའི་སངས་རྒྱས་ཀྱི་ཆོས་སྐུའི་འཕྲིན་
ལས་འཕྲོ་བ་སྟེ་འཇུག་པའི་ ཕྱིར་དང་། སངས་རྒྱས་ཀྱི་སེམས་དང་སེམས་ཅན་གྱི་སེམས་གཉིས་བདེན་པས་
སྟོང་པའི་ཆོས་ཉིད་ལ་ངོ་བོ་དབྱེར་མེད་པའི་ཕྱིར་དང༌། སངས་རྒྱས་ཀྱི་རི གས་སེམས་ཅན་ཐམས་ཅད་ལ་
ཁྱབ་པར་ཡོད་པའི་ ཕྱིར།།
གཉིས་པ་ལ། རྣམ་གཞག་བཅུའི་སྒོ་ནས་སེམས་རང་བཞིན་གྱིས་འོད་གསལ་བར་བསྟན་པ་དང་།
དཔེ་དགུ་དོན་དགུའི་སྒོ་ནས་སྒྲིབ་པ་གློ་བུར་ བར་སྒྲུབ་པ་དང་གཉིས་ལས། དང་པོ་ནི། བཅོམ་ལྡན་
འདས་ཀྱིས་མདོ་ལས། དགེ་སློང་དག་སེམས་ལ་སེམས་མ་མཆིས་ཏེ་སེམས་ཀྱི་རང་བཞིན་འོད་གསལ་
བའོ༑ ༑ཞེས་སོགས་གསུངས་པའི་དོན་འཆད་པ་ལ། རྒྱུད་བླ་མར། ངོ་བོ་རྒྱུ་འབྲས་ལས་ལྡན་འཇུག་
ས
348



པ་དང་། །གནས་སྐབས་དེ་བཞིན་ཀུན་ཏུ་འགྲོ་བའི་དོན། །རྟག་ཏུ་མི་འགྱུར་ཡོན་ཏན་དབྱེར་མེད་ནི།།
དོན་དམ་དབྱིངས་ཀྱི་དགོངས་དོན་ཡིན་ཞེས་བྱ། །ཞེས་གསུངས། །དོན་ནི། ཁམས་བདེ་བར་ གཤེགས་
པའི་སྙིང་པོ་འདི་ནི་རྣམ་གཞག་བཅུའི་སྒོ་ནས་གཏན་ལ་དབབ་པར་བྱ་བ་ཡིན་ཏེ། ངོ་བོའི་དོན། རྒྱུའི་
དོན། འབྲས་བུའི་དོན། ལས་ཀྱི་དོན། ལྡན་པའི་དོན། འཇུག་པའི་དོན། གནས་སྐབས་ཀྱི་རབ་ཏུ་
དབྱེ་བའི་དོན། ཀུན་ཏུ་འགྲོ་བའི་དོན། མི་འགྱུར་བའི་དོན། དབྱེ་བ་མེད་པའི་དོན་ཏེ་རྣམ་པ་བཅུའི་
སྒོ་ནས་གཏན་ལ་དབབ་པར་བྱ་བ་ཡིན་པའི་ཕྱིར། །
དེ་ལྟར་གཏན་ལ་དབབ་པ་ལ་ཆོས་ཅན། དགོས་པ་ཡོད་དེ། སེམས་ཀྱི་རང་བཞིན་ལ་སྒྲིབ་པ་མ་
ཞུགས་པའི་དོན་གྱིས་སེམས་རྒྱུད་སྒྲིབ་པ་དང་བྲལ་རུང་དུ་རྟོགས་པའི་དགོས་པ་ཡོད་པའི་ཕྱིར། དཔེར་
ན། ཆུའི་རང་བཞིན་ལ་རྙོག་པ་མ་ཞུགས་པ་དང༌། གསེར་གྱི་རང་བཞིན་ལ་གཡའ་མ་ཞུགས་པ་དང༌།
ནམ་མཁའི་རང་བཞིན་ལ་སྤྲིན་མ་ཞུགས་པའི་དོན་གྱིས་རྙོག་པ་དང་བྲལ་བའི་ཆུ། གཡའ་དང་བྲལ་བའི་
གསེར། སྤྲིན་དང་བྲལ་བའི་ནམ་མཁའ་རྣམ་པར་དག་པ་ཡོད་པ་བཞིན་ཡིན་པའི་ཕྱིར། ཞེས་རྣམ་གཞག་
བཅུས་རྒྱས་པར་འཆད་པ་ལ། དེ་ཉིད་ལས། རིན་ཆེན་ནམ་མཁའ་ཆུ་དག་བཞིན། ཞེས་སོགས་
གསུངས་སོ། །
གཉིས་པ་ལ། བསྒྲིབ་བྱ་སྒྲིབ་བྱེད་དང་ལྡན་པའི་དཔེ་དོན། སྒྲིབ་བྱེད་དགུ་བསལ་ནས་བསྒྲིབ་བྱ་
དགུ་མངོན་དུ་འགྱུར་ཚུལ། སྒྲིབ་བྱེད་ཀྱི་དཔེ་དོན། བསྒྲིབ་བྱའི་དཔེ་དོན་དང་བཞི་ལས། དང་པོ་ལ་
བསྟན་བཤད་གཉིས་ལས། དང་པོ་ནི་མདོར་བསྟན་དུ། རིགས་ཡོད་ཕྱིར་ན་ལུས་ཅན་ཀུན། །རྟ ག་ཏུ་
སངས་རྒྱས་སྙིང་པོ་ཅན། །ཞེས་ཁམས་བདེ་བར་གཤེགས་པའི་སྙིང་པོ་སེམས་ཅན་ཐམས་ཅད་ཀྱི་རྒྱུད་ལ་
ཡོད་པར་གསུངས་ནས། དེའི་ཚུལ་ཇི་ལྟར་དུ་སེམས་ཅན་གྱི་རྒྱུད་ལ་ཡོད་ཅེ་ན། དེ་ཉིད་ཉོན་མོངས་པའི་
སྦུབས་ན་ཆུད་པའི་ཚུལ་དུ་གནས་པ་སྟེ། དེ་དཔེ་དགུ་དོན་དགུ་དག་གི་སྒོ་ནས་ཤེས་པར་བྱ་བ་ཡིན་ནོ། །
ཞེས་འཆད་པ་ལ། དེ་ཉིད་ལས། ཉོན་མོངས་སྦུབས་ནང་གནས་པ་དེ། །དཔེ་དག་གིས་ནི་ཤེས་པར་
བྱ། །ཞེས་གསུངས།
གཉིས་པ་ནི། དཔེ་དག་གིས་ནི་ཤེས་པར་བྱ། །ཞེས་འཆད་ན། དཔེ་དག་གིས་ནི་ཤེས་པར་བྱེད་
ཚུལ་དེ་གང་ཞེ་ན། སེམས་ཅན་གྱི་རྒྱུད་ལ་ཁམས་བདེ་བར་ གཤེགས་ པའི་སྙིང་པོ་དེ་ཉོན་མོངས་པའི་ནང་
དུ་ཆུད་པའི་ཚུལ་གྱིས་ཡོད་ཚུལ་དཔེའི་སྒོ་ནས་ཤེས་པར་བྱ་སྟེ། དཔེར་ན། པདྨ་མདོག་ངན་པའི་ནང་དུ་
མཚན་དཔེ་གསལ་རྫོགས་ཀྱི་དེ་བ ཞིན་གཤེགས་པའི་སྐུ་བཞུགས་པ་དང༌། སྦྲང་མའི་ནང་ངན་པ་ན་སྦྲང་
349



རྩི་ཡོད་པ་དང༌། སྦྱིན་པའི་ནང༌ན་འབྲས་བུའི་སྙིང་པོ་ཡོད་པ་དང༌། མི་གཙང་བའི་ནང་ན་གསེར་ཡོད་
པ་དང༌། ས་འོག་ན་རིན་པོ་ཆེའི་གཏེར་ཡོད་པ་དང་། ལྗོན་ཤིང་གི་མྱུ་གུ་འབྱུང་རུང་སོགས་རང་གི་ས་
བོན་ཀྱི་ནང་ན་གནས་པ་དང༌། གོས་རུལ་ངན་པའི་ནང་རིན་པོ་ཆེ་ལས་གྲུབ་པའི་དེ་བཞིན་གཤེགས་པའི་
སྐུ་གཟུགས་ཡོད་པ་དང༌། བུད་མེད་ངན་མའི་ལྟོ་བ་ན་མི་བདག་འཁོར་ལོས་སྒྱུར་རྒྱལ་དུ་འགྱུར་རུང་གི་
བུ་ཡོད་པ་དང༌། ས་ལས་གྲུབ་པའི་རྡུལ་གོང་གི་ནང་ན་རིན་པོ་ཆེ་ལས་གྲུབ་པའི་དེ་བཞིན་གཤེགས་པའི་
སྐུ་གཟུགས་ཡོད་པ་བཞིན་དུ། སེམས་ཅན་གྱི་རྒྱུད་ལ་གློ་བུར་གྱི་དྲི་མ་དགུས་བསྒྲིབས་པའི་ཁམས་བདེ་
བར་གཤེགས་པའི་ སྙིང་པོ་དགུ་ཡོད་པའི་ཕྱིར། ཞེས་འཆད་པ་ལ།
དེ་ཉིད་ལས། སངས་རྒྱུས་པད་ངན་སྦྲང་རྩི་སྦྲང་མ་ལ། །སྦུན་ལ་སྙིང་པོ་མི་གཙང་ནང་ན་
གསེར༑ ༑ས་ལ་གཏེར་དང་མྱུ ག་སོ གས་འབྲས་ཆུང་དང་། །གོས་རུལ་ནང་ན་རྒྱལ་བའི་སྐུ་དང་ནི། །བུད་
མེད་ངན་མའི་ལྟོ་ན་མི་བདག་དང་། །ས་ལ་རིན་ཆེན་གཟུགས་ཡོད་ཇི་ལྟ་བར། །གློ་བུར་ཉོན་མོངས་དྲི་
མས་བསྒྲིབས་པ་ཡི། །སེམས་ཅན་རྣམས་ལ་དེ་བཞིན་ཁམས་འདི་གནས།ཞེས་གསུངས། དེ་ལྟར་དཔེ་
དགུ་དང་དོན་དགུ་ལ་བརྟེན་ནས་སྒྲིབ་པ་སེམས་རྒྱུད་དང་བྲལ་རུང་ནི་གློ་བུར་བར་སྒྲུབ་པ་ཆོས་ཅན།
དགོས་པ་ཡོད་དེ། དེ་ལྟར་རྟོ གས་པ་ལ་བརྟེན་ནས་སྒྲིབ་གཉིས་སྤངས་པའི་ངོ་བོ་ཉིད་སྐུ་ཐོབ་ཕྱིར་དུ་
བརྩོན་འགྲུས་ལྷག་པར་འཕེལ་བའི་དགོས་པ་ཡོད་པའི་ཕྱིར། །
.. གཉིས་པ་ནི་གོང་དུ། ཉོན་མོངས་སྦུབས་ནང་གནས་པ་དེ། །ཞེས་པར་སེམས་ཅན་ ཐམས་ཅད་ཀྱི་
རྒྱུད་ལ་ཁམས་བདེ་བར་གཤེགས་པའི་སྙིང་པོ་ཉོན་མོངས་པའི་སྦུབས་ན་ཆུད་པའི་ཚུལ་དུ་ཡོད་པར་་་་་་་༌
གསུངས་པ་ལ། འོ་ན། སྒྲིབ་བྱེད་དང་བྲལ་བ་སྲིད་དམ་ཞེ་ན། དེའི་ལན་སྟོན་པ་ལ། དེ་ཉིད་ལས།
ཇི་ལྟར་མདོག་ངན་པདྨའི་ཁོང་གནས་པ། །ཞེས་སོགས་གསུངས། འོ་ན་ཁམས་བདེ་བར་གཤེགས་པའི་
སྙིང་པོ་དེ་ཉིད་སྒྲིབ་བྱེད་ཉོན་མོངས་པའི་གློ་བུར་གྱི་དྲི་མ་དང་བྲལ་ནས་ངོ་བོ་ཉིད་སྐུར་འགྱུར་ཚུལ་དཔེ་་་་
དགུའི་སྒོ་ནས་འཆད་ན། དེའི་ཚུལ་དེ་གང་ཡིན་ཞེ་ན། འདི་ལ་དཔེ་དགུ་ཡོད་པའི་ དང་ པོ་དེ་སྟོན་པ་
ལ༑ དེ་ཉིད་ལས། ཇི་ལྟར་མདོག་ངན་པདྨའི་ཁོང་གནས་པ། །མཚན་སྟོང་གིས་འབར་དེ་བཞིན་
གཤེགས་པ་ནི། །དྲི་མེད་ལྷ་ཡི་མིག་ལྡན་མིས་མཐོང་ནས། །ཆུ་སྐྱེས་འདབ་མའི་སྦུབས་ནས་འབྱིན་བྱེད་
པ༑ ༑དེ་བཞིན་བདེ་གཤེགས་མནར་མེད་གནས་རྣམས་ལའང་། །སངས་རྒྱས་སྦྱན་གྱིས་རང་ཆས་ཉིད་
གཟིགས་ཏེ། །སྒྲིབ་མེད་ཕྱི་མཐའི་མུར་གནས་ཐུགས་རྗེ་ཡིས། །བདག་ཅན་སྒྲིབ་པ་ལས་ནི་གྲོལ་བར་
མཛད། །ཅེས་གསུངས།
350



དོན་ནི། སེམས་ཅན་ཐམས་ཅད་ཀྱི་རྒྱུད་ཀྱི་ཁམས་བདེ་གཤེགས་སྙིང་པོ་དེ། སྒྲིབ་བྱེད་མཐའ་
དག་དང་བྲལ་བ་ན་ངོ་བོ་ཉིད་སྐུར་འགྱུར་བ་ཡིན་ཏེ། བདེ་བར་གཤེགས་པས་མནར་མེད་པ་ལ་སོགས་
པའི་འགྲོ་བ་རྣམས་ཀྱི་རྒྱུད་ལ་ཁམས་བདེ་གཤེགས་སྙིང་པོ་དེ་དྲི་མའི་སྦུབས་སུ་ཆུད་པའི་ཚུལ་གྱིས་ཡོད་་་་་་་
པར་གཟིགས་ནས་ཐུགས་རྗེའི་དབང་གིས་དྲི་མ་དེ་དང་བྲལ་བའི་ཐབས་བསྟན་ཞིང་གདུལ་བྱས་ཐབས་དེ་་
ཉམས་སུ་བླངས་པ་ལ་བརྟེན་ནས་དྲི་མ་མཐའ་དག་དང་བྲལ་བ་ན་ངོ་བོ་ཉིད་སྐུ་ཐོབ་པར་འགྱུར་བ་ཡིན་་་་་
པའི་ ཕྱིར་ཏེ། དཔེར་ན། མདོག་ངན་པའི་པདྨའི་སྦུབས་སུ་ཆུད་པའི་མཚན་དཔེས་སྤྲས་པའི་དེ་བཞིན་
གཤེགས་པའི་སྐུ་གཟུགས་ཡོད་པར་ལྷ་མིག་རྣམ་དག་དང་ལྡན་པའི་མིས་མཐོང་ནས། དེ་སྒྲིབ་བྱེད་ཀྱི་ཆུ་
སྐྱེས་ཀྱི་འདབ་མ་བསལ་བ་ན་དེ་བ ཞིན་གཤེགས་པའི་སྐུ་དེ་ཉིད་མངོན་དུ་གྱུར་པ་བཞིན་ནོ། །
དཔེ་གཉིས་པ་སྟོན་པ་ལ། དེ་ཉིད་ལས། ཇི་ལྟར་སྲོག་ཆགས་ཚོ གས་བསྐོར་སྦྲང་རྩི་ནི། །སྐྱེས་
བུ་མཁས་པས་དེ་དོན་གཉེར་བ་ཡིས། །མཐོང་ནས་ཐབས་ཀྱིས་དེ་དང་སྲོག་ཆགས་ཚོགས། །ཀུན་ནས་
བྲལ་བར་རབ་ཏུ་བྱེད་པ་བཞིན། །དྲང་སྲོང་ཆེན་པོས་ཀུན་མཁྱེན་སྤྱན་གྱིས་ནི། །རི ག་ཁམས་སྦྲང་རྩི་དང་
འདྲ་དེ་གཟིགས་ནས། །དེ་ཡི་སྒྲིབ་པ་སྦྲང་མ་དང་འདྲ་བ། །གཏན་ནས་རབ་ཏུ་སྤོང་བར་མཛད་པ་
ཡིན། །ཞེས་གསུངས།
དོན་ནི། སེམས་ཅན་ཐམས་ཅད་ཀྱི་རྒྱུད་ཀྱི་ཁམས་བདེ་བར་གཤེགས་པའི་ སྙིང་པོ་དེ་སྒྲིབ་བྱེད་ཀྱི་
དྲི་མ་དང་བྲལ་བ་ན། དེ་ངོ་བོ་ཉིད་སྐུར་འགྱུར་ཚུལ་ཡོད་དེ། དྲང་སྲོང་ཆེན་པོ་སངས་རྒྱས་རྣ མས་ཀྱི་ཀུན་
མཁྱེན་ཡེ་ཤེས་ཀྱི་སྤྱན་གྱིས་གཟིགས་ནས་སེམས་ཅན་ཐམས་ཅད་ཀྱི་རྒྱུད་ལ་ཁམས་བདེ་བར་གཤེགས་པའི་་་
སྙིང་པོ་ཉོན་མོངས་པའི་སྦུབས་སུ་ཆུད་པའི་ཚུལ་དུ་ཡོད་པར་ གཟི གས་ནས་ཉོན་མོངས་དེ་དང་བྲལ་བའི་་་་
ཐབས་བསྟན་པ་ལ་བརྟེན་ནས། དེ་ཉིད་གློ་བུར་གྱི་དྲི་མ་མཐའ་དག་དང་བྲལ་བ་ན་ངོ་བོ་ཉིད་སྐུར་འ གྱུར་
བ་ཡིན་ པའི་ ཕྱིར། དཔེར་ན། སྦྲང་རྩི་དོན་དུ་གཉེར་བའི་སྐྱེས་བུ་སྲོག་ཆགས་ ཀྱི་ཚོ གས་ཀྱིས་བསྐོར་
བའི་སྦྲང་རྩི་ཐབས་ཀྱིས་བུང་བ་རྣམས་བསལ་སྦྲང་རྩི་མངོན་དུ་གྱུར་པ་བ ཞིན་ཡིན་པའི་ཕྱིར།
དཔེ་གསུམ་པ་སྟོན་པ་ལ། དེ་ཉིད་ལས། ཇི་ལྟར་སྦྱིན་ལྡན་འབྲུ་ཡི་སྙིང་བོ་ནི། །མི་རྣམས་ཀྱིས་ནི་
སྤྱང་བྱར་མི་འགྱུར་བ། །ཟས་སོ གས་དོན་དུ་གཉེར་བ་གང་ཡིན་པ། །དེ་དག་གིས་ནི་སྦུན་ནས་དེ་འབྱིན་
ལྟར། །དེ་བ ཞིན་སེམས་ཅན་ལ་ཡོད་ཉོན་མོངས་ཀྱི། །དྲི་མ་དང་འདྲེས་རྒྱལ་བའང་ཇི་སྲིད་དུ། །ཉོན་
མོངས་དྲི་མ་འདྲེས་ལས་མ་གྲོལ་བ། །དེ་སྲིད་ རྒྱལ་མཛད་སྲིད་གསུམ་འདུ་མི་བྱེད། །ཅེས་གསུངས།
དོན་ནི། སེམས་ཅན་ཐམས་ཅད་ཀྱི་རྒྱུད་ཀྱི་ཁམས་བདེ་བར་གཤེགས་པའི་སྙིང་པོ་དེ་ངོ་བོ་ཉིད་
༡
351



སྐུར་འགྱུར་ཚུལ་ཡོད་དེ། སེམས་ཅན་ཐམས་ཅད་ཀྱི་རྒྱུད་ལ་ཁམས་བདེ་བར་གཤེགས་པའི་ སྙིང་པོ་ཉོན་
མོངས་སོགས་གློ་བུར་གྱི་དྲི་མ་དང་འདྲེས་པའི་ཚུལ་དུ་ཡོད་པ་རྒྱལ་བ་རྣམས་ཀྱིས་གཟི གས་ནས་གློ་བུར་གྱི་་
དྲི་མ་དང་བྲལ་བའི་ཐབས་ལ་བརྩོན་པར་མཛད། དེ་ཉིད་གློ་བུར་གྱི་དྲི་མ་དང་བྲལ་བ་ན་ངོ་བོ་ཉིད་སྐུར་
གྱུར་པ་ཡིན་པའི་ཕྱིར། དཔེར་ན། འབྲུ་ལས་བཅོས་པའི་ཟས་དོན་དུ་གཉེར་བ་རྣམས་ཀྱིས་འབྲུའི་སྙིང་
པོ་སྐྲུན་པའི་ནང་ནས་ཕྱུང་སྟེ་སྦྱིན་པ་དང་བྲལ་བ་ན་འབྲུ་དེ་མངོན་དུ་གྱུར་པ་བཞིན་ཡིན་པའི་ཕྱིར།
དཔེ་བཞི་པ་སྟོན་པ་ལ། དེ་ཉིད་ལས། ཇི་ལྟར་རབ་ཏུ་རྒྱུ་ཚེ་མི་ཡི་གསེར། །ལྗན་ལྗིན་རུལ་བའི་
གནས་སུ་ལྷུང་གྱུར་པ། །མི་འཇིག་ཆོས་ཅན་དེ་ནི་དེར་དེ་བཞིན། །ལོ་བརྒྱ་མང་པོ་དག་ཏུ་གནས་པ་
དེ། །ལྷ་མིག་རྣམ་དག་དང་ལྡན་ལྷ་ཡིས་དེར། །མཐོང་ནས་མི་ལ་འདི་ན་ཡོད་པའི་གསེར། །རིན་ཆེན་
མཆོག་འདི་སྦྱངས་ཏེ་རིན་ཆེན་གྱིས། །བསྒྲུབ་པར་བྱ་བ་གྱིས་ཞེས་སྨྲ་བ་ལྟར། །དེ་བཞིན་ཐུབ་པས་མི་
གཙང་དང་འདྲ་བའི། །ཉོན་མོངས་སུ་བྱིང་སེམས་ཅན་ཡོན་ཏན་ནི། །གཟིགས་ནས་ཉོན་མོ ངས་འདོམ་
དེ་དག་བྱའི་ཕྱིར། །སྐྱེ་དགུ་རྣམས་ལ་དམ་ཆོས་ཆུ་ཆར་འབེབས། །ཞེས་གསུངས།
དོན་ནི། སེམས་ཅན་གྱི་ཁམས་བདེ་གཤེགས་སྙིང་པོ་དེ། ངོ་བོ་ཉིད་སྐུར་འགྱུར་ཚུལ་ཡོད་དེ།
སེམས་ཅན་ཐམས་ཅད་ཀྱི་རྒྱུད་ལ་ཁམས་བདེ་གཤེགས་སྙིང་པོ་ཉོན་མོངས་པའི་ལྗན་ལྗིན་གྱི་གནས་སུ་བྱིང་་
བའི་ཚུལ་གྱིས་ཡོད་པ་དེ་རྒྱལ་བ་རྣམས་ཀྱིས་གཟིགས་ནས་ཉོན་མོངས་པའི་འདམ་དེ་དག་པར་བྱ་བའི་ཕྱིར་
དུ་རྒྱལ་བོ་རྣམས་ཀྱིས་སྐྱེ་དགུ་རྣམས་ལ་དམ་ཆོས་ཀྱི་ཆུ་ཆར་ཕ བ་སྟེ། དེ་ཉིད་གློ་བུར་གྱི་དྲི་མས་དག་པ་
ན་ངོ་བོ་ཉིད་སྐུར་འགྱུར་བ་ཡིན་པའི་ཕྱིར། དཔེར་ན། ལྷ་རྣམས་ནམ་མཁའ་ལ་རབ་ཏུ་རྒྱུ་བའི་ཚེ་མི་
ཡི་རྒྱན་ཆ་སོགས་ཀྱི་གསེར་ངོ་བོ་འགྱུར་བ་མེད་པ་དེ་ཉིད་ལྗན་ལྗིན་རུལ་བའི་ནང་དུ་ལྷུང་བ་མི་འཇིག་པའི་
ཆོས་ཅན་ཏེ་ངོ་བོ་གཞན་དུ་འགྱུར་བ་མེད་ཅིང་ལོ་བརྒྱ་སོ གས་སུ་གནས་པ་དེ། ལྷའི་མི ག་རྣམ་དག་དང་
ལྡན་པའི་ལྷ་རྣམས་ཀྱིས་མཐོང་ནས། མི་རྣམས་ལ་དེར་གནས་པའི་གསེར་དེ་སྦྱོངས་ཤིག་ཅེས་སྨྲས་པ་ན་
མི་རྣམས་ཀྱིས་དེ་ཉིད་སྦྱངས་པ་ན་གསེར་དེ་མངོན་དུ་འགྱུར་བ་བཞིན་ཡིན་པའི་ཕྱིར། །
དཔེ་ལྔ་པ་སྟོན་པ་ལ། དེ་ཉིད་ལས། ཇི་ལྟར་མི་དབུལ་ཁྱིམ་ནང་ས་འོག་ན། །མི་ཟད་པ་ཡི་
གཏེར་ནི་ཡོད་ གྱུར་ལ། །མི་དེས་དེ་མ་ཤེས་ཤིང་གཏེར་དེ་ཡང་། །དེ་ལ་ང་འདིར་ཡོད་ཅེས་མི་སྨྲ་ལྟར།།
དེ་བཞིན་ཡིད་ཀྱི་ནང་ཆུད་རིན་ཆེན་གཏེར། །དྲི་མེད་གཞག་དང་བསལ་མེད་ཆོས་ཉིད་ཀྱང་། །མ་
རྟོགས་པས་ན་དབུལ་བའི་སྡུག་བསྔལ་ནི། །རྣམ་མང་རྒྱུན་དུ་སྐྱེ་དགུ་འདིས་མྱོང་ངོ༌། །ཞེས་གསུངས།
དོན་ནི། སེམས་ཅན་ཐམས་ཅད་ཀྱི་རྒྱུད་ཀྱི་ཁམས་བདེ་གཤེགས་སྙིང་པོ་དེ་ངོ་བོ་ཉིད་སྐུར་འགྱུར་་་་
35



ཚུལ་ཡོད་དེ། སེམས་ཅན་ ཐམས་ཅད་ཀྱི་རང་རྒྱུད་ཀྱི་རིན་པོ་ཆེའི་གཏེར་དང་འདྲ་བའི་རང་བཞིན་ལ་
དྲི་མ་མ་ཞུགས་ཤིང༌། དོན་དམ་པར་དྲི་མ་བསལ་བ་ཞིག་གང་ཡང་མེད་པའི་ཆོས་ཉིད་ཀྱི་ཁམས་བདེ་
གཤེགས་སྙིང་པོ་དེ་ཉིད་མངོན་སུམ་དུ་མ་རྟོགས་པ་ལ་བརྟེན་ནས་འཕ གས་པའི་ཡོན་ཏན་གྱིས་དབུལ་ཞིང་་
འཕོངས་པས་སྡུག་བསྔལ་མྱོང་ལ། དེ་ཉིད་མངོན་སུམ་དུ་རྟོགས་ཟིན་གོམས་པར་བྱས་པ་ལ་བརྟེན་ནས་
རྫོགས་པའི་སངས་རྒྱས་ཀྱི་གོ་འཕང་ཐོབ་པར་འགྱུར་བ་ཡིན་པའི་ཕྱིར་ཏེ། དཔེར་ན་མི་དབུལ་པོའི་ཁྱིམ་
གྱི་ས་འོ ག་ན་རིན་ པོ་ཆེ་མི་ཟད་པའི་ གཏེར་ ཡོད་པ་མི་དེས་མ་མཐོང་ཤིང་གཏེར་དེ་ཡང་མི་དེ་ལ་ང་འདིར་་་
ཡོད་ཅེས་མི་སྨྲ་ལ། དེ་ལྟར་ན་གཏེར་དེས་མི་དེའི་དབུལ་བ་སེལ་མི་ནུས་ཀྱང་། ལྷ་ལ་སོགས་པས་མཐོང་
ནས་དེ་ལ་དེར་གཏེར་ཡོད་དོ། །ཞེས་སྨྲས་པ་ལ་བརྟེན་ནས་མི་དེས་ས་ལ་སོགས་པ་བསལ་བ་ན་ གཏེར་
དེ་མངོན་དུ་གྱུར་ནས་ དབུལ་བའི་སྡུག་བསྔལ་ལས་གྲོལ་བ་བཞིན་ཡིན་པའི་ ཕྱིར།
དཔེ་དྲུག་པ་སྟོན་པ་ལ། དེ་ཉིད་ལས། ཇི་ལྟར་ཨ་མ་ལ་སོགས་ཤིང་འབྲས་ལ། །ཡོད་པའི་ས་བོན་
མྱུ་གུ་འཇིག་མེད་ཆོས། །ས་རྨོས་ཆུ་སོགས་ལྡན་པའི་ལྗོན་ཤིང་གི ། རྒྱལ་པོའི་དངོས་པོ་རིམ་གྱིས་འགྲུབ་
པ་ལྟར། །སེམས་ཅན་རྣམས་ཀྱི་མ་རིག་སོགས་འབྲས་ཀྱི། །པགས་སྦུ བས་ནང་ཆུད་ཆོས་ཁམས་དགེ་བ་
ཡང་། །དེ་བཞིན་དགེ་བ་དེ་དེ་ལ་བརྟེན་ནས། །རིམ་གྱིས་ཐུབ་པའི་ རྒྱལ་པོའི་དངོས་པོ ར་འགྱུར། །ཞེས་
གསུངས།
དོན་ནི། སེམས་ཅན་ ཐམས་ཅད་ཀྱི་རྒྱུད་ཀྱི་ཁམས་བདེ་གཤེགས་སྙིང་པོ་དེ་ངོ་བོ་ཉིད་སྐུར་འ གྱུར་ཚུལ་
ཡོད་དེ། འབྲས་པགས་པའི་སྦུབས་སུ་ཆུད་པ་ལྟར། སེམས་ཅན་ཐམས་ཅད་ཀྱི་རྒྱུད་ལ་ཁམས་བདེ་གཤེགས་
སྙིང་པོ་མ་རིག་པའི་སྦུབས་སུ་ཆུད་པའི་ཚུལ་དུ་ཡོད་ལ། དེ་ཉིད་སྒྲིབ་བྱེད་ཀྱི་དྲི་མ་བསལ་བའི་ ཕྱིར་དུ་
དེའི་ཐབས་དགེ་བ་ལ་འབད་ཅིང་། དེ་ལྟར་དྲི་མ་བསལ་བ་ལ་བརྟེན་ནས་རང་རྒྱུད་ལྡན་གྱི་གང་ཟག་ཐུབ་
པའི་ དབང་པོ་སྟེ་སངས་རྒྱས་འཕ གས་པའི་དངོས་པོར་འགྱུར་བ་ཡིན་པའི་ཕྱིར། དཔེར་ན། ཨ་མྲའི་ཤིང་
དང་ནྱ་གྲོ་ཏའི་ཤིང་ལ་སོགས་པའི་འབྲས་བུ་ཡོད་པའི་དེ་དག་གི་མྱུ་གུ་སྐྱེད་པའི་ནུས་པ་དེ་ཆུ་ལུད་སོགས་་་་
ཀྱིས་སྦྱངས་ནས་རིམ་གྱིས་མྱུ་གུ་བྱུང་སྟེ་ལྗོན་ཤིང་ རྒྱལ་པོའི་དངོས་པོར་འགྱུར་བ་བཞིན་ཡིན་པའི་ ཕྱིར།།
དཔེ་བདུན་པ་སྟོན་པ་ལ། དེ་ཉིད་ལས། ཇི་ལྟར་རིན་ཆེན་ལས་བྱས་ རྒྱལ་བའི་གཟུགས། །གོས་
རུལ་དྲི་ངན་གྱིས་ནི་གཏུམས་གྱུར་པ། །ལམ་གནས་ལྷ་ཡིས་མཐོང་ནས་གྲོལ་བྱའི་ཕྱིར། །ལམ་གནས་
དོན་དེ་དེ་ལ་སྨྲ་བ་ལྟར། །དེ་བཞིན་ཐོག་མེད་རྣམ་པ་སྣ་ཚོགས་ཀྱི། །ཉོན་མོངས་ཀྱིས་གཏུམས་བདེ་
གཤེགས་དངོས་པོ་ཉིད། །དུད་འགྲོ་ལ་ཡང་གཟི གས་ནས་དེ་བཞིན་དེ། །ཐར་པར་བྱ་བའི་དོན་དུ་
353



ཐབས་སྟོན་མཛད། །ཅེས་གསུངས།
དོན་ནི། སེམས་ཅན་ ཐམས་ཅད་ཀྱི་རྒྱུད་ཀྱི་ཁམས་བདེ་གཤེགས་སྙིང་པོ་ངོ་བོ་ཉིད་སྐུར་འགྱུར་ཚུལ་
ཡོད་དེ། རྒྱལ་བ་རྣམས་ཀྱིས་ཉོན་མོངས་པ་སོགས་ཀྱིས་གཏུམས་པའི་ བདེ་གཤེགས་དངོས་པོ་སྟེ། བདེ་
གཤེགས་ སྙིང་པོ་དེ་དུད་འགྲོ་སོགས་ལ་ཡོད་པར་ གཟི གས་ནོས། དེ་རྣམས་ཐར་པར་བྱ་བའི་ཕྱིར་དུ་ཐབས་
སྣ་ཚོགས་པ་སྟོན་པར་མཛད་ཅིང་། དེ་ལྟར་བསྟན་པ་ལ་བརྟེན་ནས་ཁམས་དེ་ཉིད་ངོ་བོ་ཉིད་སྐུར་འགྱུར་
བ་ཡིན་པའི་ཕྱིར། དཔེར་ན་རིན་པོ་ཆེ་ལས་གྲུབ་པའི་ རྒྱལ་བའི་སྐུ་གཟུགས་སོགས་གོས་རུལ་དྲི་མ་ཅན་
གྱིས་གཏུམས་ཏེ་ལམ་ན་གནས་པ་ལྷ་ལ་སོགས་པས་མཐོང་ནས། ལམ་དུ་རྒྱུ་བའི་མི་རྣམས་ལ་དོན་དེ་སྨྲས་
པས་མི་རྣམས་ཀྱིས་གོས་རུལ་བསལ་བ་ན་སྐུ་གཟུགས་དེ་ཉིད་མངོན་དུ་འགྱུར་བ་བཞིན་ཡིན་པའི་ ཕྱིར།
དཔེ་བརྒྱད་པ་དེ་སྟོན་པ་ལ། དེ་ཉིད་ལས། ཇི་ལྟར་མི་མོ་གཟུགས་ངན་མགོན་མེད་འགའ། །
མགོན་མེད་འདུ ག་གནས་སུ་ནི་འདུག་གྱུར་ལ། །མངལ་གྱི་ རྒྱལ་པོའི་དཔལ་ནི་འཛིན་བྱེད་པས། རང་ལྟོ་
ན་ཡོད་མི་བད ག་མི་ཤེས་ལྟར། །སྲིད་པར་སྐྱེ་བ་མགོན་མེད་ཁྱི མ་བཞིན་ཏེ། །མ་དག་སེམས་ཅན་མངལ་
ལྡན་བུད་མེད་བཞིན། །དེ་ལ་གང་ཞིག་ཡོད་པས་མགོན་བཅས་པ། །དྲི་མེད་ཁམས་ནི་དེ་ཡི་མངལ་གནས་
བཞིན། །ཞེས་གསུངས། །
དོན་ནི། སེམས་ཅན་ ཐམས་ཅད་ཀྱི་རྒྱུད་ཀྱི་ཁམས་བདེ་གཤེགས་སྙིང་པོ་ངོ་བོ་ཉིད་སྐུར་འགྱུར་རུང་
ཡིན་ཏེ། སྲིད་པར་སྐྱེས་པའི་མ་དག་པའི་སེམས་ཅན་རྣམས་ཀྱི་རྒྱུད་ལ་ངོ་བོ་ལ་དྲི་མ་མེད་པའི་ཁམས་བདེ་
བར་གཤེགས་པའི་སྙིང་པོ་མངལ་སྦུབས་ཀྱི་དྲི་མ་དང་འདྲ་བའི་གློ་བུར་གྱི་དྲི་མས་སྒྲིབ་པའི་ཚུལ་དུ་ཡོད་པ་
དེ་ཉིད། དེ་སྒྲིབ་བྱེད་ ཀྱི་དྲི་མ་དག་པའི་ ཐབས་བསྟན་པ་ལ་བརྟེན་ནས་དེ་ཉིད་དྲི་མ་དང་བྲལ་བ་ན་ངོ་
བོ་ཉིད་སྐུར་འགྱུར་ཅིང་། དེ་རྒྱུད་ལྡན་གྱི་གང་ཟག་སེམས་ཅན་གྱི་མགོན་དུ་འགྱུར་བ་ཡིན་པའི་ ཕྱིར་ཏེ།
དཔེར་ན་མགོན་མེད་པའི་ཁྱི མ་ན་གནས་པའི་བུད་མེད་གཟུགས་ངན་པ་ཞིག་གི་ལྟོ་ན་འཁོར་ལོས་སྒྱུར་རྒྱལ་
དུ་འགྱུར་རུང་གི་མི་མངལ་གྱི་དྲི་མས་བསྒྲིབས་ནས་ཡོད་པ་བུད་མེད་དེས་མ་ཤེས་ཀྱང་མངལ་ནས་བཙས་་་་
ཏེ་མངལ་གྱི་དྲི་མ་དང་བྲལ་ནས་རིམ་གྱིས་འཁོར་ལོས་སྒྱུར་རྒྱལ་དུ་གྱུར་པ་ན་བུད་མེད་དེ་ཉིད་ཀྱི་ མགོན་དུ་
གྱུར་པ་བཞིན་ཡིན་པའི་ཕྱིར། །
དཔེ་དགུ་པ་སྟོན་པ་ལ། དེ་ཉིད་ལས། ཇི་ལྟར་ནང་གི་གསེར་ཞུན་གཟུགས་རྒྱུས་པ། །ཞི་བ་ཕྱི་
རོལ་ས་ཡི་རང་བཞིན་ཅན། །མཐོང་ནས་དེ་ ཤེས་པ་དག་ནང་གི་གསེར། །སྦྱང་ཕྱིར་ཕྱི་རོལ་སྒྲིབ་པ་སེལ་
བྱེད་ལྟར། །རང་བཞིན་འོད་གསལ་དྲི་མེད་རྣམས་ ཀྱང་ནི། །གློ་བུར་ བར་ནི་རྣམ་པར་གཟིགས་ གྱུར་
354



)
ནས༑ ༑རིན་ཆེན་འབྱུང་གནས་ལྟ་བུའི་འགྲོ་བ་རྣམས། །སྒྲིབ་པ་དག་ལས་སྦྱོང་མཛད་བྱང་ཆུབ་མཆོག །
ཅེས་གསུངས།
དོན་ནི་སེམས་ཅན་ ཐམས་ཅད་ཀྱི་རྒྱུད་ཀྱི་ཁམས་བདེ་གཤེགས་སྙིང་པོ་དེ་ངོ་བོ་ཉིད་སྐུར་འགྱུར་རུང་་
ཡིན་ཏེ། སངས་རྒྱས་རྣམས་ཀྱིས་རང་བཞིན་གྱིས་འོད་གསལ་བའི་ཁམས་བདེ་གཤེགས་སྙིང་པོ་དེ་ཉོན་
མོངས་པའི་ སྒྲིབ་པས་བསྒྲིབས་ཤིང༌། དྲི་མ་དེ་ཡང་གློ་བུར་བར་ གཟིགས་ནས་དེ་རྒྱུད་ལྡན་གྱི་ རིན་ པོ་ཆེའི་
འབྱུང་གནས་ལྟ་བུའི་འགྲོ་བ་རྣམས་ལ་དྲི་མ་དེ་སྦྱོང་བའི་ཐབས་བསྟན་པ་ལ་བརྟེན་ནས་དྲི་མ་དང་བྲལ་་་་་
བ་ན་གང་ཟག་དེ་སངས་རྒྱས་འཕགས་པར་གྱུར་པ་ཡིན་པའི་ཕྱིར། དཔེར་ན། ས་ལས་བྱས་པའི་བླུགས་
གོང་གི་ནང་དུ་གསེར་ཞུན་མ་ལས་གྲུབ་པའི་དེ་བཞིན་གཤེགས་པའི་སྐུ་གཟུགས་ཡོད་པ་དེ་སྦྱང་བའི་ ཕྱིར་་་
དུ་བླུགས་གོང་དེ་བསལ་བ་ན། སྐུ་གཟུགས་དེ་མངོན་དུ་གྱུར་པ་བཞིན་ཡིན་པའི་ཕྱིར།
མདོར་བསྡུ་ན་སྒྲིབ་བྱེད་ ཀྱི་དྲི་མ་དགུ་བསལ་ན་སྒྲིབ་གཉིས་སྤངས་པའི་ངོ་བོ་ཉིད་སྐུ་མངོན་དུ་གྱུར་་་་
པ་ཡིན་པའི་ཕྱིར་ཏེ། དཔེར་ན། པདྨ། བུང་བ། སྦྱིན་པ། མི་གཙང་བ། ས་ཆེན་པོ། །འབྲས་
ཤུན། གོས་རུལ། བུད་མེད་ཀྱི་མངལ། ས་ལས་བཅོས་པའི་བླུགས་གོང་རྣམས་བསལ་ཚེ། རིམ་པ་
བ ཞིན་དུ་སངས་རྒྱས་ཀྱི་སྤྲུལ་སྐུ། སྦྲང་རྩི། འབྲུའི་སྙིང་པོ། དྲི་མ་མེད་པའི་གསེར། དགོས་འདོད་
འབྱུང་བའི་ གཏེར། ཤིང་ལྗོན་པའི་སྡོང་པོ། རིན་པོ་ཆེའི་སྐུ། འཁོར་ལོས་སྒྱུར་བའི་ རྒྱལ་པོ། གསེར་
ལས་བཅོས་པའི་དེ་བཞིན་གཤེགས་པའི་ སྐུ་འདྲ་རྣམས་མངོན་དུ་གྱུར་པ་བཞིན་ཡིན་ པའི་ ཕྱིར། ཚིག་ལ་
འཁྲི་ན། དེ་དང་དེ་ལ་སྒྲིབ་བྱེད་ཞེས་དགུ་ པོ་ལ་སྦྱོར་རོ། །དེ་ལྟར་ཡང་རྒྱུད་བླ་མ་ལས། པདྨ་སྲོག་ཆགས་
བུང་བ་དང༌། །སྦུན་པ་དང་ནི་མི་གཙང་ས། །འབྲས་ཤུན་གོས་རུལ་བུད་མེད་ཀྱི། །མངལ་དང་ས་ཡི་
སྦུབས་ན་ཡང་། །སངས་རྒྱས་སྦྲང་རྩི་སྙིང་པོ་བཞིན། །གསེར་བ ཞིན་གཏེར་བཞིན་ལྗོན་པ་བཞིན། །རིན་
ཆེན་ སྐུ་དང་འཁོར་ལོ་ཡིས། །སྒྱུར་བ་བཞིན་དང་གསེར་གཟུགས་བཞིན། །ཞེས་གསུངས་པའི་ཕྱིར། །
གསུ མ་པ་སྒྲིབ་བྱེད་ཀྱི་དཔེ་དོན་འཆད་པ་ལ། དེ་སྒྲིབ་བྱེད་ ཀྱི་དྲི་མ་དེ་ལ་དགུ་ཡོད་དེ། དུ ག་གསུམ་
གྱི་བ ག་ལ་ཉལ་གསུམ། དེ་གསུམ་གྱི་ཀུན་ནས་ལྡང་བ་དྲག་པོ་གཅིག མ་རིག་བག་ཆགས་ཀྱིས། ཐེག་
དམན་གྱི་མཐོང་སྤང་། ཐེག་དམན་གྱི་སྒོམ་སྤང་། མ་དག་ས་བདུན་གྱི་སྤང་བྱ། དག་པ་ས་གསུམ་
གྱི་སྤང་བྱ་རྣམས་སུ་ཡོད་པའི་ཕྱིར། སྒྲིབ་པ་དགུ་པོ་དེ་མཚོན་བྱེད་ཀྱི་དཔེ་དགུ་ཡང་ཡོད་དེ། པདྨ་བུང་
བ་སྐྲུན་སྐོག་སོ གས་ དང་དགུ་ཡོད་པའི་ ཕྱིར། ཁམས་བདེ་གཤེགས་སྙིང་པོ་སྒྲིབ་བྱེད་ཀྱི་འདོད་ཆགས་
ཀྱི་བག་ལ་ཉལ་སོགས་དྲི་མ་དགུ་པོ་དེ་དཔེ་དགུས་མཚོན་ནས་ སྟོན་ན། དཔེ་གང་གིས་གང་མཚོན་པ་ཡིན་
355



ཞེ་ན།
འག
དེའི་ཚུལ་ཡོད་དེ། ཁམས་བདེ་གཤེགས་ སྙིང་པོ་ལ་སྒྲིབ་བྱེད་ཀྱི་འདོད་ཆགས་ཀྱི་བག་ལ་ཉལ་ནི་བདེ་
བར་ གཤེགས་པའི་སྐུ་བཞུགས་པའི་པདྨའི་དཔེས་མཚོན། དེ་སྒྲིབ་བྱེད་ཀྱི་ཞེ་སྡང་གི་བག་ལ་ཉལ་དེ་སྦྲང་
རྩི་དང་བཅས་པའི་སྦྲང་མའི་དཔེས་མཚོན། དེ་སྒྲིབ་བྱེད་ཀྱི་གཏི་མུག་གི་བག་ལ་ཉལ་དེ་འབྲུའི་སྙིང་པོ་
དང་བཅས་པའི་སྦུན་སྐོག་གི་དཔེས་མཚོན། དེ་སྒྲིབ་བྱེད་དུག་གསུམ་གྱི་ཀུན་ལྡང་དྲག་པོ་ནི་རང་ཉིད་ཀྱི་
ནང་ན་གསེར་སྦྲམ་ཡོད་པའི་ མི་གཙང་བའི་དཔེས་མཚོན། དེ་སྒྲིབ་བྱེད་ཀྱི་མ་རིག་བག་ཆགས་ཀྱི་ས་ནི་
རང་ ཉིད་ཀྱི་འོ ག་ན་རིན་པོ་ཆེའི་གཏེར་ཡོད་པའི་ས་ཆེན་པོའི་དཔེས་མཚོན། དེ་སྒྲིབ་བྱེད་ཀྱི་ཐེག་དམན་
གྱི་མཐོང་སྤང་ནི་མྱུ་གུ་སྐྱེད་པའི་ནུས་པ་དང་བཅས་པའི་ ས་བོན་གྱི་ ཤུན་པའི་དཔེས་མཚོན། དེ་སྒྲིབ་བྱེད་
ཀྱི་ཐེག་དམན་གྱི་སྒོམ་སྤང་ནི་གསེར་ལས་གྲུབ་པའི་སངས་རྒྱུས་ཀྱི་སྐུ་གཟུགས་གཡོགས་པའི་ གོས་རུལ་གྱི་་་་
དཔེས་མཚོན། དེ་སྒྲིབ་བྱེད་མ་དག་ས་བདུན་གྱི་ངོས་སྐལ་གྱི་སྤང་བྱ་ནི། འཁོར་ལོས་སྒྱུར་རྒྱལ་དུ་འགྱུར་
རུང་གི་བུ་ལ་སྒྲིབ་པའི་བུད་མེད་ ཀྱི་མངལ་གྱི་དཔེས་མཚོན། དེ་སྒྲིབ་བྱེད་དག་པ་ས་གསུམ་གྱི་ངོས་སྐལ་
གྱི་སྤང་བྱ་ནི་གསེར་ལས་གྲུབ་པའི་སྐུ་གཟུགས་ལ་སྒྲིབ་བྱེད་ཀྱི་སའི་བླུགས་གོང་གི་དཔེས་མཚོན་ནས་བསྟན་
པར་བྱ་བ་ཡིན་ པའི་ ཕྱིར་ཏེ། དི་ཉིད་ལས། ཆགས་དང་སྣང་དང་རྨོངས་དང་དེའི། །ཀུན་ལྡང་དྲག་
དང་བག་ཆགས་དང་། །མཐོང་སྒོམ་ལམ་སྤང་མ་དག་པའི། །དག་པའི་ས་ལ་བརྟེན་པ་ཡི། །དྲི་མ་རྣམ་
དགུ་པདྨ་ཡི། །སྦུབས་སོགས་དཔེ་ནི་རབ་བསྟན་ཏེ། །ཉེ་བའི་ཉོན་མོངས་སྦུབས་ཀྱི་ནི། །དབྱེ་བ་བྱེ་བ་
མཐའ་ལས་འདས། །ཆགས་སོགས་ཉོན་མོངས་དགུ་པོ་འདི། །མདོར་བསྡུས་ན་ནི་གོ་རིམ་བཞིན། །
པདྨའི་སྦུབས་ལ་སོགས་པ་ཡི། །དཔེ་དགུ་དག་གིས་ཡང་དག་བསྟན། །ཞེས་གསུངས་པའི་ཕྱིར།།
འོ་ན། པདྨ་སོགས་དགུ་པོ་དེ་འདོད་ཆགས་ཀྱི་བག་ལ་ཉལ་སོགས་དགུ་པོ་དེ་དང་དཔེ་དོན་མཚུངས་
པའི་རྒྱུ་མཚན་ཅི་ཡིན་ཞེ་ན། དེ་སྒྲིབ་བྱེད་ཀྱི་འདོད་ཆགས་ཀྱི་བག་ལ་ཉལ་དེ་པདྨ་དང་འདྲ་བ་ཡིན་ཏེ། ཆུ་
དང་འདམ་ལས་སྐྱེས་མ་ཐག་པའི་པདྨ་དེ་མདུན་དུ་གྱུར་པ་ན་མཛེས་ཤིང་། ཡིད་དུ་འོང་བའི་དགའ་བ་སྐྱེ་
ལ༑ ཕྱིས་སྙིང་ནས་འདབ་མ་སོགས་ཉམས་པ་ན་སྔར་གྱི་མཛེས་ཤིང་ཡིད་དུ་འོང་བའི་དགའ་བ་དེ་ཉམས་
པར་འགྱུར་བ་བཞིན་དུ་ཚུལ་མིན་ཡིད་བྱེད་ཀྱིས་བསྐྱེད་པའི་འདོད་ཆགས་སྐྱེས་པ་ན། ཆགས་ཡུལ་བུད་
མེད་སོགས་ལ་མཛེས་ཤིང་ཡིད་དུ་འོང་བའི་དགའ་བ་སྐྱེ་ལ། ཕྱིས་རྒས་ཤིང་ལང་ཚོ་ཉམས་པ་སྟེ་ན་ཚོད་
གཞན་དུ་གྱུར་པ་ན་སྔར་གྱི་དགའ་བ་དེ་མེད་པར་འགྱུར་བའི་ཕྱིར། ཞེས་འཆད་པ་ལ། དེ་ཉིད་ལས།
ཇི་ལྟར་པདྨ་འདམ་སྐྱེས་དེ། །མདུན་དུ་གྱུར་ན་ཡིད་དགའ་དང༌། །ཕྱི་ནས་དགའ་བ་མེད་འགྱུར་བ། །
356
，
，



， སོ་
འདོད་ཆགས་དགའ་བའང་དེ་བཞིན་ནོ། །ཞེས་གསུངས། དེ་སྒྲིབ་བྱེད་ ཀྱི་ཞེ་སྡང་གི་བག་ལ་ཉལ་དེ་སྦྲང་
མ་ དང་འདྲ་སྟེ། སྲོག་ཆགས་སྦྲང་མ་དེ་ཤིན་ཏུ་འཁྲུགས་པའི་ཚེ། མདུང་བརྡེག་པ་སོགས་ ཀྱི་སྒོ་ནས་
གཞན་ལ་གནོད་པ་བྱས་ཏེ། རང་གཞན་ལ་སྡུག་བསྔལ་སྐྱེད་པ་ལྟར་ཞེ་སྡང་རྒྱུད་ལ་སྐྱེས་པ་ན་སེམས་
འཁྲུགས་ནས་རང་གཞན་གཉིས་ཀའི་རྒྱུད་ལ་སྡུག་བསྔལ་སྐྱེད་པར་བྱེད་པའི་ཕྱིར། ཞེས་འཆད་པ་ལ། དེ་
ཉིད་ལས།
ཇི་ལྟར་སྲོག་ཆགས་སྦྲང་མ་ནི། །ཤིན་ཏུ་འཁྲུགས་ཏེ་མདུང་བརྡེག་ལྟར། །དེ་བཞིན་ཞེ་སྡང་སྐྱེས་པ་
ན། །སྙིང་ལ་སྡུག་བསྔལ་སྐྱེད་པར་བྱེད། །ཅེས་གསུངས། གཏི་མུག་གི་བག་ལ་ཉལ་དེ་འབྲས་ཀྱི་སྦྱིན་
སྐོག་དང་འདྲ་བ་ཡིན་ཏེ། འབྲས་ཀྱི་སྦུན་སྐོག་དེས་འབྲས་སོགས་ལ་བསྒྲིབས་ནས་མངོན་སུམ་དུ་མི་མཐོང་
བ་བཞིན་དུ་གཏི་མུག་བདེན་འཛིན་གྱི་མ་རིག་པ་དེས་ཁམས་བདེ་གཤེགས་སྙིང་ཕོ་ལ་བསྒྲིབས་ནས་མངོན་་་
སུམ་དུ་མི་མཐོང་བར་བྱེད་པའི་ ཕྱིར། ཞེས་འཆད་པ་ལ། དེ་ཉིད་ལས། ཇི་ལྟར་འབྲས་སོགས་སྙིང་པོ་
ནི། །ཕྱི་རོལ་སྦུན་པས་བསྒྲིབས་པ་ལྟར། །དེ་བཞིན་སྙིང་པོའི་དོན་མཐོང་བ། །མ་རིག་སྒོ་ངའི་སྦུབས་
ཀྱིས་བསྒྲིབས། ཞེས་གསུངས། །
དེ་སྒྲིབ་བྱེད་དུག་གསུམ་གྱི་ཀུན་ལྡང་དྲག་པོ་དེ་མི་གཙང་བ་ཁུ་ཁྲག་དང་འདྲ་བ་ཡིན་ཏེ། མི་གཙང་
བ་ཁུ་ཁྲག་དེ་ཆགས་བྲལ་རྣམས་དང་མི་མཐུན་ཡང་ཆགས་ཅན་འདོད་པ་བསྟེན་པའི་རྒྱུར་དགོས་པ་ལྟར།
དུ ག་གསུམ་གྱི་ཀུན་ལྡང་དེ་འཕགས་པ་དང་མི་མཐུན་ཡང་སོ་སོ་སྐྱེ་བོའི་རྒྱུད་ལ་ཡོད་པས་འཕགས་ལམ་་་་་་
ཐོབ་པ་ལ་གེགས་བྱེད་པའི་ཕྱིར། ཞེས་འཆད་པ་ལ། དེ་ཉིད་ལས། ཇི་ལྟར་མི་གཙང་མི་མཐུན་པ། །
དེ་བཞིན་ཆགས་དང་བཅས་རྣམས་ཀྱི། །འདོད་པ་བསྟེན་པའི་རྒྱུ་ཡིན་ཕྱིར། །ཀུན་ནས་ལྡང་བ་མི་གཙང་
འདྲ། །ཞེས་གསུངས་པའི་ཕྱིར། །
དེ་སྒྲིབ་བྱེད་མ་རིག་བག་ཆགས་ཀྱི་ས་ནི་ས་ཆེན་པོ་དང་འདྲ་སྟེ། ས་ཆེན་པོ་འདིས་གཏེར་བསྒྲིབས་
ནས་མི་ཕལ་པ་རྣམས་ཀྱིས་མི་མཐོང་ཞིང་མི་ཐོབ་པ་ལྟར། སྐྱེ་དགུ་རྣམས་ཀྱི་རྒྱུད་ལ་རང་བྱུང་སྟེ་རང་
ཆས་སུ་ཡོད་པའི་ཁམས་བདེ་གཤེགས་སྙིང་པོ་དེ་མ་རིག་བག་ཆགས་ཀྱིས་བསྒྲིབས་ནས་ཡོད་པ་དེ་སྲིད་དུ་་་
ངོ་བོ་ཉིད་སྐུ་མི་ཐོབ་ཅིང་།
དེ་སྒྲིབ་བྱེད་དེ་དང་བྲལ་ན་ངོ་བོ་ཉིད་སྐུར་གྱུར་པ་ཡིན་པའི་ཕྱིར། ཞེས་འཆད་པ་ལ། དེ་ཉིད་
ལས། ཇི་ལྟར་ནོར་ནི་བསྒྲིབས་པས་ན། །མི་ཤེས་གཏེར་མི་ཐོབ་པ་ལྟར། །དེ་བཞིན་སྐྱེ་ལ་རང་བྱུང་
ཉིད། །མ་རིག་བག་ཆགས་ས་ཡིས་བསྒྲིབས། །ཞེས་གསུངས།
357



-
དེ་ སྒྲིབ་བྱེད་ཐེག་དམན་གྱི་མཐོང་སྤང་ནི་མྱུ་གུ་སྐྱེ་བའི་ནུས་པ་དང་བཅས་པའི་ ས་བོན་དང་འདྲ་སྟེ།
མྱུ་གུ་རིམ་གྱིས་སྐྱེས་ནས་ས་བོན་གྱི་ ཤུན་པ་གཅོད་པ་སྟེ་བྲལ་བ་ན་མྱུ་གུ་མངོན་དུ་གྱུར་པ་ལྟར། གང་
ཟག་གི་བདག་མེད་པའི་དེ་ཁོ་ན་ཉིད་མངོན་སུམ་དུ་རྟོགས་པའི་ཐེག་དམན་གྱི་མཐོང་ལམ་བར་ཆད་མེད་་་་
ལམ་དེས་མཐོང་སྤང་ཟློག་པ་དེ། ཐེག་དམན་གྱི་མཐོང་སྤང་སྤངས་ནས་ཐེག་དམན་གྱི་མཐོང་ལམ་རྣམ་
གྲོལ་ལམ་ཐོབ་པར་བྱེད་པའི་ཕྱིར། ཞེས་འཆད་པ་ལ། དེ་ཉིད་ལས། ཇི་ལྟར་མྱུ ག་སོགས་རིམ་སྐྱེས་
པས། །ས་བོན་ཤུན་པ་གཅོད་པ་ལྟར། །དེ་བཞིན་དེ་ཉིད་མཐོང་བ་ཡིས། །མཐོང་སྤང་དག་ནི་ཟློག་པར་
འགྱུར། །ཞེས་གསུངས་པའི་ཕྱིར།
ཐེག་དམན་གྱི་སྒོམ་སྤང་དེ་གོས་རུལ་དང་འདྲ་བ་ཡིན་ཏེ། འཕགས་པའི་ལམ་ དང་འབྲེལ་བ་སྟེ་གང་
ཟག་གི་བདག་མེད་མངོན་སུམ་དུ་རྟོགས་པའི་ཐེག་དམན་གྱི་མཐོང་ལམ་བར་ཆད་མེད་ལམ་གྱིས་ཉོན་་་་་་་་
མོངས་པ་འཇིག་ལྟ་ཀུན་བཏགས་སྤངས་པའི་སྤང་བྱ་ལྷག་མ་ཐེག་དམན་གྱི་སྒོམ་སྤང་རྣམས་གོས་རུལ་དང་་
འདྲ་བར་ཐེག་དམན་གྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱི་ གཞོམ་པར་བྱ་བ་ཡིན་པའི་ ཕྱིར། ཞེས་
འཆད་པ་ལ། དེ་ཉིད་ལས། འཕ གས་པའི་ལམ་ དང་འབྲེལ་བ་ལས། །འཇིག་ཚོགས་སྙིང་པོ་བཅོམ་
རྣམས་ཀྱི། །སྒོམ་ལམ་ཡེ་ཤེས་སྤང་བྱ་རྣམས། །གོས་རུལ་དག་དང་མཚུངས་པར་བསྟན། །ཞེས་གསུངས།
རྒྱལ་སྲས་ཀྱི་མ་ དག་ས་བདུན་གྱི་ངོས་སྐལ་གྱི་དྲི་མ་དེ་མངལ་སྦུབས་ཀྱི་དྲི་མ་དང་འདྲ་བ་ཡིན་ཏེ། །
ས་བརྒྱད་པའི་རྣམ་ པར་ མི་རྟོ ག་པའི་ཡེ་ཤེས་ཏེ། ས་བདུན་པའི་ཡེ་ཤེས་ལ་བརྟེན་ནས་མ་དག་ས་བདུན་
གྱི་ངོས་སྐལ་གྱི་དྲི་མ་དང་བྲལ་བ་དེ། མངལ་ན་གནས་པའི་འཁོར་ལོས་སྒྱུར་རྒྱལ་དུ་འགྱུར་རྒྱུའི་མི་བཙས་
ཏེ་ ཕྱི་རོལ་ཏུ་འབྱུང་བ་དང་འདྲ་ལ། མངལ་སྦུབས་ཀྱི་དྲི་མ་དང་བྲལ་བ་ན། སྔོན་དུས་ཀྱི་སྲིད་པའི་རྣམ་
པར་ཤེས་པར་གྱུར་པ་བཞིན་དུ་ས་བདུན་པའི་ཡེ་ཤེས་དེ་མ་དག་ས་བདུན་གྱི་ངོས་སྐལ་གྱི་དྲི་མ་དང་བྲལ་
བ་ན་རྣམ་པར་མི་རྟོ ག་པའི་ ས་བརྒྱད་པའི་ཡེ་ཤེས་ཀྱི་ངོ་བོར་གྱུར་པ་ཡིན་པའི་ཕྱིར། ཞེས་འཆད་པ་ལ།
དེ་ཉིད་ལས། ས་བདུན་ལ་བརྟེན་དྲི་མ་ནི། །མངལ་སྦུབས་དྲི་མ་དག་དང་མཚུངས། །མངལ་སྦུབས་
བྲལ་འདྲ་མི་རྟོག་པའི། །ཡེ་ཤེས་རྣམ་པར་སྨིན་པ་བཞིན། །ཞེས་གསུངས།
དག་པ་ས་གསུམ་གྱི་ངོས་སྐལ་གྱི་དྲི་མ་རྣམས་ས་ལས་བྱས་པའི་བླུགས་གོང་དང་འདྲ་བ་ཡིན་ཏེ།
བླུགས་གོང་དེ་ཉིད་བསལ་བ་ན་གསེར་ལས་བྱས་པའི་སྐུ་མངོན་དུ་གྱུར་པ་བཞིན་དུ། དག་པ་ས་གསུམ་ གྱི་
ངོས་སྐལ་གྱི་དྲི་མ་དེ་བདག་ཉིད་ཆེན་ པོ་རྒྱུན་མཐའ་པའི་རྒྱུད་ཀྱི་རྡོ་རྗེ་ལྟ་བུའི་ཏིང་ངེ་འཛིན་གྱིས་གཞོམ་་་་
པར་བྱ་སྟེ། དེ་སྤངས་པ་ན་སྐུ་གསུམ་མངོན་དུ་གྱུར་པ་ཡིན་པའི་ཕྱིར། ཞེས་འཆད་པ་ལ། དེ་ཉིད་
E
358



ལས། ས་གསུམ་རྗེས་འབྲེལ་དྲི་མ་རྣམས། །ས་འདམ་གོས་བཞིན་ཤེས་བྱ་སྟེ། །བདག་ཉིད་ཆེན་ པོ་རྡོ་རྗེ་
ལྟའི། །ཏིང་ངེ་འཛིན་གྱིས་གཞོམ་བྱ་ཡིན། །ཞེས་གསུངས།
སྒྲིབ་བྱེད་ཀྱི་དཔེ་དགུ་པོ་དེ་ལྟར་ཡིན་ན། དེ་རྣམས་གང་ཟག་སུའི་རྒྱུད་ལ་མ་དག་པར་ཡོད་ཅེ་ན།
དུག་གསུམ་གྱི་བག་ལ་ཉལ་གསུམ་དང་དེ་གསུམ་གྱི་ཀུན་ལྡང་དྲག་པོ་མངོན་དུ་གྱུར་པ་དང་བཞི་ནི་སོ་སོ་་་་
སྐྱེ་བོ་རྣམས་ཀྱི་རྒྱུད་ལ་མ་དག་པར་ཡོད། མ་རིག་བག་ཆགས་ ཀྱི་ས་ནི་ཉན་རང་དགྲ་བཅོམ་ པའི་རྒྱུད་ལ་
མ་དག་པར་ཡོད། ཐེག་ཆེན་གྱི་མཐོང་སྒོམ་གྱི་སྤང་བྱ་གཉིས་ནི་ཐེག་དམན་སློབ་པ་འཕ གས་པའི་རྒྱུད་ལ་
མ་དག་པར་ཡོད། མ་དག་ས་བདུན་དང༌། དག་པ་ས་གསུམ་གྱི་ངོས་སྐུལ་གྱི་སྒྲིབ་པ་གཉིས་བློ་ལྡན་
བྱང་ཆུབ་སེམས་དཔའ་རྣམས་ཀྱི་རྒྱུད་ལ་མ་དག་པར་ཡོད། ཅེས་འཆད་པ་ལ། དེ་ཉིད་ལས། དྲི་འདི་
དག་གིས་བྱིས་རྣམས་དང་། །དགྲ་བཅོམ་སློབ་དང་བློ་ལྡན་རྣམས། །རིམ་བཞིན་བཞི་དང་གཅིག་དང་
ནི༑ ༑གཉིས་དང་གཉིས་ཀྱིས་མ་དག་ཉིད། །ཅེས་གསུངས་པའི་ ཕྱིར། དེའི་འགྲེལ་ཆེན་ལས་ཀྱང་།
གང་ཟག་བཞི་སྟེ་སོ་སོ་སྐྱེ་བོ་དང༌། དགྲ་བཅོམ་པ་དང་། སློབ་པ་དང༌། བྱང་ཆུབ་སེམས་དཔའ་རྣམས་
སོ། །ཞེས་གསུངས་པའི་ ཕྱིར། །
བཞི་པ་ནི། གོང་དུ་སངས་རྒྱས་པད་ངན་སྦྲང་རྩི་སྦྲང་མ་ལ། །ཞེས་སོགས་ཀྱིས། སྒྲིབ་བྱེད་ཀྱི་དྲི་
མ་དགུ་པོ་དེ་དེ་ལྟར་ཡིན་ན། དེ་བསྒྲིབ་བྱ་དེ་ཇི་ལྟ་བུ་ཞེ་ན། ཁམས་བདེ་གཤེགས་སྙིང་པོ་དེ་སྐབས་
འདིར་བསྟན་གྱི་བསྒྲིབ་བྱ་ཡིན་ཏེ། སེམས་ཅན་གྱི་རྒྱུད་ལ་ཁམས་བདེ་གཤེགས་སྙིང་པོ་དེ་ཆགས་སོགས་
ཉོན་མོངས་དགུས་བསྒྲིབས་ནས་ཡོད་པའི་ ཕྱིར། བདེ་ གཤེགས་སྙིང་པོ་དེ་དཔེ་དགུས་སྟོན་པའི་རྒྱུ་མཚན་
ཡོད་དེ། འདི་རང་བཞིན་གསུམ་གྱིས་བསྡུས་པའི་ ཕྱིར། རང་བ ཞིན་གསུམ་ གང་ཞེ་ན་འདི་སྡུད་བྱེད་ཀྱི་
རང་བཞིན་དེ་ལ་གསུམ་དུ་ཡོད་དེ། འདིའི་རང་བཞིན་ཆོས་སྐུ་དང༌། དེ་བཞིན་ཉིད་དང་། སངས་
རྒྱུས་ཀྱི་རིགས་ཏེ་གསུམ་གྱིས་བསྡུས་པའི་ ཕྱིར། རང་བཞིན་གསུམ་པོ་དེ་ལ་མཚོན་བྱེད་ ཀྱི་དཔེ་ཡང་ཡོད་
དེ། ཆོས་སྐུ་ནི་སངས་རྒྱས་ཀྱི་སྐུ་གཟུགས་ཀྱི་དཔེ་དང་། སྦྲང་རྩི་དང༌། འབྲུའི་སྙིང་པོའི་དཔེ་སྟེ་གསུམ་
དང༌། དེ་བཞིན་ཉིད་ནི་གསེར་གྱི་དཔེ་དང༌། སངས་རྒྱས་ཀྱི་རིགས་ནི་གཏེར་སོགས་དཔེ་ལྷག་མ་ལྔས་
མཚོན་ནས་ཤེས་པར་བྱ་བ་ཡིན་པའི་ཕྱིར། ཞེས་འཆད་པ་ལ། དེ་ཉིད་ལས། རང་བཞིན་གསུམ་གྱིས་
བསྡུས་ཕྱིར་ཁམས། །སངས་རྒྱས་སོགས་དང་ཆོས་མཚུངས་སོ། །འདི་ཡི་རང་བཞིན་ཆོས་སྐུ་དང༌། །དེ་
བཞིན་ཉིད་དང་རིགས་ཀྱང་སྟེ། །དེ་ནི་དཔེ་གསུམ་ གཅིག་དང་ནི། །ལྔ་རྣམས་ཀྱིས་ནི་ཤེས་པར་བྱ། །
ཞེས་གསུངས།
སྒྲི
359



འོ་ན། གསུམ་པོ་དེ་ཉིད་རིམ་པ་བཞིན་དུ་དཔེ་གསུམ་ དང་གཅིག་དང་ལྔས་ཤེས་པར་བྱེད་ན། དེའི་
ཚུལ་དེ་ཇི་ལྟ་བུ་ཞེ་ན། སྐབས་འདིར་དངོས་སུ་བསྟན་པའི་ཆོས་སྐུ་དེ་ལ་གཉིས་ཡོད་དེ། དེ་ལ་རྟོགས་པ་
ཆོས་སྐུ། བརྟེན་པ་ཆོས་སྐུ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། སེམས་ཀྱི་ཆོས་དབྱིངས་དོན་དམ་
པར་དྲི་མ་མེད་པར་མངོན་སུམ་དུ་རྟོ གས་པའི་མཐར་ཕྱིན་པའི་ཡེ་ཤེས་རྟོགས་པ་ཆོས་སྐུ་ཡིན་ པའི་ ཕྱིར། །
གཉིས་པ་དེ་ལ་ཡང་གཉིས་སུ་ཡོད་དེ། ཡེ་ཤེས་དེའི་རྒྱུ་མཐུན་ཟབ་མོ་སྟོང་པ་ཉིད་དངོས་བསྟན་བསྟན་
བྱའི་གཙོ་བོར་བྱེད་པའི་ངེས་དོན་གྱི་མདོ་དང༌། ཀུན་རྫོབ་སྣ་ཚོགས་པ་དངོས་ཀྱི་བསྟན་བྱའི་གཙོ་བོར་
བྱེད་པའི་དྲང་དོན་གྱི་མདོ་གཉིས་སུ་ཡོད་པའི་ཕྱིར་ཏེ། དེ་ཉིད་ལས། ཆོས་སྐུ་རྣམ་ གཉིས་ཤེས་བྱ་སྟེ། །
ཆོས་དབྱིངས་ ཤིན་ཏུ་དྲི་མེད་དང༌། །དེ་ཡི་རྒྱུ་མཐུན་ཟབ་པ་དང༌། །སྣ་ཚོགས་ཚུལ་ནི་སྟོན་པ་འོ། །ཞེས་
གསུངས་པའི་ཕྱིར། སེམས་ཀྱི་ཆོས་དབྱིངས་ དོན་དམ་པར་དྲི་མ་མེད་པ་མངོན་སུམ་དུ་རྟོགས་པ་མཐར་
ཕྱིན་པའི་ཡེ་ཤེས་ཆོས་ཅན། ཁྱོད་ལ་དེ་བཞིན་གཤེགས་པའི་སྐུ་གཟུགས་ཀྱི་དཔེས་སྟོན་པའི་རྒྱུ་མཚན་
ཡོད་དེ། འཇིག་རྟེན་ན་ཁྱོད་མཚོན་པའི་དཔེ་གཞན་མེད་པའི་ཕྱིར། ཁྱོད་འཇིག་རྟེན་ལས་འདས་པའི་
ཡེ་ཤེས་མཐར་ཐུག་ཡིན་པའི་ཕྱིར། དེ་ལྟར་ཡང་། དེ་ཉིད་ལས། འཇིག་རྟེན་འདས་ཕྱིར་འཇིག་རྟེན་
ན༑ །འདི་ལ་དཔེ་ནི་མི་དམིགས་པས། །དེ་བཞིན་ གཤེགས་པ་ཉིད་དང་ཁམས། །འདྲ་བ་ཉིད་དུ་བསྟན་
པ་ཡིན། །ཞེས་གསུངས་ པའི་ཕྱིར། །
དོན་དམ་བདེན་པ་དངོས་ཀྱི་བསྟན་བྱའི་གཙོ་བོར་བྱས་ནས་སྟོན་པའི་མདོ་ཆོས་ཅན། ཁྱོད་སྦྲང་
རྩི་དང་འདྲ་བ་ཡིན་ཏེ། སྦྲང་རྩི་དེ་མངར་པའི་རང་བཞིན་དུ་རོ་གཅིག་པ་བཞིན་དུ་ཁྱོད་ཀྱི་བསྟན་བྱའི་
སྟོང་ཉིད་ལ་ངོ་བོ་མི་འདྲ་བའི་ཁྱད་པར་མེད་པའི་ཕྱིར། དེ་ལྟར་ཡང་། དེ་ཉིད་ལས། ཕྲ་མོ་ཟབ་མོའི་
ཚུལ་བསྟན་ནི། །སྦྲང་རྩི་རོ་གཅིག་པ་བཞིན་ཏེ། །ཞེས་གསུངས།
ཀུན་རྫོབ་སྣ་ཚོགས་པ་དངོས་ཀྱི་བསྟན་བྱའི་གཙོ་བོར་བྱེད་པའི་མདོ་ཆོས་ཅན། ཁྱོད་ལ་སྐྲུན་སྐོག་
དང་བཅས་པའི་འབྲུའི་སྙིང་པོའི་དཔེས་སྟོན་པའི་རྒྱུ་མཚན་ཡོད་དེ། སྦུན་གྱི་སྦུབས་ན་འབྲུའི་སྙིང་པོ་
ཡོད་པ་བཞིན་དུ་ཁྱོད་སྙིང་པོའི་དོན་རྟོགས་པར་བྱེད་པའི་ཐབས་དང་ཕན་ཡོན་དང་ལྡན་པས་དེ་ལྟར་་་་་་་
བསྟན་པའི་ཕྱིར་ཏེ། དེ་ལྟར་ཡང་། དེ་ཉིད་ལས། རྣམ་པ་སྣ་ཚོགས་ཚུལ་བསྟན་ནི། །སྣ་ཚོགས་
སྦུབས་སྙིང་བཞིན་ཤེས་བྱ། ཞེས་གསུངས། དེ་བཞིན་ཉིད་དེ་གསེར་དང་འདྲ་བ་ཡིན། གསེར་དེ་
ངོ་བོ་གཞན་དུ་མི་འགྱུར་བ་དང༌། དེ་རྒྱུན་སོགས་སུ་བསྒྱུར་དུ་རུང་བ་དང༌། དེའི་རང་བཞིན་ལ་
གཡའ་མེད་པ་བཞིན་དུ། སེམས་ཀྱི་ཆོས་དབྱིངས་དེ་ཡང་རང་བཞིན་གཞན་དུ་འགྱུར་བ་མེད་པ་དང༌།
360



དེ་ལ་དམིགས་པའི་ཡེ་ཤེས་དགེ་བ་ཡིན་ པ་དང་། དེའི་རང་བཞིན་དྲི་མས་རྣམ་པར་དག་པ་ཡིན་པའི་
ཕྱིར་ཏེ། དེ་ཉིད་ལས། རང་བཞིན་འ གྱུར་བ་མེད་པ་དང༌། །དགེ་དང་རྣམ་པར་དག་པའི་ཕྱིར། །
དེ་བཞིན་ཉིད་འདི་གསེར་གྱི་ནི། །གཟུགས་དང་མཚུངས་པར་བརྗོད་པ་ཡིན། །ཞེས་གསུངས་པའི་
ཕྱིར།
སྐབས་འདིར་དངོས་སུ་བསྟན་པའི་སངས་རྒྱས་ཀྱི་རིགས་དེ་ལ་ཡང་གཉིས་སུ་ཡོད་དེ། དེ་ལ་ཐོག་
མ་མེད་པ་ནས་རང་ཆས་སུ་འབྱུང་བའི་རང་བཞིན་གནས་རིགས་དང་། ཐོས་སོགས་ཀྱིས་ཡང་དག་པར་
བླངས་པ་ལས་བྱུང་བའི་རྒྱས་འགྱུར་གྱི་རིགས་དང་གཉིས་སུ་ཡོད་པའི་ཕྱིར། རང་བཞིན་གནས་རིགས་དེ་
རིན་པོ་ཆེའི་གཏེར་དང་འདྲ་བ་ཡིན་ཏེ། རིན་པོ་ཆེའི་གཏེར་དེ་རིན་པོ་ཆེའི་འབྱུང་གནས་ཡིན་ པ་བཞིན་
དུ། རང་བཞིན་གནས་རིགས་དེ་ཡང་སྟོབས་བཅུ་སོགས་སངས་རྒྱས་ཀྱི་ཡོན་ཏན་ཐམས་ཅད་ཀྱི་འབྱུང་
གནས་ཡིན་ པའི་ཕྱིར། རྒྱུས་འ གྱུར་གྱི་རིགས་ལྗོན་ཤིང་འབྲས་བུ་ཅན་དང་འདྲ་བ་ཡིན་ཏེ། ལྗོན་ཤིང་
འབྲས་བུ་ཅན་དེ་ཆུ་ལུད་སོགས་ཀྱིས་བསྐྱངས་པ་ན་འབྲས་བུ་རྣམས་གོང་ནས་གོང་དུ་འཕེ ལ་བར་འགྱུར་བ་
ལྟར། རྒྱུས་འ གྱུར་གྱི་རིགས་དེ་ཡང་ཐོས་སོ གས་ཀྱིས་གསོས་བཏབ་ན་ཡོན་ཏན་གོང་ནས་གོང་དུ་འཕེལ་
བར་འ གྱུར་བའི་ཕྱིར། རིགས་དེ་གཉིས་ལས་སྐུ་གསུམ་ཐོབ་པར་འགྱུར་བ་ཡིན་ཏེ། རང་བཞིན་གནས་
རིགས་ལ་དམིགས་ནས་སྒོམ་སྟེ་ཡེ་ཤེས་ཀྱི་ཚོགས་བསགས་ནས་ངོ་བོ་ཉིད་སྐུ་ཐོབ་ལ། རྒྱས་འགྱུར་གྱི་
རིགས་དེ་བྱམས་སྙིང་རྗེ་བྱང་ཆུབ་ཀྱི་སེམས་ཀྱིས་ཟིན་པའི་སྒོ་ནས་གོང་ནས་གོང་དུ་འཕེལ་བར་བྱས་ཏེ་་་་་་
བསོད་ནམས་ཀྱི་ཚོགས་བསགས་ནས་མཐར་གཟུགས་སྐུ་འཐོབ་པའི་ཕྱིར་ཏེ། དེ་ཉིད་ལས། གཏེར་དང་
འབྲས་བུའི་ཤིང་བཞིན་དུ། །རིགས་དེ་རྣམ་གཉིས་ཤེས་བྱ་སྟེ། །ཐོག་མེད་ རང་བཞིན་གནས་པ་
དང་། །ཡང་དག་བླངས་པ་མཆོག་ཉིད་དོ། །རིགས་འདི་གཉིས་ལས་སངས་རྒྱས་ཀྱི། །སྐུ་གསུམ་
ཐོབ་པར་འདོད་པ་ཡིན། །དང་པོའི་སྐུ་ནི་དང་པོ་སྟེ། །གཉིས་པ་ཡིས་ནི་ཕྱི་མ་གཉིས། །ཞེས་
གསུངས་པའི་ཕྱིར། །
ངོ་བོ་ཉིད་སྐུ་དེ་རིན་པོ་ཆེ་ལས་གྲུབ་པའི་སངས་རྒྱས་ཀྱི་སྐུ་གཟུགས་དང་འདྲ་བ་ཡིན་ཏེ། སྐུ་
གཟུགས་དེའི་རྒྱུ་རིན་པོ་ཆེ་དེ་གློ་བུར་གྱིས་གསར་དུ་བཅོས་པ་མ་ཡིན་ ཞིང་འགྲོ་བའི་རེ་བ་སྐོང་བ་བཞིན་་་
དུ། ངོ་བོ་ཉིད་སྐུ་དེ་ཡང་རྒྱུ་རྐྱེན་གྱིས་གསར་དུ་བཅོས་པ་མ་ཡིན་ ཞིང་། འགྲོ་བའི་རེ་བ་སྐོང་བར་
མཛད་པ་ཡིན་པའི་ཕྱིར་ཏེ། དེ་ཉིད་ལས། ངོ་བོ་ཉིད་སྐུ་མཛེས་པ་ནི། །རིན་ཆེན་ སྐུ་འདྲར་ཤེས་བྱ་
སྟེ། །རང་བཞིན་གྱིས་ནི་བྱས་མིན་དང༌། །ཡོན་ཏན་རིན་ཆེན་གཏེར་ཡིན་ཕྱིར། །ཞེས་གསུངས་
361



པའི་ཕྱིར།
ལོངས་སྐུ་དེ་འཁོར་ལོས་སྒྱུར་རྒྱལ་དང་འདྲ་བ་ཡིན་ཏེ། འཁོར་ལོས་སྒྱུར་ རྒྱལ་དེས་རང་གི་ རྒྱལ་
སྲིད་ལ་ལོངས་སྤྱོད་པ་བཞིན་དུ། ལོངས་སྐུ་དེ་ཡང་ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པ་ཡིན་
པའི་ཕྱིར་ཏེ། དེ་ཉིད་ལས། ཆོས་ཆེན་ རྒྱལ་སྲིད་ཆེ་ལྡན་ཕྱིར། །རྫོགས་ལོངས་འཁོར་ལོས་སྒྱུར་
བཞིན་ནོ། །ཞེས་གསུངས་པའི་ཕྱིར།
སྤྲུལ་སྐུ་དེ་གསེར་ལས་བྱས་པའི་སངས་རྒྱས་ཀྱི་སྐུ་གཟུགས་དང་འདྲ་ བ་ཡིན་ཏེ། གསེར་ལས་བྱས་
པའི་སྐུ་གཟུགས་དེ་ཡང་ངོ་བོ་གསེར་ཉིད་ལ་སངས་རྒྱས་ཀྱི་སྐུ་གཟུགས་ཀྱི་རྣམ་པར་བྱས་པ་དང༌། དེ་ལ་
ཡང་དུ་མ་ཡོད་པ་བཞིན་དུ། སྤྲུལ་སྐུ་དེ་ཡང་སངས་རྒྱས་ཀྱི་ཡེ་ཤེས་ཉིད་གདུལ་བྱའི་མིག་ཤེས་ལ་སྤྲུལ་
སྐུར་ཤར་བ་ཡིན་པ་དང༌། དེ་སྤྲུལ་པ་སྣ་ཚོགས་སྟོན་པ་ཡིན་པའི་ཕྱིར་ཏེ། དེ་ཉིད་ལས། གཟུགས་
བརྙན་གྱི་ནི་རང་བཞིན་ཕྱིར། །སྤྲུལ་པ་གསེར་གྱི་གཟུགས་ལྟ་བུ། །ཞེས་གསུངས། །
གསུམ་པ་ཁམས་བསྟན་པའི་དགོས་པ་ལ། རྩོད་པ་དང༌། ལན་གཉིས་ལས། དང་པོ་སྟོན་པ་
ལ༑ དེ་ཉིད་ལས། སྤྲིན་དང་རྨི་ལམ་སྒྱུ་བཞིན་དེ་དང་དེར། །ཤེས་བྱ་ཐམས་ཅད་རྣམ་ཀུན་སྟོང་པ་
ཞེས༑ ༑གསུངས་ནས་ཡང་འདིར་རྒྱལ་རྣམས་སེམས་ཅན་ལ། །སངས་རྒྱས་སྙིང་པོ་ཡོད་ཅེས་ཅི་སྟེ་
གསུངས། །ཞེས་གསུངས་པའི་དོན་ནི། ཁོ་ན་རེ། དེ་བཞིན་གཤེགས་པའི་སྙིང་པོའི་མདོ་ལས་སེམས་
ཅན་ཐམས་ཅད་ཀྱི་རྒྱུད་ལ་སངས་རྒྱས་ཀྱི་སྙིང་པོ་ཡོད་ཅེས་གསུངས་པ་མི་འཐད་པར་ཐལ། ཤེར་ཕྱིན་གྱི་
མདོ་ལས་ཆོས་ཐམས་ཅད་བདེན་སྟོང་རྨི་ལམ་ལྟ་བུ་དང་སྒྱུ་མ་ལྟ་བུ་སོགས་སུ་གསུངས་པའི་ཕྱིར། ཞེས་
ཟེར།
གཉིས་པ་ནི། དེ་ཉིད་ལས། སེམས་ཞུ མ་སེམས་ཅན་དམན་ལ་བརྙས་པ་དང་། །ཡང་དག་མིན་
འཛིན་ཡང་དག་ཆོས་ལ་སྐུར། །བདག་ཆགས་ལྷག་པའི་སྐྱོན་ལྔ་གང་དག་ལ། །ཡོད་པ་དེ་དག་དེ་སྤང་
དོན་དུ་གསུངས། །ཞེས་གསུངས། དོན་ནི། ཐལ་འགྱུར་དེ་ལ་ཁྱབ་པ་མེད་དེ། དེ་བཞིན་གཤེགས་
པའི་སྙིང་པོའི་མདོ་ལས་དེ་ལྟར་གསུངས་པའི་དགོས་པ་ནི། སེམས་ཞུ མ་པ་དང་། སེམས་ཅན་དམན་པ་
ལ་བརྙས་པ་སྤང་བར་བྱ་བ་དང༌། ཤེར་ཕྱིན་གྱི་མདོ་ལས་དེ་ལྟར་གསུངས་པ་ནི། ཆོས་ཐམས་ཅད་
བདེན་གྲུབ་ཏུ་འཛིན་པ་དང་བདེན་སྟོང་ལ་སྐུར་བ་འདེབས་པ་དང༌། བདག་ཆ གས་སུ་ལྷག་པར་གྱུར་
པའི་སྐྱོན་སྤང་བར་བྱ་བའི་ཕྱིར་དུ་གསུངས་པའི་ཕྱིར།
གཉིས་པ་ཇི་ལྟར་ཉམས་སུ་ལེན་ཚུལ་ལ། རིགས་སད་པར་བྱེད་པའི་ཐབས། རིགས་སད་པའི་
362



རྟགས། རིགས་ནས་ཇི་ལྟར་འཁྲིད་ཚུལ། རིགས་སད་པའི་ཕན་ཡོན། རིགས་ཀྱི་མཚན་ཉིད། དབྱེ་
བ། ས་མཚམས། མིང་གི་རྣམ་གྲངས། སྒྲ་བཤད་པ་དང་དགུ་ལས། དང་པོ་ནི། སྐྱབས་འགྲོ་ཚུལ་
བཞིན་དུ་བྱས་པས་རིགས་སད་པར་འ གྱུར་ཏེ། དེ་ལྟར་བྱས་པས་ བསག་སྦྱང་ཚུལ་བཞིན་དུ་བྱས་པར་
འགྱུར་བའི་ཕྱིར། ཁྱབ་སྟེ། རིགས་སད་པ་འདི་བསག་སྦྱང་སྔོན་དུ་སོང་བས་ཁྱད་པར་དུ་བྱས་པའི་
ཕྱིར།
hE
གཉིས་པ་ནི། འཁོར་བའི་ཉེས་དམིགས་ དང་ཐར་པའི་ཕན་ཡོན་བརྗོད་པ་ན་ལུས་ཀྱི་བ་སྤུ་ལྡང་བ་
དང་མིག་ནས་མཆི་མ་འཁྲུགས་པ་སོགས་ཐ་སྙད་ཁྱད་པར་ཅན་གྱི་རྟགས་ལས་ཐེག་དམན་གྱི་རིགས་སད་་་་
པར་དཔོག ལ མ་མ་ཞུགས་ཀྱི་གནས་སྐབས་སུ་ཟབ་པ་དང་རྒྱ་ཆེ་བའི་ཆོས་ཐོས་པས་མིག་ནས་མཆི་མ་
འཁྲུགས་པ་སོགས་ཐ་སྙད་ཁྱད་པར་ཅན་གྱི་རྟགས་ལས་ཐེག་ཆེན་གྱི་ རིགས་སད་པར་དཔོག་པ་ཡིན་ཏེ།
དེ་ལྟར་དུ་མདོ་སྡེའི་རྒྱུན་དང་ཉན་ས་སོགས་ལས་གསུངས་པའི་ཕྱིར་དང༌། ཆོས་བཅུ་ པའི་མདོ་ལས།
དུ་བ་ལས་ནི་མེར་ཤེས་དང༌། །ཆུ་སྐྱར་ལས་ནི་ཆུར་ཤེས་ལྟར། །བྱང་ཆུ བ་སེམས་དཔའ་བློ་ལྡན་གྱི། །
རིགས་ནི་མཚན་མ་དག་ལས་ཤེས། །ཞེས་གསུངས་པའི་ཕྱིར། །
གསུམ་པ་ནི། རིགས་སད་པའི་རྗེས་སུ་ཇི་ལྟར་འཁྲིད་པའི་ཚུལ་ཡོད་དེ། ་ དེའི་རྗེས་སུ་སྐྱེས་བུ་
གསུམ་གྱི་ལམ་གྱི་རིམ་པ་ལ་བློ་ལེགས་པར་སྦྱངས་ཏེ་ཐེག་དམན་དུ་རིགས་ངེས་པ་རྣམས་ལ་ཐེག་དམན་གྱི་་་
སྡེ་སྣོད་བསྟན་པའི་སྒོ་ནས་ཐེག་དམན་གྱི་ལམ་ལ་འཁྲིད་པར་བྱེད། ཐེག་ཆེན་གྱི་རིགས་སད་པ་རྣམས་ལ་
ཐེག་ཆེན་གྱི་ ཤིན་ཏུ་རྒྱས་པའི་སྡེ་སྣོད་དགོངས་འགྲེལ་དང་བཅས་པ་བསྟན་ཏེ་ཐེག་ཆེན་གྱི་ལམ་ལ་འཁྲིད་་་་
པར་བྱ་བ་ཡིན་པའི་ཕྱིར། ཐེག་ཆེན་གྱི་ལམ་རྣམས་ནི་ཐེག་དམན་དུ་རིགས་ངེས་པ་རྣམས་ཀྱི་རྫོགས་པའི་
སངས་རྒྱས་ཐོབ་པར་བྱེད་ པའི་ཉེ་ལམ་མ་ཡིན་ཏེ། དེ་རྣམས་དང་པོར་ཐེག་ཆེན་ལ་ཁྲིད་ན་ཐེག་ཆེན་
སེམས་བསྐྱེད་ལས་ཉམས་པའི་སྡིག་ལྟུང་གིས་གོས་པར་འགྱུར་བའི་ཕྱིར། གདུལ་བྱ་སོ་སོ་ལ་ལྟོས་ནས་
སངས་རྒྱས་ཀྱི་བསྟན་པ་རྫོགས་ པའི་སངས་རྒྱས་ཀྱི་གོ་འཕང་ཐོབ་པར་བྱེད་པའི་ཐབས་ཀྱི་གཙོ་བོ་འབའ་་་་
ཞིག་ཏུ་འགྱུར་ཏེ། དེ་ལ་ལྟོས་ནས་སངས་རྒྱས་ཀྱི་བསྟན་པ་ལ་དམན་མཆོག་གི་རིམ་པ་མེད་ པའི་ཕྱིར་ཏེ།
དཔེར་ན་ནད་པ་སོ་སོ་ལ་ལྟོས་ནས་སྨན་རྣམས་ལ་བཟང་ངན་གྱི་ཁྱད་པར་མེད་པའི་ཕྱིར། རྟགས་གྲུབ་
སྟེ། ལང་གཤེགས་ལས། གང་ཞིག་གཞན་མ་བཤད་པ་སྟེ། །གཞན་ལ་བསྟན་པར་མི་བྱ་སྟེ། །ཇི་
ལྟར་ནད་པ་སོ་སོ་ལ། །སྨན་པས་སྨན་ནི་གཏོང་བ་ལྟར། །དེ་བཞིན་སངས་རྒྱས་སེམས་ཅན་ལ། །
སེམས་ཙམ་དུ་ནི་རབ་ཏུ་བསྒྲགས། །ཞེས་གསུངས།
363



བཞི་པ་ནི། རིགས་སད་པའི་ཕན་ཡོན་ཁྱད་པར་ཅན་ དང་ལྡན་ཏེ། བྱང་ཆུབ་ལ་དམིགས་པའི་བློ་
ཤིན་ཏུ་བརྟན་པར་འགྱུར་བ་དང༌། བརྩོན་འགྲུས་ལྷག་པར་འཕེལ་ཏེ་སྒྲུབ་པ་ལ་ནན་ཏན་སྙིང་པོར་བྱེད་
པ་དང་། ངན་སོང་ལས་མྱུར་དུ་ཐར་པ་སོགས་ ཀྱི་ཕན་ཡོན་ཁྱད་པར་ཅན་ཡོད་པའི་ཕྱིར།
ལྔ་པ་ནི། སངས་རྒྱས་ཀྱི་སྐུར་འགྱུར་རུང་གི་ཆོས། སངས་རྒྱས་ཀྱི་རིགས་ཀྱི་མཚན་ཉིད།
དྲུག་པ་ལ། སྤྱིར་གསུང་རབ་ལས་རིགས་ཀྱི་ཐ་སྙད་མང་དུ་གསུངས་ཏེ། རྒྱལ་རིགས། བྲམ་
ཟེའི་རིགས། དམངས་རིགས། གདོལ་པའི་རིགས། སྐུ་གསུང་ཐུགས་ཀྱི་རིགས། རིགས་ལྔ། རིགས་
དྲུག་ལ་སོགས་པ་དང༌། ཆོས་རྣམས་ཀྱི་སྤྱི་ལ་རིགས་སུ་གསུངས་པའི་ཕྱིར། འདིར་བསྟན་གྱི་རིགས་ལ་
དབྱེ་ན། རང་བཞིན་གནས་རིགས་དང༌། རྒྱས་འགྱུར་གྱི་རིགས་གཉིས་སུ་ཡོད། རང་གི་རྟེན་ཆོས་སུ་
གྱུར་པའི་དྲི་མ་དང་བཅས་པའི་སེམས་ཀྱི་ཆོས་ཉིད་གང་ཞིག ངོ་བོ་ཉིད་སྐུར་འགྱུར་རུང་དེ། རང་
བཞིན་གནས་རིགས་ཀྱི་མཚན་ཉིད། སངས་རྒྱས་ཀྱི་རིགས་གང་ཞིག འདུས་བྱས་ཀྱི་སངས་རྒྱས་ཀྱི་
སྐུར་འགྱུར་རུང་། རྒྱུས་འགྱུར་གྱི་རིགས་ཀྱི་མཚན་ཉིད། དང་པོ་ལ་དབྱེ་ན། སྐབས་འདིར་མ་བསྟན་
པའི་རང་བཞིན་གནས་རིགས་དང༌། སྐབས་འདིར་བསྟན་པའི་དེ་གཉིས་ལས། དང་པོ་ནི། ལམ་མ་
ཞུགས་ཀྱི་གང་ཟག་གི་རྒྱུད་ཀྱི་སེམས་ཀྱི་ཆོས་ཉིད་ལྟ་བུ། གཉིས་པ་ལ། ཉན་ཐོས་ཀྱི་སྒྲུབ་པའི་རྟེན་རང་
བཞིན་གནས་རིགས། རང་རྒྱལ་གྱི་དེ་དང༌། ཐེག་ཆེན་གྱི་དེ་དང་གསུམ་ལས། དང་པོ་ནི། ཉན་
ཐོས་སློབ་པའི་རྒྱུད་ཀྱི་སེམས་ཀྱི་ཆོས་ཉིད་ལྟ་བུ། གཉིས་པ་ནི། རང་རྒྱལ་སློབ་པའི་རྒྱུད་ཀྱི་དེ་ལྟ་བུ།
གསུམ་པ་ལ། སྐབས་འདིར་དངོས་སུ་མ་བསྟན་པའི་དེ་དང་། སྐབས་འདིར་དངོས་སུ་བསྟན་པའི་དེ་
དང་གཉིས་ལས། དང་པོ་ནི། བྱང་སེམས་ཚོགས་ལམ་པའི་རྒྱུད་ཀྱི་སེམས་ཀྱི་ཆོས་ཉིད་ལྟ་བུ། གཉིས་
པ་ལ། སྐབས་འདིར་གཙོ་བོར་དངོས་སུ་མ་བསྟན་པའི་དེ་དང༌། སྐབས་འདིར་གཙོ་བོར་དངོས་སུ་
བསྟན་པའི་དེ་དང་གཉིས་ལས།
དང་པོ་ནི། ཐེག་དམན་འཕགས་པའི་རྟོགས་པ་སྔོན་དུ་སོང་བའི་བྱང་སེམས་སྦྱོར་ལམ་པའི་རྒྱུད་
ཀྱི་སེམས་ཀྱི་ཆོས་ཉིད་ལྟ་བུ། གཉིས་པ་ནི། དང་པོ་ཉིད་ནས་ཐེག་ཆེན་དུ་རིགས་ངེས་པའི་བྱང་སེམས་
ཀྱི་སྦྱོར་ལམ་ཐོབ་མྱོང་བའི་སེམས་དཔའི་རྒྱུད་ཀྱི་སེམས་ཀྱི་ཆོས་ཉིད་དང་དོན་གཅིག དེ་ལ་རྟེན་ཆོས་
སྒྲུབ་པའི་སྒོ་ནས་སྔར་བཞིན་བཅུ་གསུམ་དུ་ཡོད་དོ། །
བདུན་པ་ལ། སྤྱིར་རང་བཞིན་གནས་རིགས་ཀྱི་ས་མཚམས་ལམ་མ་ཞུགས་ནས་རྒྱུན་མཐའི་བར་དུ་
ཡོད༑ ཐེག་ཆེན་སྒྲུབ་པའི་རྟེན་རང་བཞིན་གནས་རིགས་ ཀྱི་ས་མཚམས་ཐེག་ཆེན་གྱི་ཚོགས་ལམ་ནས་
-
364



དང༌། སྐབས་འདིར་དངོས་སུ་བསྟན་པའི་ཐེག་ཆེན་སྒྲུབ་པའི་རྟེན་རང་བཞིན་གནས་རིགས་ ཀྱི་ས་
མཚམས་ཐེག་ཆེན་གྱི་སྦྱོར་ལམ་ནས་རྒྱུན་མཐའི་བར་དུ་ཡོད་དོ། །རིགས་སད་པ་ལ་བར་དུ་གཅོད་པའི་
ཉེས་དམིགས་ལ་བཞི་ཡོད་དེ་སྔར་བཞིན་ནོ། །
བརྒྱད་པ་ལ། རིགས་ཀྱི་མིང་གི་རྣམ་གྲངས་ལ་དུ་མར་གསུངས་ཏེ། བྱང་སར། རིགས་དེ་ནི་
གཞི་ཞེས་ཀྱང་བྱ། སྟོན་པ་དང༌། རྒྱུ་དང༌། རྟེན་དང༌། ཉེར་གནས་དང་། སྔོན་དུ་འགྲོ་བ་དང༌།
གནས་ཞེས་ཀྱང་བྱའོ། །ཞེས་གསུངས།
དགུ་པ་ནི། འཕགས་པའི་ཆོས་རྣམས་ཀྱི་འབྱུང་ཁུངས་ཡིན་པས་ན་འཕགས་པའི་རིགས་ཞེས་བྱའོ།།
དེ་ཡང་ས་མཚམས་ལ། སློབ་དཔོན་ཆོས་བཤེས། ལྔ་པ་མཐོང་ལམ། དྲུག་པ་སྒོམ་ལམ། བདུན་པ་
དང་དགུ་པ་ནི་དེ་དག་ཉིད་ཀྱི་བྲལ་བ་དང་བྲལ་བའི་ཐོབ་པའོ། །བརྒྱད་པ་ནི། ས་འོད་བྱེད་པ་ནས་ས་
དྲུག་པའི་བར་རོ། །བཅུ་པ་ནི་ས་བདུན་པའོ། །བཅུ་གཅིག་པ་ནི་མི་གཡོ་བ་ནས་ཆོས་ཀྱི་སྤྲིན་གྱི་ བར་
རོ༑ ༑བཅུ་གཉིས་པ་ནི་སྐྱེ་བ་གཅིག་གིས་ཐོགས་པ་དང་སྲིད་པ་ཐ་མ་པའོ། །བཅུ་གསུམ་པ་ནི་ཁྱད་
པར་གྱི་ལམ་རྡོ་རྗེ་ལྟ་བུའི་ཏིང་ངེ་འཛིན་ནོ། །ཞེས་གསུངས་པ་དང་། གཞན་དུ་བཤད་པ་མང་དུ་སྣང་
ཡང་༑ སློབ་དཔོན་གྱི་བཞེད་པ་མ་ཡིན་ལ། རང་ལུགས་ ཀྱི་རྩ་བ་རང་གི་དོན་རྟོགས་པའི་ཆོས་དྲུག་གི་
མཐོང་ལམ་དང་སྒོམ་ལམ་གཉིས་སྤྱི་ལྟར་ཡིན་ལ། ་
དེ་ཡང་སྒོམ་ལམ་ལ་ས་བཅུ་ཀ་ཡོད་དེ། ལྷག་མ་བདུན་ཅི་རིགས་པར་དེ་དག་གི་ཁྱད་ཆོས་སུ་
བཞག་སྟེ། དེ་ཡང་རང་དོན་དང་། ལམ་གྱི་ཁྱད་ཆོས་དང༌། གཞན་དོན་དང་གསུམ་ལས། དང་པོ་
ལ་ཡང༌། གཉེན་པོའི་སྒྲུབ་པ་དང༌། སྤོང་བའི་སྒྲུབ་པ་གཉིས་ནི། གཉེན་པོ་སྐྱེད་པ་དང༌། སྤང་བྱ་
འགོག་པ་ཡིན་ལ། དེ་དག་ཡོངས་སུ་གཏུགས་པ་ནི་སྤང་གཉེན་གྱི་བྱེད་པ་གཉིས་རྫོགས་པའོ། །གཉིས་
པ་ལ། ཤེས་རབ་སྙིང་བརྩེར་བཅས་པའི་སྒྲུབ་པ་ནི་ཁྱད་པར་དུ་བྱེད་པའི་རྒྱུ་ཡིན་ལ། ཐུན་མོང་མིན་
པའི་སྒྲུབ་པ་ནི་ཁྱད་པར་དུ་བྱས་པའི་འབྲས་བུ་ཡིན་པའི་ཕྱིར། གསུམ་པ་ལ། གཞན་དོན་གོ་རིམ་ནི་
གཞན་དོན་གྱི་ རྒྱུ་ཡིན་ལ། ཡེ་ཤེས་རྩོལ་བ་མི་མངའ་བ་ནི་གཞན་དོན་སྒྲུབ་པའི་གནས་སྐབས་ཡིན་པའི་
ཕྱིར། ཞེས་ལེགས་བཤད་གསེར་གྱི་ཕྲེང་བར་བཤད་དོ། །
གཞུང་དོན་ནི། སྐབས་འདིར་བསྟན་གྱི་ ཐེག་ཆེན་སྒྲུབ་པའི་རྟེན་རང་ བཞིན་གནས་རིགས་ཆོས་
ཅན། ཁྱོད་ལ་བཅུ་གསུམ་དུ་དབྱེར་ཡོད་དེ། ཁྱོད་ལ་རྟེན་ཆོས་སྒྲུབ་པ་བཅུ་གསུམ་གྱི་ཆོས་ཉིད་བཅུ་
གསུམ་དུ་ཡོད་ པའི་ ཕྱིར། ཐེག་ཆེན་གྱི་རྟེན་ཆོས་སྒྲུབ་པ་དེ་ལ་བཅུ་གསུམ་དུ་ཡོད་དེ། དེ་ལ་ཐེག་ཆེན་གྱི་
365



རྟོགས་ པའི་ཆོས་དྲུག གཉེན་པོའི་སྒྲུབ་པ། སྤོང་བའི་སྒྲུབ་པ། དེ་དག་ཡོངས་སུ་གཏུགས་པའི་སྒྲུབ་
པ། ཤེས་རབ་སྙིང་བརྩེར་བཅས་པའི་སྒྲུབ་པ། སློབ་མ་ཉན་ཐོས་དང་ཐུན་མོང་མ་ཡིན་པའི་སྒྲུབ་པ།
གཞན་དོན་གོ་རིམ་དུ་བྱེད་པའི་སྒྲུབ་པ། ཡེ་ཤེས་རྩོལ་བ་མི་མངའ་བར་འཇུག་པའི་སྒྲུབ་པ་རྣམས་སུ་
ཡོད་པའི་ཕྱིར།
དེའི་འོ ག་ཏུ་བསམ་པ་ཇི་ལྟ་བ་བཞིན་དུ། ཞེས་སོགས་ ཀྱི་སྐབས་སུ། དགོངས་པ་ཅན་གྱི་མདོ་
དང་། ལྡེ མ་དགོངས་ཀྱི་མདོ་བཤད་པ་དང༌། དྲང་ངེས་ཀྱི་མདོ་བཤད་པའོ། །དང་པོ་ནི། དགོངས་
གཞི་གཙོ་བོར་གྱུར་པའི་སྒྲ་ཇི་བཞིན་དུ་ཁས་བླང་དུ་མི་རུང་བའི་མདོ། དགོངས་པ་ཅན་གྱི་མདོའི་མཚན་
ཉིད། དབྱེ་ན། མཉམ་པ་ཉིད་ལ་དགོངས་པ། དོན་གཞན་ལ། དུས་གཞན་ལ། གང་ཟག་གི་
བསམ་པ་ལ་དགོངས་པ་རྣམས་སུ་ཡོད་ པའི་ཕྱིར་ཏེ། མདོ་སྡེའི་རྒྱན་ལས། མཉམ་པ་ཉིད་དང་དོན་
གཞན་ དང་། །དེ་བཞིན་དུ་ནི་དུས་གཞན་ དང༌། །གང་ཟག་གི་ནི་བསམ་པ་ལ། །དགོངས་པ་རྣམ་
པ་བཞིར་ཤེས་བྱ། །ཞེས་གསུངས། དང་པོ་ནི། མཉམ་པ་ཉིད་གསུམ་ལ་དགོངས་ནས། ང་དེའི་ཚེ་
དེ འི་དུས་ན་སངས་རྒྱས་རྣམ་ གཟི གས་སུ་གྱུར་ཏོ། །ཞེས་གསུངས་པ་ལྟ་བུ། མཉམ་པ་ཉིད་གསུམ་ནི།
མཛོད་ལས། སངས་རྒྱས་ཐམས་ཅད་ཚོགས་ དང་ནི། །ཆོས་སྐུ་འགྲོ་བའི་དོན་སྤྱོད་པས། །མཉམ་པ་
ཉིད་དེ་སྐུ་ཚེ་དང༌། །རིགས་ དང་སྐུ་བོང་ཚད་ཀྱིས་མིན། །ཞེས་གསུངས་པ་ལྟར་རོ། །གཉིས་པ་
ནི། ལས་ཉོན་གཉིས་སྤང་བྱ་ཡིན་པ་ལ་དགོངས་ནས། ཕ་དང་མ་ནི་གསད་བྱ་ཞིང་། །བྲམ་ཟེ་གཙང་
སྦྲ་ཅན་གཉིས་དང༌། །ཡུལ་འཁོར་འཁོར་དང་བཅས་བཅོ མ་ན། , །མི་དེ་དག་པ་ཉིད་དུ་འགྱུར། །
ཞེས་གསུངས་པ་ལྟ་བུ། གསུམ་པ་ནི། ལེ་ལོ་ཅན་གྱི་ངོར་བདེ་བ་ཅན་དུ་སྐྱེ་བའི་སྨོན་ལམ་བཏབ་པ་
ཙམ་གྱིས་དེར་སྐྱེ་བར་གསུངས་པ་ལྟ་བུ། བཞི་པ་ནི། སྦྱིན་པ་ཙམ་གྱིས་ཆོག་པར་འཛིན་པའི་གང་ཟག་
གི་ངོར་སྦྱིན་པ་ལ་སྨད་ནས་ཚུལ་ཁྲི མས་ཀྱི་བསྔགས་པ་བརྗོད་པ་ལྟ་བུ།
གཉིས་པ་ནི། དགོངས་པ་གཙོ་བོར་གྱུར་པའི་སྒྲ་ཇི་བཞིན་དུ་ཁས་བླང་དུ་མི་རུང་བའི་མདོ། ལྡེམ་
དགོངས་ཀྱི་མདོའི་མཚན་ཉིད། དབྱེ་ན། གཞུག་པ་ལ། མཚན་ཉིད་ལ། གཉེན་པོ་ལ། བསྒྱུར་བ་
ལ་ལྡེ མ་པོར་དགོངས་པའི་མདོ་དང་བཞི་ཡོད་དེ། མདོ་སྡེའི་རྒྱན་ལས། གཞུ ག་པ་ལྡེ མ་པོར་དགོངས་པ་
དང༌། །མཚན་ཉིད་ལྡེ མ་པོར་དགོངས་པ་དང༌། །གཉེན་པོ་ལྡེམ་པོར་དགོངས་པ་དང་། །བསྒྱུར་
བ་ལྡེ མ་པོར་དགོངས་པ་སྟེ། ། ཞེས་གསུངས་ པའི་ཕྱིར། དང་པོ་ནི། གཞན་སྡེ་ དང་རང་སྡེ་འགའ་
ཞིག་བསྟན་པ་ལ་གཞུག་པའི་ཕྱིར་དུ། ཕུང་པོ་ལྔ་ནི་ཁུར་ཡིན་ལ། །ཁུར་འཁྱེར་བ་ཡི་གང་ཟག་ཡོད །
366



，
，
རྟ ག་ག མ་མི་རྟ ག་བ རྗོད་མི་བྱ། །ཞེས་གསུངས་པ་ལྟ་བུ། གཉིས་པ་ནི། དགོངས་འགྲེལ་ལས།
མཚན་ཉིད་གསུམ་ལ་རང་གི་མཚན་ཉིད་ཀྱིས་ཡོད་མེད་ ཀྱི་ཁྱད་པར་གསལ་བར་ཕྱེ་ནས་གསུངས་པ་ལྟ་བུ།
གསུམ་པ་ལ་བརྒྱད་ཡོད་དེ། མདོ་སྡེའི་རྒྱན་ལས། སངས་རྒྱས་ཆོས་ལ་བརྙས་པ་དང༌། །ལེ་ལོ་ཅུང་
ཟད་ཆོག་འཛིན་དང༌། །ང་ རྒྱལ་འ དོད་ཆགས་སྤྱོད་པ་དང༌། །འགྱོད་དང་མ་ངེས་ལྡོག་པ་ནི། །
སེམས་ཅན་རྣམས་ཀྱི་སྒྲིབ་པ་སྟེ། །དེ་ཡི་གཉེན་པོར་ཐེག་མཆོག་གསུངས། །ཞེས་གསུངས། དང་པོ་
སངས་རྒྱས་ལ་བརྙས་པའི་གཉེན་པོར་གསུངས་པ་ནི། མཉམ་པ་ཉིད་ལ་དགོངས་པ་ལྟ་བུ། སངས་རྒྱས་
ཀྱི་རྟོགས་པའི་ཆོས་ལ་བརྙས་པའི་གཉེན་པོར་གསུངས་པ་ནི། སངས་རྒྱས་ལ་བསྙེན་བཀུར་བྱས་ན་ད་
གཟོད་ཐེག་ཆེན་གྱི་ རྟོགས་པ་སྐྱེ་ཞེས་གསུངས་པ་ལྟ་བུ། སངས་རྒྱས་ཀྱི་ལུང་གི་ཆོས་ལ་བརྙས་པའི་གཉེན་
པོར་གསུངས་པ་ནི། ཕ་དང་མ་ནི་གསད་བྱ་ཞིང༌། ། ཞེས་སོགས་ལྟ་བུ། དེའི་དོན་ཟག་བཅས་ཀྱི་ལས་
ཉོན་གཉིས། ཡིད་ཀྱི་རྣམ་པར་ཤེས་པ་མཆོག་འཛིན་གཉིས། ཟག་བཅས་ཀྱི་སྐྱེ་མཆེད་དྲུག་མ་ལུས་པ་
སྤངས་ན་དམ་པ་བྱང་ཆུབ་ཐོབ་ཅེས་པའོ། །ལེ་ལོའི་གཉེན་པོར་གསུངས་པ་ནི་དུས་གཞན་ལ་དགོངས་
པ་ལྟ་བུ། ཅུང་ཟད་ཆོག་འཛིན་གྱི་ གཉེན་པོར་གསུངས་པ་ནི། གང་ཟག་གི་བསམ་པ་ལ་དགོངས་པ་
ལྟ་བུ། ང་རྒྱལ་གྱི་གཉེན་པོར་གསུངས་པ་ནི་སངས་རྒྱ ས་ལ་ལའི་ཕུན་སུམ་ཚོགས་པ་བརྗོད་པ་ལྟ་བུ། །
འདོད་ཆགས་ཀྱི་གཉེན་པོར་གསུངས་པ་ནི་སངས་རྒྱས་ཀྱི་ ཞིང་གི་བསྔགས་པ་བརྗོད་པ་ལྟ་བུ། འགྱོད་
པའི་གཉེན་པོར་གསུངས་པ་ནི། མ་སྐྱེས་དགྲ་ཆོས་ཟབ་མོ་འདི་ལ་དད་ཅིང་མོས་ན་མཚམས་མེད་བྱས་
པའི་ལས་དེ་ལས་ཀྱི་སྒྲིབ་པ་ཡིན་ཞེས་ང་མི་སྨྲའོ། །ཞེས་གསུངས་པ་ལྟ་བུ། མ་ངེས་པ་ལྡོག་པའི་གཉེན་
པོར་གསུངས་པ་ནི་གདུལ་བྱ་རིགས་ མ་ངེས་པ་ཐེག་ཆེན་དུ་དྲང་བའི་ཆེད་དུ་ཐེག་དམན་ལ་སྨད་པ་ལྟ་་་་་་་
བུའོ༑ ༑
བཞི་པ་ནི། རབ་ཏུ་གྲགས་པའི་ཡི་གེ་ངན་པ་མ་གྲགས་ པའི་དོན་བསླབ་པ་གསུམ་སྟོན་བྱེད་དུ་
བསྒྱུར་བ་ལྟ་བུ་སྟེ། སྙིང་པོ་མེད་ ལ་སྙིང་པོར་ཤེས། །ཕྱིན་ཅི་ལོག་ལ་ལེགས་པར་གནས། །ཉོན་
མོངས་པས་ནི་རབ་ཉོན་མོངས། །བྱང་ཆུ བ་ད མ་པ་ཐོབ་པར་ འགྱུར། །ཞེས་རྣམ་གཡེང་གི་སྙིང་པོ་
མེད་ པའི་ཏིང་ངེ་འཛིན་གྱི་བསླབ་པ་གཙང་བདེ་རྟག་བདག་སོགས་སུ་འཛིན་པ་ལས་ཕྱིན་ཅི་ལོག་པའི་ཤེས་
རབ་ཀྱི་བསླབ་པ་ཡུན་རིང་པོར་དཀའ་སྤྱད་ཀྱི་ངལ་བས་ཉོན་མོངས་པའི་མིང་གིས་བསྟན་པའི་ཚུལ་ཁྲི མས་་
ཀྱི་བསླབ་པ་རྣམས་ཉམས་སུ་བླངས་ན་བྱང་ཆུབ་དམ་པ་ཐོབ་པར་གསུངས་པ་ལྟ་བུའོ། །
གསུམ་པ་ནི། ཀུན་རྫོབ་བདེན་པ་དངོས་བསྟན་བསྟན་བྱའི་གཙོ་བོར་བྱེད་ པ་ དང་སྒྲ་ཇི་བཞིན་དུ་
1
367



ཁས་བླང་དུ་མི་རུང་བའི་མདོ་གང་རུང་དུ་དམིགས་པ། དྲང་དོན་གྱི་མདོའི་མཚན་ཉིད། དོན་དམ་
བདེན་པ་དངོས་བ སྟན་བསྟན་བྱའི་གཙོ་བོར་བྱས་ནས་སྟོན་པའི་སྒྲ་ཇི་བཞིན་དུ་ཁས་བླང་དུ་རུང་བའི་་་་་་
མདོ༑ ངེས་དོན་གྱི་མདོའི་མཚན་ཉིད། དགོངས་པ་ཅན་གྱི་མདོ་དང་ལྡེམ་དགོངས་ ཀྱི་མདོ་གཉིས་ཡིན་
ཁྱབ་མཉམ་ཡིན་ནོ། །གཞུང་དོན་ནི་བྱང་སེམས་ས་བཅུ་པ་པ་ཆོས་ཅན། གཞན་དོན་གོ་རིམ་བཞིན་
དུ་བྱེད་པའི་སྒྲུབ་པ་ཐོབ་སྟེ། རྗེས་ཐོབ་ཏུ་དྲང་ངེས་ཀྱི་ཆོས་བསྟན་པའི་སྒོ་ནས་གཞན་དོན་བྱེད་ཚུལ་
སངས་རྒྱས་དང་མཉམ་པ་རྗེས་མཐུན་པ་ཐོབ་པའི་སེམས་དཔའ་ཡིན་ པའི་ཕྱིར།
གལ་ཏེ་ཆོས་ཀྱི་དབྱིངས་ཁོ་ན། ཞེས་སོགས་ཀྱིས་རིགས་ཀྱི་དབྱེ་བ་ལ་རྩོད་སྤོང་བསྟན་ན་བསྟན་
ཚུལ་དེ་གང་ཞེ་ན། འདི་ལ་རྩོད་པ་དང་ལན་གཉིས་ལས། དང་པོ་ལ་རིགས་ཅན་སོ་སོར་མ་ངེས་པའི་
རྩོད་པ་དང༌། རིགས་སོ་སོར་མ་ངེས་པའི་རྩོད་པ་གཉིས་ལས། དང་པོ་ནི། ཁོ་ན་རེ། རིགས་ཅན་
གསུམ་གྱི་ དབྱེ་བ་མི་འཐད་པར་ཐལ། སེམས་ཅན་ཐམས་ཅད་ཐེག་པ་ཆེན་པོའི་ལམ་གྱི་ གནས་སྐབས་ཀྱི་
རིགས་ལ་གནས་པའི་ཕྱིར་ཏེ། དྲི་བཅས་ཀྱི་སེམས་ཀྱི་ཆོས་དབྱིངས་དེ་ཐེག་པ་ཆེན་པོ འི་ལམ་གྱི་གནས་
སྐབས་ ཀྱི་རིགས་གང་ཞིག དེ་སེམས་ཅན་ཐམས་ཅད་ལ་སྤྱིར་གནས་པའི་ཕྱིར། དང་པོ་གྲུབ་སྟེ།
སྒྲུབ་པ་ཡི་ནི་རྟེན་གྱུར་པ། །ཆོས་ཀྱི་དབྱིངས་ཀྱི་རང་བཞིན་དང་། །ཞེས་གསུངས་པའི་ཕྱིར། འདོད་ན།
བྱང་ཆུབ་སེམས་དཔའ་ཁོ་ན་ཐེག་ཆེན་གྱི་ལམ་གྱི་གནས་སྐབས་ཀྱི་རིགས་ལ་གནས་པ་མ་ཡིན་པར་ཐལ།
རིགས་ཅན་གསུམ་ག་དེ་ལ་གནས་པའི་ཕྱིར། ཞེས་པའི་རྩོད་པ་སྟོན་པ་ལ། གལ་ཏེ་ཆོས་ཀྱི་དབྱིངས་ཁོ་
ན་འཕགས་པའི་ཆོས་རྟོགས་པར་འགྱུར་བའི་རྒྱུ་ཡིན་པའི་ཕྱིར། དེའི་བདག་ཉིད་ཅན་གྱི་བྱང་ཆུབ་སེམས་
དཔའ་བླ་ན་མེད་ པའི་སངས་རྒྱས་ཀྱི་ཆོས་རྣམས་ཀྱི་རང་ བཞིན་དུ་གནས་པའི་རིགས་ཡིན་ན། འོ་ན་ནི་
དེའི་ཚེ་དེ་ནི་སྤྱིར་གནས་པ་ཡིན་པའི་ཕྱིར་བྱང་ཆུབ་སེམས་དཔའ་ཁོ་ན་མ་ཡིན་ནོ་སྙམ་པའི་སྐྱེ་བོ་བློ་དམན་
པའི་ངོར་དོགས་པ་བསུས་ནས་བར་སྐབས་ ཀྱི་ཚིགས་སུ་བཅད་པ། ཞེས་གསུངས་སོ། །
གཉིས་པ་ནི། ཁོ་ན་རེ། དྲི་བཅས་ཀྱི་སེམས་ཀྱི་ཆོས་ཉིད་དེ་ལ་རིགས་གསུམ་གྱི་ཐ་སྙད་མི་འཐད་
པར་ཐལ། དེ་ལ་ངོ་བོ་མི་འདྲ་བའི་དབྱེ་བ་མེད་པའི་ཕྱིར། ཞེས་ཟེར་བའི་རྩོད་པ་དེ་སྟོན་པ་ལ། ཆོས་
ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་མ་ཡིན། །ཞེས་གསུངས། ཚིག་དེ་གཉིས་
ཀྱིས་རྩོད་པ་སྔ་ཕྱི་གཉིས་ཀ་བསྟན་ཏེ། དེས་ཆོས་དབྱིངས་ལ་ངོ་བོ་མི་འདྲ་བའི་དབྱེ་བ་མེད་ པའི་རྒྱུ་མཚན་
གྱིས་དེ་ལ་རིགས་ཅན་གསུམ་གྱི་དབྱེ་བ་མི་འཐད་པར་བསྟན། དེ་མི་འཐད་པའི་རྒྱུ་མཚན་གྱིས་རིགས་་་
ཅན་གསུམ་གྱི་དབྱེ་བ་མི་འཐད་པར་ཡང་བསྟན་པའི་ཕྱིར།
368



མE
གཉིས་པ་ལན་ལ། དོན་ཐོབ་བསྟན་བཅོས་ཀྱི་ལེན་དངོས་དང༌། འཇིག་རྟེན་ལ་གྲགས་པའི་ལན་
གཉིས་ལས། དང་པོ་ལ། གཞུང་འདི་ཉིད་ལས་དྲི་བཅས་ཀྱི་སེམས་ཀྱི་ཆོས་ཉིད་རིགས་སུ་བཞག་པ་ལ་
རིགས་ཅན་གསུམ་གྱི་དབྱེ་བ་མི་འཐད་པར་ཐལ་བའི་སྐྱོན་མེད་དེ། དྲི་བཅས་ཀྱི་སེམས་ཀྱི་ཆོས་ཉིད་དེ་
ཐེག་ཆེན་ལམ་གྱི་གནས་སྐབས་ ཀྱི་རིགས་མ་ཡིན་ པའི་ཕྱིར་ཏེ། དྲི་བཅས་ཀྱི་སེམས་ཀྱི་ཆོས་ཉིད་ལ་ཐེག་པ་
གསུམ་གྱི་སྒྲུབ་པ་གསུམ་གྱིས་དམིགས་ཏེ་བསྒོམས་པས་རང་རང་གི་འཕགས་ པའི་མངོན་པར་རྟོགས་པ་་་་་
སྐྱེད་པའི་ནུས་པ་མཐུ་ཅན་དུ་གྱུར་པ་ན་དྲི་བཅས་ཀྱི་སེམས་ཀྱི་ཆོས་ཉིད་དེ་ལ་སྒྲུབ་པའི་རྟེན་ལམ་གྱི་གནས་
སྐབས་ཀྱི་རིགས་ཞེས་མིང་གི་ཐ་སྙད་འདོགས་པའི་ཕྱིར་ཏེ། ཉན་ཐོས་སློབ་པའི་སེམས་ཀྱི་ཆོས་ཉིད་ཉན་་་་
ཐོས་ཀྱི་སྒྲུབ་པའི་རྟེན་རང་ བཞིན་གནས་རིགས་ དང་། རང་ རྒྱལ་སློབ་པའི་སེམས་ཀྱི་ཆོས་དབྱིངས་རང་
རྒྱལ་གྱི་སྒྲུབ་པའི་རྟེན་རང་བཞིན་གནས་རིགས་དང༌། ཐེག་ཆེན་སློབ་པའི་རྒྱུད་ཀྱི་སེམས་ཀྱི་ཆོས་
དབྱིངས་ཐེག་ཆེན་སྒྲུབ་པའི་རྟེན་རང་བཞིན་གནས་རིགས་ཡིན་པའི་ཕྱིར། ཞེས་འཆད་པ་ལ། ཇི་ལྟར་
ཉན་ཐོས་ཀྱི་ཐེག་པ་ལ་སོགས་པའི་རྟོགས་པའི་རིམ་གྱིས་དམིགས་པ་དེ་བཞིན་དུ། འཕགས་ པའི་ཆོས་
རྟོགས་པར་བྱ་བའི་ཕྱིར། ཆོས་ཀྱི་དབྱིངས་རྒྱུའི་ངོ་བོར་རྣམ་པར་འཇོག་པའི་སྒོ་ནས་རིགས་ ཉིད་དུ་ཐ་
སྙད་འདོགས་སོ། །ཞེས་གསུངས། དེ་ལྟར་ཡང་། ཉི་སྣང་ལས། ཇི་ལྟར་འཕགས་པའི་ཆོས་རྣམས་
ཀྱི་རྒྱུར་གྱུར་པ་དེ་ལྟར་རིགས་ཡིན་པའི་ཕྱིར་བརྗོད་པ་དེས་ན་འདིར་ཧ་ཅང་ཐལ་བ་ཅི་སྟེ་འཚོལ་བར་་་་་
བྱེད། ཅེས་གསུངས། །
གཉིས་པ་ལ། མཚམས་སྦྱར། རྩ་བ། འགྲེལ་པ་དང་གསུམ་ལས། དང་པོ་ནི། ལན་སྔ་མ་
དེར་མ་ཟད། གོ་སླ་བའི་ཕྱིར་དུ་འཇིག་རྟེན་ལ་གྲགས་ པའི་ལན་ ཀྱང་ཡོད་དོ། །ཞེས་འཆད་པ་ལ། སླ་
ཆོས་ཉིད་དུ་འཇིག་རྟེན་པའི་ངག་གིས་ལན་གཞན་དུ། ཞེས་གསུངས།
གཉིས་པ་ནི། དྲི་བཅས་ཀྱི་སེམས་ཀྱི་ཆོས་དབྱིངས་ལ་ངོ་བོ་མི་འདྲ་བའི་དབྱེ་བ་མེད་ ཀྱང་། རིགས་
ཐ་དད་པ་གསུམ་གྱི་རྣམ་གཞག་མི་འཐད་པའི་སྐྱོན་མེད་དེ། དེ་ལྟར་མེད་ ཀྱང་བརྟེན་པའི་ཆོས་ཐེག་པ་
གསུམ་གྱི་རྟོགས་པ་གསུམ་གྱི་བྱེ་བྲག་གིས་རྟེན་རང་བཞིན་གནས་རིགས་ ཀྱི་དབྱེ་བ་བསྟན་པའི་ཕྱིར་ཏེ།
རྟོགས་བྱ་དེ་བཞིན་ཉིད་ལ་མི་འདྲ་བའི་དབྱེ་བ་མེད་ ཀྱང་དེ་རྟོ གས་ པའི་བློ་ལ་རབ་འབྲིང་ཐ་གསུམ་ཡོད་་་་
དོ༑ ༑ཞེས་ཡུལ་ཅན་གྱི་སྒོ་ནས་ཐ་དད་པོར་བཏགས་པའི་ཕྱིར། ཞེས་འཆད་པ་ལ། རྟེན་པའི་ཆོས་ཀྱི་
བྱེ་བྲག་གིས། །དེ་ཡི་དབྱེ་བ་ཡོངས་སུ་བརྗོད། །ཅེས་གསུངས།
གསུམ་པ་ནི། རྟེན་ཆོས་དབྱིངས་ལ་ངོ་བོ་མི་འདྲ་བའི་ཁྱད་པར་མེད་ ཀྱང་དེ་ལ་རིགས་གསུམ་གྱི་
362



EEF
ན་
--
-
དབྱེ་བ་འཐད་དེ། དེའི་རྟེན་ཆོས་སྒྲུབ་པ་དེ་ལ་ཐེག་པ་གསུམ་གྱི་ སྒྲུབ་པ་གསུམ་དུ་ཡོད་པས་ན་དེ་ལ་དེ་
གསུམ་དུ་དབྱེར་རུང་བའི་ཕྱིར། དཔེར་ན། ཉེར་ལེན་འཇིམ་པ་གཅིག་ལས་གྲུབ་ཅིང་ལྷན་ཅིག་བྱེད་རྐྱེན་
མེ་ལྕེ་གཅིག་གིས་སོ་ལེགས་པར་བཏང་བའི་རྫའི་བུམ་པ་རྣམས་ངོ་བོ་མི་འདྲ་བའི་དབྱེ་བ་མེད་ ཀྱང་། རྟེན་
བུམ་པ་སོགས་ལ་བརྟེན་པ་སྦྲང་རྩི་དང༌། ལི་ཁ་ར་དང༌། ཞོའི་སྣོད་བྱེད་པའི་ཚེ་བཅུད་ཀྱི་སྒོ་ནས། །
སྦྲང་རྩིའི་བུམ་པ། ལི་ཁ་རའི་བུམ་པ། ཞོའི་བུམ་པ་ཞེས་ཐ་དད་པར་འཇོག་པ་བཞིན་ནོ། །ཞེས་
འཆད་པ་ལ། དཔེར་ན་འཇིམ་པ་གཅིག་ལས་མངོན་པར་གྲུབ་ཅིང་མེ་ལྕེ་གཅིག་གིས་སོ་བཏང་བའི་རྟེན་
བུ མ་པ་ལ་སོགས་པ་བརྟེན་པ་སྦྲང་རྩི་དང་ལི་ཁ་ར་ལ་སོགས་ པའི་སྣོད་ཉིད་ཀྱིས་ཐ་དད་པ་དེ་བཞིན་དུ་་་་་
རྟེན་པའི་ཆོས་ཐེག་པ་གསུམ་གྱིས་བསྡུས་པ། རྟོགས་པར་བྱ་བ་ཐ་དད་པ་ཉིད་ཀྱིས་རྟེན་ཐ་དད་པ་ཉིད་
དོ་ཞེས་བསྟན་ཏེ། ཞེས་གསུངས།
ཁ་ཅིག རིགས་རྩ་འགྲེལ་རྣམས་དབུ་མ་ཐལ་འགྱུར་བའི་གཞུང་ཡིན། ཟེར་ན་མི་འཐད་དེ།
སློབ་དཔོན་སེང་གེ་བཟང་པོ་ཐལ་འགྱུར་བ་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན།
ཞི་མཚོ་ཡབ་སྲས་ཐལ་འ གྱུར་བ་ཡིན་པར་ཐལ་ལོ། །འདོད་ན། ཉན་རང་ལ་ཆོས་ཀྱི་བདག་མེད་རྟོགས་
པ་ཡོད་པར་བཞེད་པའི་དབུ་མ་པ་ཡིན་ན། ཐལ་འགྱུར་བ་ཡིན་དགོས་པར་ཐལ་ལོ། །འ དོད་མི་ནུས་
ཏེ༔ འཇུག་ཊཱིཀ་ལས། རང་རྒྱུད་པ་དེ་དག་གིས་ཉན་རང་གི་ལམ་དེ་ལྟར་སྒོམ་པ་ལ་ཆོས་ཀྱི་བདག་
འཛིན་མངོན་གྱུར་རེ་ཞིག་སྤངས་པ་འོང་ཡང་ཚོགས་མཐའ་ཡས་པའི་གྲོགས་མེད་པར་ བདེན་འཛིན་གཉིས་
པོ་གང་གི་ཡང་ས་བོན་སྤངས་པ་མི་འོང་ཞེས་བཞེད་དགོས་པས། ཤེས་སྒྲིབ་མངོན་གྱུར་པ་རེ་ཞིག་སྤངས་
པ་ཉན་རང་ལ་སྲིད་ ཀྱང་ས་བོན་སྤངས་པ་མི་སྲིད་པར་སྨྲ་དགོས་སོ། །ཞེས་པ་དང༌། རྣམ་ བཤད་
ལས། ཉན་ཐོས་འཕགས་པས་ ཀྱང་སྟོང་པ་ཉིད་ཀྱི་དོན་མངོན་སུམ་དུ་རྟོགས་པ་ཡོད་པར་བཞེད་པའི་
དབུ་མ་རང་རྒྱུད་པ་ཤིན་ཏུ་མང་ངོ༌། །ཞེས་གསུངས་པའི་ཕྱིར། །
གཞན་ཡང་། སློབ་དཔོན་སེང་གེ་བཟང་པོས་ཤེས་སྒྲིབ་གཟུང་རྟོག་མེད་པར་ཁས་ལེན་པར་ཐལ་
བ་དང་། བདེན་འཛིན་གྱིས་བཅིངས་པའི་གཞི་ཤེས་མེད་པར་ཁས་ལེན་པར་ཐལ་བ་དང༌། འཕགས་
པ་ལ་སྟོང་ཉིད་རྟོགས་པས་ཁྱབ་པ་ཁས་ལེན་པར་ཐལ། དེ་ཐལ་འ གྱུར་ བ་ཡིན་པའི་ཕྱིར། འདོད་ན།
རྣམ་བཤད་ལས། འཛིན་པ་མི་སྤོང་བ་ནི་དབང་ཤེས་ལ་སོགས་པའི་ཤེས་པ་བདེན་མེད་དུ་རྟོགས་པ་ཙམ་
དུ་མ་ཟད་ཐེག་པ་འབྲིང་པོའི་དགྲ་བཅོ མ་ཐོབ་པར་བྱེད་པ་ལ་ཡང་རྟོགས་པ་འདི་ངེས་པར་མི་དགོས་པའི་་་
དོན་ནོ། །ཞེས་དང༌། རང་སངས་རྒྱས་ལ་སྟོང་པ་ཉིད་ཀྱི་དོན་རྟོགས་པ་སྲིད་ པར་ བཞེད་པ་ཡང་
370
-



སྔར་བཤད་པ་བཞིན་ནོ། །ཞེས་འཆད་པ་མི་འཐད་པར་ཐལ་ལོ། །
ཁོ་ན་རེ། འཕགས་པ་ཡིན་ན་སྟོང་ཉིད་མངོན་སུམ་དུ་རྟོགས་པས་ཁྱབ་སྟེ། འགྲེལ་ཆེན་གཉིས་
ཀར་ཆོས་ཀྱི་དབྱིངས་ཐེག་པ་ཆེ་ཆུང་གཉིས་ཀའི་རིགས་སུ་འཇོག་པའི་ཤེས་བྱེད་དུ། འཕགས་ པའི་ གང་
ཟག་ཐམས་ཅད་ནི་འདུས་མ་བྱས་ཀྱིས་རབ་ཏུ་ཕྱེ་བའི་སླད་དུའོ། །ཞེས་རྡོ་རྗེ་གཅོད་པའི་ལུང་ཤེས་བྱེད་
དུ་དྲངས་པ་ དང་། རྣམ་བཤད་ལས། ཐེག་པ་ཆེ་ཆུང་གི་འཕགས་ པའི་གང་ཟག་ཐམས་ཅད་ཀྱི་མཆོག་
རྣམས་དེ་ཁོ་ན་ཉིད་མཐར་ཐུག་པའི་དོན་དམ་འདུས་མ་བྱས་པས་ བཞག་པའི་ཕྱིར། ཞེས་པའོ། །ཞེས་
གསུངས་པའི་ཕྱིར། ཞེས་ཟེར་བ་མི་འཐད་དེ། སྟོང་ཉིད་རྟོགས་པའི་ཐེག་པ་གསུམ་གའི་འཕགས་པ་
ཡོད་པ་ལུང་དེའི་དོན་ཡིན་པའི་ཕྱིར། དེ་ལྟར་མ་ཡིན་ན། འཕགས་པ་ཡིན་ན། བསམ་གཏན་གྱི་
དངོས་གཞི་ཐོབ་པས་ཁྱབ་པར་ཐལ། འཕགས་ པའི་སྐྱེ་བོ་ཐམས་ཅད་ཀྱི་རྒྱུད་ལ་འབྱུང་བའི་ བསམ་གཏན་
བཞི་ དང་། ཞེས་གསུངས་པའི་ཕྱིར། ཁྱབ་པ་ཁས།
ཁ་ཅིག རིགས་ ཀྱི་གཞུང་རང་རྒྱུད་པའི་གཞུང་ཡིན། རང་རྒྱུད་པས་ཐེག་དམན་ལ་སྟོང་ཉིད་མ་
རྟོགས་པས་ཁྱབ་པར་བཞེད་ཟེར་བ་མི་འཐད་དེ། འཇུག་ཊཱིཀ་ལས། འོ་ན་དང་པོར་ཐེག་ཆེན་དུ་
ཞུགས་པའི་དེ་ཁོ་ན་ཉིད་ཀྱི་ལྟ་བ་ངེས་པར་གཏན་ལ་འབེབ་པ་ཞིག་ དང༌། ཉན་རང་དུ་ལྟུང་བ་གཉིས་ཀྱི་
གཞི་མཐུན་སྲིད་པ་ནི་དབུ་མ་པ་གཉིས་ཀས་འདོད་དགོས་ལ། དེ་ལྟར་ན་དེ་འདྲ་བ་དེས་ཆོས་ཀྱི་བདག་
མེད་སྒོམ་པས་མངོན་དུ་གྱུར་པ། དེ་ལྟར་མཐོང་ཟིན་གོམས་པར་བྱེད་པ་གཅིག་ ཀྱང་འདོད་དགོས་སོ། །
དེ་ལྟར་ན་ལམ་དེས་ཆོས་ཀྱི་བདག་འཛིན་ཀུན་བཏགས་མཐོང་ལམ་ནས་སྤོང་བ་དང་། ལྷན་སྐྱེས་སྒོམ་
ལམ་ནས་ ཀྱང་སྤོང་བར་འདོད་དགོས་པས་དངོས་པོ་རང་གི་མཚན་ཉིད་ཀྱིས་གྲུབ་པར་འཛིན་པའི་དབུ་མ་་
པའི་ལུགས་ལ་ཡང་ཆོས་ཀྱི་བདག་འཛིན་ལ་ཉོན་མོངས་པ་ཡིན་ མ་ཡིན་གཉིས་འདོད་དམ་སྙམ་ན། འདི་
ལ་གསལ་བར་བཤད་པ་མི་སྣང་ཡང་། རང་རྒྱུད་པ་དག་གིས་ཉན་རང་གི་ལམ་དེ་ལྟར་སྒོམ་པ་ལ། ཞེས་
སོགས་གསུངས་པ་དང༌། རྣམ་བཤད་ལས། ཉན་ཐོས་ལ་ཡང་དེ་ཁོ་ན་ཉིད་ཀྱི་དོན་རྟོགས་པ་དང་མ་
རྟོགས་པ་གཉིས་སུ་འབྱེད་དགོས། ཞེས་དང་། དེ་ལྟར་བྱས་ན་རང་ རྒྱལ་ལ་དེ་ཁོ་ན་ཉིད་རྟོགས་པ་
གཅིག་ཀྱང་ཡོད་པས། རང་ རྒྱལ་ལ་ཤེས་པ་བདེན་ཞེན་སྤོང་མི་ནུས་པས་མ་ཁྱབ་བོ། །ཞེས་གསུངས་
པའི་ཕྱིར། །
ཁ་ཅིག ཐེག་དམན་དུ་རིགས་ངེས་ལ་སྟོང་ཉིད་མ་རྟོགས་པས་ཁྱབ་པར་འདོད་པ་ཡང་མི་འཐད་
དེ༔ རྣམ་བཤད་ལས། ཐེག་པ་དམན་པར་རིགས་ངེས་པ་ཡིན་ན་ཡང་རིམ་པ་དང་པོས་རྒྱུད་སྨིན་པར་
WI
371



བྱས་ནས་རིམ་པ་གཉིས་པས་སྲིད་པ་ལས་གྲོལ་བར་མཛད། རིམ་པ་གསུམ་པའི་སྒོ་ནས་ཐེག་པ་ཆེན་པོའི་
ལམ་དུ་དཀྲི་བར་མཛད་ལ། ཞེས་གསུངས་པའི་ཕྱིར། དེས་ན་ཐེག་དམན་འཕགས་པས་ཆོས་ཀྱི་བདག་
མེད་རྟོགས་པ་ཡིན་ཏེ། དེ་ལྟར་ལུང་གིས་ ཀྱང་འགྲུབ། རིགས་པས་ ཀྱང་འགྲུབ་པའི་ཕྱིར། དང་པོ་
གྲུབ་སྟེ། མདོ་ལས། འཛམ་བུའི་གླིང་འདིར་དགེ་སློང་ཤཱ་རིའི་བུ་དང༌། མོའུ་འགལ་གྱི་བུ་ལྟ་བུ་ཤ་སྟག་
གིས་གང་བ། ཞེས་སོགས་ཀྱིས་ཉན་ཐོས་ཀྱི་སྟོང་ཉིད་རྟོགས་པའི་ཤེས་རབ་བསྐལ་པར་སྒོམ་པ་བས་བྱང་
སེམས་ཀྱི་སྟོང་ཉིད་རྟོགས་པའི་ཤེས་རབ་ཉིན་གཅིག་སྒོམ་པ་བསོད་ནམས་ཆེ་བར་གསུངས་པའི་ཕྱིར། །
གཉིས་པ་གྲུབ་སྟེ། ། བདེན་སྟོང་རྟོགས་པའི་ཐེག་དམན་གྱི་ལམ་མཐའ་དག་ལས་བདེན་སྟོང་རྟོགས་པའི་
བྱང་སེམས་ཚོགས་ལམ་པའི་རྒྱུད་ཀྱི་སྟོང་ཉིད་རྟོགས་པའི་ཤེས་རབ་སྒོམ་པ་བསོད་ནམས་ལྷག་པའི་སྒོ་ནས་་
ཁྱད་པར་དུ་འཕགས་པར་སྒྲུབ་པ་ལ་རྒྱུ་མཚན་ཞིག་ཡོད་པའི་ཕྱིར། སྟོང་ཉིད་རྟོགས་པའི་བྱང་སེམས་
ཚོགས་ལམ་པ་ཐེག་དམན་ལམ་དུ་འཇུག་པ་ཡོད་པའི་ཕྱིར། །
ཁོ་ན་རེ། སྟོང་ཉིད་རྟོགས་པའི་ཐེག་དམན་འཕགས་པ་མེད་པར་ཐལ། རྒྱུད་བླ་མའི་འགྲེལ་ཆེན་
ལས། མདོར་བསྡུ་ན་གང་ཟག་བཞི་པོ་འདི་དག་ནི་བདེ་བར་གཤེགས་པའི་སྙིང་པོ་མཐོང་བ་ལ་མིག་དང་
མི་ལྡན་པར་རྣམ་པར་བཞག་སྟེ། བཞི་པོ་འདི་དག་ནི་གང་ཞེ་ན། འདི་ལྟ་སྟེ། སོ་སོ་སྐྱེ་བོ་དང་།
ཉན་ཐོས་དང་། རང་སངས་རྒྱས་དང༌། ཐེག་པ་ལ་གསར་དུ་ཞུགས་པའི་བྱང་ཆུབ་སེམས་དཔའོ། །
ཞེས་གསུངས་པའི་ཕྱིར་ན་མ་ཁྱབ་སྟེ། དེ་ནི་འཇིག་ལྟ་ལྷག་པར་འཕེལ་བའི་སོ་སྐྱེ་དང་། ཕུང་སོགས་
བདེན་གྲུབ་ཏུ་ཞེན་པའི་ཉན་རང་དང་། རེ་ཞིག་སྟོང་ཉིད་སྟོན་པའི་སྣོད་དུ་མི་རུང་བའི་བྱང་སེམས་
གསར་བུ་པ་འགའ་ཞིག་ལ་དགོངས་པའི་ཕྱིར་ཏེ། དེ་ཉིད་ལས། ཇི་སྐད་དུ་བཅོམ་ལྡན་འདས་ཀྱིས་དེ་
བཞིན་གཤེགས་པའི་སྙིང་པོ་ནི་འཇིག་ཚོགས་ལ་ལྟ་བར་ལྟུང་བ་རྣམས་དང༌། ཕྱིན་ཅི་ལོག་ལ་མངོན་པར་
དགའ་བ་རྣམས་དང་། སྟོང་པ་ཉིད་ལ་སེམས་རྣམ་ པར་གཡེངས་པ་རྣམས་ཀྱི་སྤྱོད་ཡུལ་མ་ལགས་སོ། །
ཞེས་གསུངས་པ་ཡིན་ནོ། །དེ་ལ་འཇིག་ཚོགས་ལ་ལྟ་བར་ལྟུང་བ་རྣམས་ནི་བྱིས་པ་སོ་སོའི་སྐྱེ་བོ་རྣམས་
ལ་བརྗོད་དེ། ཞེས་དང་། དེ་ལ་ཕྱིན་ཅི་ལོག་ལ་མངོན་པར་དགའ་བ་ནི། ཉན་ཐོས་དང་རང་སངས་
རྒྱུས་དག་ལ་བརྗོད་དེ། ཞེས་དང༌། དེ་ལ་སྟོང་པ་ཉིད་ལ་སེམས་རྣམ་པར་གཡེངས་པ་ནི་ཐེག་པ་ལ་
གསར་དུ་ཡང་དག་པར་ཞུགས་པའི་བྱང་ཆུབ་སེམས་དཔའ་སྟོང་པ་ཉིད་ཀྱི་དོན་གྱི་ཚུལ་དེ་བཞིན་གཤེགས་་
པའི་སྙིང་པོ་ལས་ཉམས་པ་དག་ལ་བརྗོད་དེ། ཞེས་གསུངས་པའི་ཕྱིར།
ཁ་ཅིག རང་རྒྱུད་པས་འཕགས་པ་ལ་སྟོང་ཉིད་རྟོ གས་པས་ཁྱབ་པར་བཞེད་པ་མི་འཐད་དེ།
372



སྔར་བཤད་པའི་ལུང་དེ་དག་དང་འགལ་ཞིང་། དེ་ནི་མཚན་མར་དམིགས་སྒོ་ནས། །ཞེས་སོགས་
དང༌། གཟུང་དོན་རྟོག་པ་སྤོང་ཕྱིར་དང་། །ཞེས་སོགས་སྒྲ་ཇི་བཞིན་པ་མ་ཡིན་པར་ཐལ་བའི་སྐྱོན་
ཡོད་པའི་ཕྱིར། རོང་ཊིཀ་པས། ཉན་ཐོས་སློབ་པའི་སེམས་གང་ཟག་གི་བདག་གིས་སྟོང་པ་ཉན་ཐོས་ཀྱི་
སྒྲུབ་པའི་རྟེན་རང་བཞིན་གནས་རིགས་སོགས་སུ་འདོད་པ་མི་འཐད་དེ། རང་བཞིན་གནས་རིགས་ལ་
ཆོས་ཉིད་ཀྱིས་ཁྱབ་པའི་ཕྱིར་རོ། །
ལྔ་པ། ཐེག་ཆེན་སྒྲུབ་པའི་དམིགས་པ་བཤད་པ།
གཉིས་པ་སྒྲུབ་པའི་དམི གས་པ་བཤད་པ་ལ། མདོ་ལས་གསུངས་ཚུལ་དང་། བསྟན་བཅོས་ཀྱིས་
འགྲེལ་ཚུལ་དང་གཉིས་ལས། དང་པོ་ནི། རིགས་ཀྱི་དོན་བསྡུར་བྱང་སེམས་ཀྱིས་ཆོས་ཐམས་ཅད་
རྟོ གས་པར་བྱའོ། །ཞེས་གསུངས་པ་ལས་འཕྲོས་ནས། གསོལ་པ། བཅོམ་ལྡན་འདས་ཆོས་ཐམས་
ཅད་ནི་གང་ལགས། བཅོམ་ལྡན་འདས་བྱང་ཆེན་ཇི་ལྟར་ཆོས་ཐམས་ཅད་ཀྱི་ཡོད་ པར་ གྱུར་པ་མ་ཡིན་པ་
ཉིད་ལ་བསླབ་པར་བགྱི། བཅོམ་ལྡན་འདས་ཇི་ལྟར་བྱང་ཆེན་ཆོས་ཐམས་ཅད་རྟོ གས་པར་བགྱི།
བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཆོས་ཐམས་ཅད་ཅེས་བྱ་བ་ནི་དགེ་བ་དང་། མི་
དགེ་བ་དང་། ལུང་དུ་མ་བསྟན་པ་དང༌། འཇིག་རྟེན་དང་། འཇིག་རྟེན་ལས་འདས་པ་དང༌། ཟག་
པ་དང་བཅས་པ་དང་། ཟག་པ་མེད་པ་ དང་། འདུས་བྱས་དང་། འདུས་མ་བྱས་དང་། ཁ་ན་མ་ཐོ་
བ་དང་བཅས་པ་དང་། ཁ་ན་མ་ཐོ་བ་མེད་པ་དང་། ཐུན་མོང་བ་དང་། ཐུན་མོང་མ་ཡིན་པ་དག་
སྟེ། རབ་འབྱོར་དེ་དག་ནི་ཆོས་ཐམས་ཅད་ཅེས་བྱའོ། །བྱང་ཆེན་གྱིས་ཆོས་དེ་དག་ཐམས་ཅད་ཀྱི་ཡོད་
པར་ གྱུར་པ་མ་ཡིན་པ་ཉིད་ལ་བསླབ་པར་བྱ། བྱང་ཆེན་ཆོས་དེ་དག་ཐམས་ཅད་རྟོ གས་པར་བྱའོ། །
ཞེས་དམིགས་པ་རང་གི་ངོ་བོ་བསྟན་ནས། དེ་དག་གང་ཡིན་དྲིས་པའི་ལན་དུ། བཅུ་གཅིག་པོ་སོ་སོར་
ཕྱེ་ནས་སྟོན་པ་ལ། གསོལ་པ་བཅོམ་ལྡན་འདས་འཇིག་རྟེན་པའི་དགེ་བའི་ཆོས་གང་ལགས། ཞེས་
སོ གས་གསུངས།
གཉིས་པ་ལ། མཚ མས་སྦྱར། རྩ་བ། འགྲེལ་པ་དང་གསུམ་ལས། དང་པོ་ནི། ལུས་རྣམ་
373



གཞག་ཏུ། སྒྲུབ་པ་ཡི་ནི་རྟེན་གྱུར་པ། དམིགས་པ་དག་དང༌། ཞེས་འཆད་ནི། སྒྲུབ་པའི་རྟེན་གྱི་
རྗེས་སུ་སྒྲུབ་པའི་དམིགས་པ་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། ཐེག་ཆེན་སྒྲུབ་
པའི་རྟེན་རང་བཞིན་གནས་རིགས་དེ་ལ་བརྟེན་ནས་དམིགས་པ་དགོས་ལ། དེ་ཡང་ཐེག་ཆེན་གྱི་སྒྲུབ་པ་
ཉམས་སུ་ལེན་པའི་ཚེ་དགེ་བའི་ཕྱོགས་རྣམས་ཉམས་སུ་བླང་བར་བྱ་ཞིང་། སྡིག་ཏོ་མི་དགེ་བའི་ཕྱོགས་
མཐའ་དག་སྤང་བར་བྱ་ཞིང་། ལུང་མ་བསྟན་གྱི་ཕྱོགས་རྣམས་བཏང་སྙོམས་སུ་བཞག་པའི་སྒོ་ནས། སྒྲོ་
སྐུར་གྱི་ གཡེང་བ་ཐམས་ཅད་སྤང་དགོས་སོ། །ཞེས་ཤེས་པར་བྱ་བའི་ཆེད་ཡིན་ པའི་ཕྱིར། ཞེས་
མཚམས་སྦྱོར་བ་ལ། ཇི་སྐད་བཤད་པའི་སྒྲུབ་པའི་རྟེན་གྱི་དམིགས་པ་གང་ཡིན་ཞེ་ན། དམིགས་པ། །
ཞེས་གསུངས། གཉིས་པ་ནི། མདོ་དེའི་དོན་བཤད་པའི་སྒོ་ནས་ཐེག་ཆེན་གྱི་སྒྲུབ་པའི་དམིགས་པ་
མདོར་བསྟན་གྱི་ཚུལ་གྱིས་འཆད་པ་ལ། དམི གས་པ་ཆོས་རྣམས་ཐམས་ཅད་དེ། ཞེས་གསུངས།
འོ་ན་ཆོས་ཐམས་ཅད་གང་ཞེ་ན། དེ་ལ་དགེ་སོགས་གསུམ་དུ་ཕྱེ་ནས་ཅུང་ཟད་རྒྱས་པར་སྟོན་པ་
ལ༑ དེ་ཡང་དགེ་ལ་སོགས་པ་ཡིན། ཞེས་གསུངས། འོ་ན། དབྱེ་བ་དེ་ཙམ་དུ་ཟད་དམ་ཞེ་ན།
དེར་མ་ཟད། དེ་ལ་འཇིག་རྟེན་དང་འཇིག་རྟེན་ལས་འདས་པའི་དབྱེ་བས་བཅུ་གཅིག་ཏུ་ཡོད་དེ། ཞེས་
འཆད་པ་ལ། འཇིག་རྟེན་པའི་རྟོ གས་པ་དང་། ཞེས་སོགས་གསུངས། །
གསུམ་པ་ལ། རབ་དབྱེ་དང༌། ཇི་ལྟར་དམི གས་པའི་ཚུལ་ལོ། །དང་པོ་ལ་བསྟན་བཤད་གཉིས་
ལས༑ དང་པོ་ལ། ཐེག་ཆེན་སྒྲུབ་པའི་དམིགས་པ་དེ་ལ་དགེ་སོགས་གསུམ་དུ་ཕྱེ་བའི་སྒོ་ནས་མདོར་
བསྟན་གྱི་ཚུལ་གྱིས་འཆད་པ་ལ། རེ་ཞིག་ དང་པོར་སྤྱིར་དགེ་བ་དང་མི་དགེ་བ་དང་ལུང་དུ་མ་བསྟན་པ་
སྟེ་གོ་རིམ་བཞིན་དུ། དགེ་སྦྱོང་གི་ཚུལ་ཉིད་དང༌། སྲོག་གཅོད་པ་ལ་སོགས་པ་དང༌། ལུང་དུ་མ་
བསྟན་པའི་ལུས་ཀྱི་ལས་ལ་སོགས་པའོ། །ཞེས་གསུངས། འདི་ལ་ཡང་གསུམ་དུ་ཡོད་པའི་ དང་པོ་དགེ་
བ་དེ་སྟོན་པ་ལ། མདོ་ལས། གསོལ་པ། བཅོམ་ལྡན་འདས་འཇིག་རྟེན་པའི་དགེ་བའི་ཆོས་གང་
ལགས། བཅོ མ་ལྡན་འདས་ཀྱིས་བཀའ་སྩལ་པ། རབ་འབྱོར་འཇིག་རྟེན་པའི་དགེ་བའི་ཚོས་ཞེས་བྱ་བ་
ནི། ཕར་ཤེས་པ་དང༌། ཞེས་པ་ནས། ལུས་ཀྱི་རྣམ་པ་རྗེས་སུ་དྲན་པ་དག་སྟེ། དེ་དག་ནི་འཇིག་
རྟེན་པའི་དགེ་བ་ཞེས་བརྗོད་དོ། །ཞེས་གསུངས། དེའི་དོན་འཆད་པ་ལ། དགེ་སྦྱོང་གི་ཚུལ་ཉིད་
དང་། ཞེས་གསུངས།
གཉིས་པ་མི་དགེ་བ་སྟོན་པ་ལ། གསོལ་པ། བཅོ མ་ལྡན་འདས་འཇིག་རྟེན་པའི་ མི་དགེ་བའི་ཆོས་
གང་ལགས། བཅོམ་ལྡན་འདས་ཀྱིས་བཀའ་སྩལ་པ། མི་དགེ་བ་བཅུའི་ལས་ཀྱི་ལམ་སྟེ། རབ་འབྱོར་
ག
31



འདི་ལྟ་སྟེ། སྲོག་གཅོད་པ་ནི་འཇིག་རྟེན་པའི་ཆོས་མི་དགེ་བའོ། །ཞེས་པ་ནས། ལོག་པའི་ང་ རྒྱལ་
དག་སྟེ། རབ་འབྱོར་དེ་ནི་འཇིག་རྟེན་པའི་མི་དགེ་བའི་ཆོས་ཞེས་བརྗོད་དོ། །ཞེས་གསུངས། དེའི་
དོན་འཆད་པ་ལ། སྲོག་གཅོད་པ་ལ་སོགས་པ་དང་། ཞེས་གསུངས།
གསུམ་པ་ལུང་མ་བསྟན་སྟོན་པ་ལ། གསོལ་པ། བཅོ མ་ལྡན་འདས་ལུང་དུ་མ་བསྟན་པའི་ཆོས་
གང་ལགས། བཅོམ་ལྡན་འདས་ཀྱིས་བཀའ་སྩལ་པ། ལུང་དུ་མ་བསྟན་པའི་ལུས་ཀྱི་ ལས་ དང་། ཞེས་
པ་ནས། ཁམས་དང་སྐྱེ་མཆེད་ དང་རྣམ་པར་སྨིན་པ་དག་སྟེ། དེ་དག་ནི་ལུང་དུ་མ་བསྟན་པའི་ཆོས་
ཞེས་བརྗོད་དོ། །ཞེས་གསུངས། དེའི་དོན་འཆད་པ་ལ། ལུང་དུ་མ་བསྟན་པའི་ལུས་ཀྱི་ལས་ལ་
སོགས་པའོ། །ཞེས་གསུངས།
གཉིས་པ་རྒྱས་པར་བཤད་པ་ལ། དེ་ལྟར་དགེ་སོགས་གསུམ་ལ་དམི གས་པ་དེའི་འོག་ཏུ་དབྱེ་བ་
ལྷག་མ་རྣམས་ནི་གསུམ་པོ་དེ་དག་ཉིད་ལ་འཇིག་རྟེན་དང་འཇིག་རྟེན་ལས་འདས་པ་དང་། ཟག་བཅས་
ཟག་མེད་རྣམ་པ་གཉིས་ཀྱི་དབྱེ་བས་ཟུང་བཞིར་ཕྱེ་ནས་རྩ་ བའི་ གྲངས་ བཞིན་དུ་འཆད་དོ། །ཞེས་
འཆད་པ་ལ། དེའི་འོག་ཏུ་དེ་དག་ཉིད་ལ་འཇིག་རྟེན་པ་ལ་སོགས་པ་རྣམ་པ་གཉིས་པོའི་དབྱེ་བ་བཞི་
ཉིད་ཀྱིས་ལྷག་མ་རྣམས་ཏེ་གྲངས་བཞིན་དུ། ཞེས་གསུངས། དེ་ལ་ཡང་བརྒྱད་ཡོད་པའི་ དང་པོ།
འཇིག་རྟེན་པའི་རྟོ གས་པ་དེ་སྟོན་པ་ལ། གསོལ་པ། བཅོ མ་ལྡན་འདས་འཇིག་རྟེན་པའི་ཆོས་གང་
ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཕུང་པོ་ལྔ་དང་། ཞེས་པ་ནས། མངོན་
པར་ཤེས་པ་ལྔ་ དང་འཇིག་རྟེན་པའི་ཆོས་གང་དག་ཡིན་པ་སྟེ། འདི་དག་ནི་འཇིག་རྟེན་པའི་ཆོས་ཞེས་
བྱའོ༑ ༑ཞེས་གསུངས། དེའི་དོན་འཆད་པ་ལ། འཇིག་རྟེན་པ་ཡི་རྟོ གས་པ་ དང༌། །ཞེས་དང༌།
བྱིས་པའི་སྐྱེ་བོ་ཐམས་ཅད་དང་འབྲེལ་བའི་ཕུང་པོ་ལྔ་དང༌། ཞེས་གསུངས། གཉིས་པ་འཇིག་རྟེན་ལས་
འདས་པ་སྟོན་པ་ལ། གསོལ་པ། བཅོམ་ལྡན་འདས་འཇིག་རྟེན་ལས་འདས་པའི་ཆོས་གང་ལགས།
བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དྲན་པ་ཉེ་བར་ བཞག་པ་ བཞི་ དང༌། ཞེས་པ་ནས།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དག་སྟེ། དེ་དག་ནི་འཇིག་རྟེན་ལས་འདས་པའི་ཆོས་ཞེས་
བྱའོ། །ཞེས་གསུངས། དེའི་དོན་འཆད་པ་ལ། གང་དག་འཇིག་རྟེན་འ དས་འདོད་དང་། །ཞེས་
དང་༑ འཕ གས་པའི་སྐྱེ་བོ་ཐམས་ཅད་ཀྱིས་བསྡུས་པའི་བསམ་གཏན་བཞི་ དང༌། ཞེས་གསུངས།
གསུམ་པ་ཟག་བཅས་སྟོན་པ་ལ། གསོལ་པ། བཅོ མ་ལྡན་འདས་ཟག་པ་དང་བཅས་པའི་ཆོས་གང་
ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཕུང་པོ་ལྔ་ དང་། སྐྱེ་མཆེད་ བཅུ་གཉིས་
པ
375



དང༌། ཁམས་བཅོ་བརྒྱུད་དང༌། བསམ་གཏན་བཞི་ དང༌། ཚད་མེད་པ་བཞི་དང༌། གཟུགས་མེད་
པའི་སྙོམས་པར་འཇུག་པ་བཞི་སྟེ། དེ་དག་ནི་ཟག་པ་དང་བཅས་པའི་ཆོས་ཞེས་བྱའོ། །ཞེས་གསུངས།
དེའི་དོན་འཆད་པ་ལ། ཟག་བཅས། ཞེས་དང་། བདག་ཏུ་ལྟ་བའི་གཉེན་པོ་མ་ཡིན་ པའི་ཉེ་བར་ལེན་
པའི་ཕུང་པོ་ལྔ་དང༌། ཞེས་གསུངས། བཞི་པ་ཟག་མེད་སྟོན་པ་ལ། གསོལ་པ། བཅོམ་ལྡན་འདས་
ཟག་པ་མ་མཆིས་པའི་ཆོས་གང་ལགས། བཅོམ་ལྡན་འདས་ཀྱིས་བཀའ་སྩལ་པ། དྲན་པ་ཉེ་བར་བཞག་
པ་བཞི་དང༌། ཞེས་པ་ནས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དག་ནི་ཟག་པ་མེད་
པའི་ཆོས་ཞེས་བྱའོ། །ཞེས་གསུངས། དེའི་དོན་འཆད་པ་ལ། ཟག་པ་མེད་ཆོས་དང༌། ཞེས་
དང་། དེར་ལྟ་བའི་གཉེན་པོ་དྲན་པ་ཉེ་བར་བཞག་པ་བཞི་དང༌། ཞེས་གསུངས། ལྔ་པ་འདུས་བྱས་
སྟོན་པ་ལ། གསོལ་པ། བཅོམ་ལྡན་འདས་འདུས་བྱས་ཀྱི་ཆོས་གང་ལགས། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་འདུས་བྱས་ཀྱི་ཁམས་ཞེས་བྱ་བ་ནི། འདོད་པའི་ཁམས་དང༌། ཞེས་པ་
ནས། སངས་རྒྱས་ཀྱི་ཆོས་མ་འདྲེས་པ་དག་སྟེ། དེ་དག་ནི་འདུས་བྱས་ཀྱི་ཆོས་ཞེས་བྱའོ། །ཞེས་
གསུངས། དེའི་དོན་འཆད་པ་ལ། གང་དག་འདུས་བྱས། ཞེས་དང༌། རྒྱུ་དང་རྐྱེན་ལ་རག་ལས་པ་
འདོད་པའི་ཁམས་ལ་སོགས་པ་ དང༌། ཞེས་གསུངས། དྲུག་པ་འདུས་མ་བྱས་སྟོན་པ་ལ། གསོལ་པ།
བཅོམ་ལྡན་འདས་འདུས་མ་བྱས་གང་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་གང་
ལ་སྐྱེ་བ་མེད་ཅིང༌། འཇིག་པ་དང་གནས་པ་ལས་གཞན་དུ་འགྱུར་བ་མི་མངོན་པ་སྟེ། ཞེས་པ་ནས།
ཡང་དག་པའི་མཐའ་སྟེ། རབ་འབྱོར་དེ་དག་ནི་འདུས་མ་བྱས་ཀྱི་ཆོས་ཞེས་བྱའོ། །ཞེས་གསུངས།
དེའི་དོན་འཆད་པ་ལ། འདུས་མ་བྱས། ཞེས་དང༌། རྒྱུ་ལ་མི་ལྟོས་པ་དེ་བཞིན་ཉིད་དང་། ཞེས་
གསུངས། བདུན་པ་ཐུན་མོང་བ་སྟོན་པ་ལ། གསོལ་པ། བཅོམ་ལྡན་འདས་ཐུན་མོང་གི་ཆོས་གང་
ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་བསམ་གཏན་བཞི་དང༌། གཟུགས་མེད་
པའི་སྙོམས་པར་འཇུག་པ་བཞི་དང༌། མངོན་པར་ཤེས་པ་ལྔ་དག་སྟེ། དེ་དག་ནི་བྱིས་པ་སོ་སོ་སྐྱེ་བོ་
རྣམས་དང་ཐུན་མོང་གི་ཆོས་ཞེས་བྱའོ། །ཞེས་གསུངས། དེའི་དོན་འཆད་པ་ལ། སློབ་མ་ཐུན་མོང་
ཆོས་རྣམས་ དང༌། །ཞེས་དང༌། འཕ གས་པའི་སྐྱེ་བོ་ཐམས་ཅད་ཀྱི་རྒྱུད་ལ་འབྱུང་བའི་ བསམ་གཏན་
བཞི་དང་། ཞེས་གསུངས། བརྒྱད་པ་ཐུན་མོང་མ་ཡིན་པའི་ཆོས་སྟོན་པ་ལ། གསོལ་པ། བཅོམ་ལྡན་
འདས་ཐུན་མོང་མ་ཡིན་ པའི་ཆོས་གང་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་
བྱང་ཆེན་ཆོས་སུམ་ཅུ་རྩ་བདུན་དང་། དེ་བཞིན་གཤེགས་པའི་སྟོབས་བཅུ་དང༌། མི་འཇིགས་པ་བཞི་
376



དང༌། སོ་སོ་ཡང་དག་པར་རིག་པ་བཞི་དང༌། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱུད་ཀྱི་བར་དག་
སྟེ། དེ་དག་ནི་ཐུན་མོང་མ་ཡིན་པའི་ཆོས་ཞེས་བྱའོ། །དེ་ལ་བྱང་ཆེན་ཤེར་ཕྱིན་ལ་སྤྱོད་པ་ནི་རྟོག་པ་
མེད་ཅིང་རྣམ་པར་རྟོག་པ་མེད་པའི་ཕྱིར། རང་གི་མཚན་ཉིད་ཀྱིས་སྟོང་པའི་ཆོས་ཐམས་ཅད་ལ་ཆགས་
པར་མི་བྱ་ ཞིང༌། ཆོས་ཐམས་ཅད་གཉིས་སུ་མེད་ པའི་ཚུལ་དུ་རྟོ གས་པར་བྱའོ། །ཞེས་གསུངས། །
དེའི་དོན་འཆད་པ་ལ། གང་དག་ཐུབ་པའི་ཐུན་མོང་མིན། །ཞེས་དང༌། ཡང་དག་པར་རྫོགས་པའི་
སངས་རྒྱས་ཀྱི་རྒྱུད་ལ་འབྱུང་བའི་ཆོས་ཅན་སྟོབས་བཅུ་སྟེ། ཞེས་གསུངས། །
གཉིས་པ་དེ་དག་ལ་ཇི་ལྟར་དམིགས་ཚུལ་དེ་སྟོན་པ་ལ། དེ་ལྟ་བུ་ལ་སོགས་པ་ཆོས་ཐམས་ཅད་ཇི་
ལྟ་བ་བཞིན་དུ་རྟོ གས་པའི་རིམ་གྱིས་དམིགས་པས་ན། ཞེས་གསུངས།
འདིའི་སྐབས་སུ་མཐའ་དཔྱད་པ་ལ། མཚན་ཉིད། དབྱེ་བ། སོ་སོའི་རང་བཞིན། ཇི་ལྟར་
དམིགས་པའི་ཚུལ་ལོ། །དང་པོ་ནི། ཐེག་ཆེན་སྒྲུབ་པའི་སྒྲོ་འདོགས་གཅད་པར་བྱ་བའི་ གཞི། ཐེག་
ཆེན་སྒྲུབ་པའི་དམིགས་པའི་མཚན་ཉིད། དེའི་དམི གས་པ་ཡིན་ན། དེས་དམི གས་པས་མ་ཁྱབ་སྟེ། །
ཐེག་ཆེན་གྱི་མཐོང་ལམ་བར་ཆད་མེད་ལམ་གྱི་དམིགས་པ་ལ་དེས་དམིགས་པས་མ་ཁྱབ་པའི་ཕྱིར། གཉིས་
པ་ནི། སྤྱིར་བསྟན་པ་གསུམ་དང་། བྱེ་བྲག་ཏུ་བཤད་པ་བརྒྱུད་ཡོད། །
གསུམ་པ་ལ་ཡང་སྤྱིར་བསྟན་པ་གསུམ་བཤད་པ་དང༌། བྱེ་བྲག་ཏུ་བསྟན་པ་བརྒྱད་བཤད་པའོ། །
དང་པོ་ནི། ལུང་དུ་བསྟན་པ་གང་ཞིག རྣམ་སྨིན་དཀར་བའི་རིགས་སུ་གནས་པ། དགེ་བའི་མཚན་
ཉིད༑ དབྱེ་ན། འཇིག་རྟེན་པའི་དགེ་བ་དང༌། འཇིག་རྟེན་ལས་འདས་པའི་དགེ་བ་གཉིས་སུ་ཡོད།
དེ་གང་ཞིག རྣམ་སྨིན་གནག་པའི་རིགས་སུ་གནས་པས་རབ་ཏུ་ཕྱེ་བ། མི་དགེ་བའི་མཚན་ཉིད། །
ཆོས་གང་ཞིག དགེ་མི་དགེ་གང་དུ་ཡང་ལུང་བསྟན་དུ་མེད་པས་རབ་ཏུ་ཕྱེ་བ། ལུང་མ་བསྟན་གྱི་
མཚན་ཉིད། །
ཁ་ཅིག ལུང་དུ་བསྟན་པ་གང་ཞིག རང་འབྲས་རྣམ་སྨིན་བདེ་བ་འབྱིན་བྱེད་དགེ་བའི་མཚན་
ཉིད། དེ་གང་ཞིག རང་འབྲས་རྣམ་སྨིན་སྡུག་བསྔལ་འབྱིན་བྱེད། མི་དགེ་པའི་མཚན་ཉིད། བླང་
དོར་བཏང་སྙོམས་སུ་གཞག་པར་བྱ་བའི་ཆོས། ལུང་མ་བསྟན་གྱི་མཚན་ཉིད་ཟེར་ན། དང་པོ་ལ། ཁ་
ཅིག ཐེག་ཆེན་གྱི་མཐོང་ལམ་བར་ཆད་མེད་ལམ་ཆོས་ཅན། མཚན་ཉིད་དང་པོ་དེར་ཐལ། མཚོན་
བྱ་དེའི་ཕྱིར། འདོད་མི་ནུས་ཏེ། ཟག་མེད་ཡིན་པའི་ཕྱིར། ཁྱབ་སྟེ། རྣམ་སྨིན་གྱི་རྒྱུ་ལ་དགེ་བ་ཟག་
བཅས་དང་མི་དགེ་བ་གཉིས་སུ་གྲངས་ངེས་པའི་ཕྱིར་ཏེ། མཛོད་ལས། རྣམ་སྨིན་རྒྱུ་ནི་མི་དགེ་དང༌། །
་
377



དགེ་བ་ཟག་བཅས་རྣམས་ཁོ་ན། །ཞེས་གསུངས་པའི་ཕྱིར་ན་མ་ཁྱབ་སྟེ། འཁོར་བས་ བསྡུས་པའི་རྣམ་
སྨིན་གྱི་རྒྱུ་ལ་དེ་གཉིས་སུ་གྲངས་ངེས་པའམ། ཟག་བཅས་སུ་གྱུར་པའི་དེ་ལ་དེ་གཉིས་སུ་གྲངས་ངེས་པའི་
དོན་ཡིན་ པའི་ཕྱིར། མཚན་ཉིད་གཉིས་པ་མི་འཐད་དེ། གཉེན་པོ་སྟོབས་བཞིའི་བཤགས་པས་འད གས་
པར་ངེས་པའི་སྲོག་གཅོད་ཀྱི་ལས་དེ་མི་དགེ་བ་ཡིན་པའི་ཕྱིར། མཚན་ཉིད་གསུམ་པ་མི་འཐད་དེ།
འཇིག་ལྟ་ལུང་དུ་མ་བསྟན་པའི་ཕྱིར་ཏེ། མཛོད་ལས། གོང་མ་ཐམས་ཅད་ལུང་མ་བསྟན། །ཞེས་
དང་༑ འདོད་ན་འཇིག་ཚོགས་ལྟ་བ་དང༌། །མཐར་འཛིན་ལྷན་ཅིག་མ་རིག་པ། །ལྷག་མ་རྣམས་
འདིར་མི་དགེ་བའོ། །ཞེས་གསུངས་པའི་ཕྱིར། མཚན་ཉིད་དང་པོ་ལ། བསམ་གཏན་བཞི་པའི་སྐྱེ་བ་
འཕེན་བྱེད་ཀྱི་དགེ་བའི་ ལས་ཆོས་ཅན། མཚན་ཉིད་དེར་ཐལ། དགེ་བ་ཡིན་པའི་ཕྱིར། འདོད་ན།
བསམ་གཏན་བཞི་པའི་སས་བསྡུས་ཀྱི་བདེ་བ་ཡོད་པར་ཐལ་ལོ། །
ཁ་ཅིག སྐྱེས་བུ་དམ་པས་བླང་བྱར་འོས་པ་དགེ་བའི་མཚན་ཉིད། དེས་དོར་བྱར་འོས་པ་མི་དགེ་
བའི་མཚན་ཉིད་དུ་འདོད་པ་མི་འཐད་དེ། ཁམས་གོང་གི་སས་བསྡུས་ཀྱི་ཉོན་མོངས་རྣམས་མི་དགེ་བ་མ་
ཡིན་པའི་ཕྱིར་ཏེ། དེ་ལུང་མ་བསྟན་ཡིན་པའི་ཕྱིར་ཏེ། མཛོད་ལས། གོང་མ་ཐམས་ཅད་ལུང་མ་
བསྟན། །ཞེས་གསུངས་པའི་ཕྱིར། ཁ་ཅིག་ལུང་དུ་བསྟན་པ་གང་ཞིག ཞེས་བསྣན་ནས་འཇོག་པ་
ཡང་མི་འཐད་དེ། བསམ་གཏན་བཞི་པའི་སྐྱེ་བ་འཕེན་བྱེད་ཀྱི་ལས་དེ་དགེ་བ་ཡིན་པའི་ཕྱིར་དང༌། །
འཁོར་བའི་སྐྱེ་བ་དེ་སྐྱེས་བུ་དམ་པས་བླང་བྱ་དང་། དེས་དོར་བྱ་གཉིས་ཀ་ཡིན་པའི་ཕྱིར། དང༌པོ་གྲུབ་
སྟེ། བྱང་སེམས་འཕགས་པས་གཞན་དོན་དུ་འཁོར་བར་སྐྱེ་བ་དོན་དུ་གཉེར་བའི་ཕྱིར། །
གཉིས་པ་ལ། ལས་ཉོན་གྱིས་འཕངས་ཤིང་ཐོག་མ་མེད་པ་ནས་འཁོར་བར་འདྲིས་པའི་རིགས་སུ་
གནས་པས་རབ་ཏུ་ཕྱེ་བ། འཇིག་རྟེན་པའི་མཚན་ཉིད། ཉེར་ལེན་གྱི་ཕུང་པོ་ལྔ་ལྟ་བུ། ཟག་མེད་གང་
ཞིག ཐོག་མ་མེད་པ་ནས་འཁོར་བར་ཅུང་ཟད་ཀྱང་མ་འདྲིས་པའི་རིགས་སུ་གནས་པས་རབ་ཏུ་ཕྱེ་བ། །
འཇིག་རྟེན་ལས་འདས་པའི་མཚན་ཉིད། འཕ གས་རྒྱུད་ཀྱི་བསམ་གཏན་བཞི་ ལྟ་བུ། ལས་ཉོན་གྱི་
དབང་གིས་བྱུང་ཞིང་བདག་ལྟའི་གཉེན་པོ་མ་ཡིན་པའི་རིགས་སུ་གནས་པས་རབ་ཏུ་ཕྱེ་བ། ཟག་བཅས་
ཀྱི་མཚན་ཉིད། ཉེར་ལེན་གྱི་ཕུང་པོ་ལྔ་ལྟ་བུ། ལས་ཉོན་གྱི་དབང་གིས་ བྱུང་བ་མ་ཡིན་པའི་བདག་ལྟའི་
གཉེན་པོ་བྱེད་པའི་རིགས་སུ་གནས་པས་རབ་ཏུ་ཕྱེ་བ། ཟག་མེད་ ཀྱི་མཚན་ཉིད། ལམ་བདེན་ལྟ་བུ།
རང་གི་རྒྱུ་རྐྱེན་ལས་སྐྱེས་པ། འདུས་བྱས་ཀྱི་མཚན་ཉིད། རང་གི་རྒྱུ་རྐྱེན་ལས་ མ་སྐྱེས་པ། འདུས་མ་
བྱས་ཀྱི་མཚན་ཉིད། འཕ གས་པ་མཐའ་དག་གི་རྒྱུད་ལ་འབྱུང་རུང་གི་ཡོན་ཏན་གྱི་རིགས་སུ་གནས་པ།
378



ཐུན་མོང་བའི་ཡོན་ཏན་གྱི་མཚན་ཉིད། བསམ་གཏན་བཞི་ལྟ་བུ། ཡང་དག་པར་རྫོགས་པའི་སངས་
རྒྱས་ཁོ་ནའི་རྒྱུད་ལ་འ བྱུང་རུང་གི་ཡོན་ཏན་གྱི་རིགས་སུ་གནས་པ། ཐུན་མོང་མ་ཡིན་པའི་ཡོན་ཏན་གྱི་
མཚན་ཉིད། སྟོ བས་ བཅུ་ལྟ་བུ། །
བཞི་པ་ལ། བྱང་ཆུབ་སེམས་དཔས་དམིགས་པ་བཅུ་གཅིག་པོ་དེ་ལ་ཇི་ལྟར་དམིགས་ཤེ་ན།
དམི གས་ཚུལ་ཡོད་དེ། དང་པོར་བྱང་སེམས་རྣམས་ལ་བདག་གི་བླང་བྱ་དང༌། དོར་བྱ་དང་། བཏང་
སྙོམས་སུ་གཞག་པར་བྱ་བ་གང་ཡིན་སྙམ་པའི་བློ་སྐྱེ་ལ། དེ་ལ་བརྟེན་ནས་བླང་བྱ་ཉེ་བར་ བཟུང་སྟེ། དེ་
ལ་ཡང་དང་པོ་དང་ཕྱིས་བླང་བྱ་གང་སྙམ་དུ་འཇིག་རྟེན་པའི་ལམ་དང་འཇིག་རྟེན་ལས་འདས་པའི་ལམ་་་
གཉིས་སུ་སེམས། དེ་ནས་འཇིག་རྟེན་པའི་ལམ་དེ་ཟག་བཅས་ཡིན་པས་བླང་བྱ་རེ་ཞིག་པ་སྟེ། ཕྱི་མ་
ཟག་མེད་ཡིན་པས་བླང་བྱ་གཏན་དུ་བའོ་སྙམ་དུ་ཟག་བཅས་ཟག་མེད་ལ་སེམས། དེ་ནས་ཟག་མེད་དེའི་
དམིགས་པ་གང་ཡིན་སྙམ་པས་འདུས་བྱས་ཀུན་རྫོབ་བདེན་པ་ དང་། འདུས་མ་བྱས་དོན་དམ་པའི་
བདེན་པ་ག ཉིས་ལ་སེམས། དེ་ནས་འདུས་བྱས་བཞག་སྟེ། འདུས་མ་བྱས་ལ་དམིགས་ནས་སྒོམ་པའི་
འབྲས་བུ་ཐུན་མོང་དང་ཐུན་མོང་མ་ཡིན་པ་གཉིས་ལ་དམི གས་ཏེ་སེམས་པར་བྱེད་པའི་ཕྱིར།
གཞུང་དོན་ནི། ཆོས་ཐམས་ཅད་ཆོས་ཅན། ཐེག་ཆེན་སྒྲུབ་པའི་དམིགས་པ་ཡིན་ཏེ། དེའི་སྒྲོ་
འདོགས་གཅད་པར་བྱ་བའི་གཞི་ཡིན་པའི་ཕྱིར། ཐེག་ཆེན་སྒྲུབ་པའི་དམིགས་པ་ཆོས་ཅན། གསུམ་དུ་ཡོད་
དེ། དགེ་མི་དགེ་ལུང་མ་བསྟན་གསུམ་དུ་ཡོད་ པའི་ཕྱིར། དེ་ཆོས་ཅན། རྒྱས་པར་དབྱེ་ན་བརྒྱུད་དུ་ཡོད་
དེ། འཇིག་རྟེན་པའི་ཕུང་པོ་ལྔ་འཇིག་རྟེན་པའི་བསམ་གཏན་བཞི། ཟག་བཅས་ཉེར་ལེན་གྱི་ཕུང་པོ་ལྔ།
ཟག་མེད་དྲན་པ་ཉེ་བར་བཞག་པ་བཞི། འདུས་བྱས་ལམ་བདེན། འདུས་མ་བྱས་འགོག་བདེན། ཐུན་
མོང་བ་བསམ་གཏན་བཞི། ཐུན་མོང་མ་ཡིན་པ་སྟོབས་བཅུ་རྣམས་སུ་ཡོད་ པའི་ ཕྱིར།།
དྲུག་པ། ཐེག་ཆེན་སྒྲུབ་པའི་ཆེད་དུ་བྱ་བ་བཤད་པ།
གསུམ་པ་སྒྲུབ་པའི་ཆེད་དུ་བྱ་བ་བཤད་པ་ལ། མདོ་ལས་གསུངས་ཚུལ། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་པོ་ནི། གོང་དུ་བྱང་ཆེན་ཞེས་མང་དུ་གསུངས་པ་ལས་འཕྲོས་ནས། དེ་
373



ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་
བྱང་ཆེན་ཞེས་བགྱི་བ་གང་ལ་བརྗོད་པ་ཅིའི་སླད་དུ་བཅོམ་ལྡན་འདས་བྱང་ཆེན་ཞེས་བགྱི། བཅོམ་ལྡན་
འདས་ཀྱིས་བཀའ་སྩལ་པ། རབ་འབྱོར་འདི་ལ་སེམས་ཅན་གྱི་ཕུང་པོ་ཆེན་པོ། ཞེས་སོགས་གསུངས།
གཉིས་པ་ལ་མཚམས་སྦྱར། རྩ་བ། འགྲེལ་པ་ དང་གསུམ་ལས། དང་པོ་ནི། ལུས་རྣམ་གཞག་ཏུ།
དམི གས་པ་དག་དང་ཆེད་ དང་ནི། །ཞེས་འཆད་ན། སྒྲུབ་པའི་དམིགས་པའི་རྗེས་སུ་ཆེད་དུ་བྱ་བ་
འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། བྱང་ཆུབ་སེམས་དཔས་སྒྲུབ་པའི་རྟེན་རང་
བཞིན་གནས་རིགས་ལ་བརྟེན་ནས་ཆོས་ཐམས་ཅད་ལ་དམི གས་ཏེ། ཆེད་དུ་བྱ་བ་ཆེན་པོ་གསུམ་གྱི་ཕྱིར་
སྒྲུབ་པ་ཉམས་སུ་ལེན་དགོས་སོ། །ཞེས་ཤེས་པར་བྱ་བའི་ཕྱིར་དེ་ལྟར་བསྟན་པའི་ཕྱིར། ཞེས་མཚམས་
སྦྱོར་བ་ལ། དམིགས་པ་དེ་ལྟ་བུ་ལ་སྒྲུབ་པའི་ཆེད་དུ་བྱ་བ་གང་ཡིན་ཞེ་ན། ཆེད་དུ་བྱ་བ། ཞེས་
གསུངས།
གཉིས་པ་ནི། མདོ་དེའི་དོན་འཆད་པའི་སྒོ་ནས་ཐེག་ཆེན་སྒྲུབ་པའི་ཆེད་དུ་བྱ་བ་ལ་ཆེན་པོ་གསུམ་
ཡོད་ཅེས་འཆད་པ་ལ། སེམས་ཅན་ཀུན་མཆོག་ཉིད་སེམས་དང༌། །ཞེས་སོགས་གསུངས། གསུམ་པ་
ནི༑ རྣམ་པ་ཐམས་ཅད་དུ་རྣམ་པ་ཐམས་ཅད་མཁྱེན་པ་ཉིད་ཡོངས་སུ་ཤེས་པའི་སྒོ་ནས་འབྱུང་བར་
འགྱུར་བའི་སངས་རྒྱས་དང་བྱང་ཆུབ་སེམས་དཔའ་རྣམས་ཉིད་ཀྱི། ཞེས་སོགས་གསུངས། དེ་དག་གི་
དོན་བསྡུས་ནས་འཆད་པ་ལ། དེ་ལྟར་སྒྲུབ་པ་ལ་འཇུག་པ་དེའི་ཕྱིར་ཆེན་པོ་ཉིད་གསུམ་དང་ལྡན་པས་
ཆེད་དུ་བྱ་བ་གསུམ་དུ་ཤེས་པར་བྱའོ། །ཞེས་གསུངས། དེ་ཡང་སེམས་ཆེན་པོ་དེ་སྟོན་པ་ལ། མདོ་
ལས། རབ་འབྱོར་འདི་ལ་སེམས་ཅན་གྱི་ཕུང་པོ་ཆེན་པོ་དང༌། སེམས་ཅན་གྱི་ཚོགས་ཆེན་པོའི་མཆོག་
ཉིད་དུ་འགྱུར་བ་དེའི་ཕྱིར་བྱང་ཆེན་ ཞེས་བྱའོ། །ཞེས་པ་ནས། ཆོས་འདི་དག་མི་གནས་ཏེ་སེམས་ཅན་
གྱི་ཚོགས་ཆེན་པོ་དང༌། སེམས་ཅན་གྱི་སྡེ་ཆེན་པོའི་མཆོག་ཉིད་དུ་འ གྱུར་བར་བྱ་བ་ཡིན་ནོ། །དེས་ན་
བྱུང་ཆེན་ཞེས་བརྗོད། ཅེས་གསུངས། དེའི་དོན་འཆད་པ་ལ། སེམས་ཅན་ཀུན་མཆོག་ཉིད་སེམས་
དང་། ཞེས་དང༌། སེམས་ཅན་ཐམས་ཅད་སེམས་ཅན་ཀུན་གྱི་མཆོག་ཉིད་ཀྱི་སེམས་ཆེན་པོ་ཉིད་
དང་། ཞེས་གསུངས། སྤོང་བ་ཆེན་པོ་སྟོན་པ་ལ། དེ་ནས་ཚེ་དང་ལྡན་པ་ཤཱ་རིའི་བུས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དོན་གང་གི་སླད་དུ་བྱང་ཆེན་ཞེས་བགྱི་བ་དེ་ལ་
བདག་ཀྱང་སྤོབས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་དོན་གང་གི་སླད་དུ་བྱང་
ཆེན་ཞེས་བརྗོད་ལ། ཁྱོད་སྤོབས་པར་བྱོས་ཤིག །ཤཱ་རིའི་བུས་གསོལ་བ། བཅོམ་ལྡན་འདས་བདག་ཏུ་
340



ལྟ་བ་དང༌། སེམས་ཅན་དུ་ལྟ་བ་དང༌། ཞེས་པ་ནས། ཆོས་ཀྱི་འཁོར་ལོ་བསྐོར་བའི་ བར་དུ་བལྟ་བར་
འགྱུར་བ་ཡིན་ཏེ། དེ་ལ་བྱུང་ཆེན་ཤེར་ཕྱིན་ལ་སྤྱོད་པའི་ཚེ་ཐབས་མཁས་པས་ བལྟ་བའི་རྣམ་པ་དེ་དག་
སྤང་བ་ཉིད་མི་དམིགས་པའི་ཚུལ་གྱིས་ཆོས་སྟོན་ཏོ། །ཞེས་གསུངས། དེའི་དོན་འཆད་པ་ལ། སྤོང་
དང་། ཞེས་དང༌། སྤོང་བ་ཆེན་པོ་ཉིད་དང༌། ཞེས་གསུངས། རྟོ གས་པ་ཆེན་པོ་སྟོན་པ་ལ། དེ་
ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་
དོན་གང་གི་སླད་དུ་བྱུང་ཆེན་ཞེས་བགྱི་བ་དེ་ལ་བདག་ཀྱང་སྤོབས་སོ། །བཅོམ་ལྡན་འདས་ཀྱིས་བཀའ་
སྩལ་པ། རབ་འབྱོར་ཁྱོད་སྤོབས་པ་སྐྱེད་ཅིག རབ་འབྱོར་གྱིས་གསོལ་བ། བཅོམ་ལྡན་འདས་བྱང་
ཆུབ་ཀྱི་སེམས་མི་མཉམ་པ་ དང༌། མཉམ་པའི་སེམས་ དང༌། ཉན་ཐོས་དང་རང་སངས་རྒྱས་ཐམས་ཅད་
དང་ཐུན་མོང་མ་ལགས་པའི་སེམས་ཟག་པ་མ་མཆིས་ཤིང་ཁམས་གསུམ་དུ་མ་གཏོ གས་པའི་སེམས་གང་་་་
ལགས་པ་སྟེ། ཞེས་པ་ནས། མངོན་པར་ཆགས་པར་འ གྱུར་བ་མི་འཐད་དེ། དེའི་ཕྱིར་བྱང་ཆེན་ཞེས་
བྱའོ༑ ༑ཞེས་གསུངས། དེའི་དོན་འཆད་པ་ལ། རྟོ གས་དང༌། ཞེས་དང་། རྟོ གས་པ་ཆེན་པོ་ཉིད་
ཀྱི་དབང་དུ་བྱས་ཏེ། ཞེས་གསུངས། །
འདིའི་སྐབས་སུ་མཐའ་དཔྱད་པ་ལ། བྱང་སེམས་གང་གི་ཆེད་དུ་སྒྲུབ་པ་ལ་འཇུག་པའི་འབྲས་བུ་
མཐར་ཐུག་དེ། སྐབས་འདིར་བསྟན་གྱི་ཐེག་ཆེན་སྒྲུབ་པའི་ཆེད་དུ་བྱ་བའི་མཚན་ཉིད། དབྱེ་ན།
སེམས་ཆེན་པོ། སྤོང་བ་ཆེན་པོ། རྟོ གས་པ་ཆེན་པོ་དང་གསུམ། དང་པོ་ནི། སངས་རྒྱ ས་འཕ གས་
པའི་རྒྱུད་ཀྱི་སྙིང་རྗེ་ཆེན་པོ་ལྟ་བུ། གཉིས་པ་ནི། དེའི་རྒྱུད་ཀྱི་འགོག་བདེན་ལྟ་བུ། གསུམ་པ་ནི།
གང་ཟག་གི་བདག་མེད་མངོན་སུམ་དུ་རྟོ གས་པའི་རྣམ་མཁྱེན་ལྟ་བུ། ས་མཚམས་སངས་རྒྱས་ཀྱི་ས་ཁོ་
ནར་ཡོད། ཐེག་ཆེན་སྒྲུབ་ པའི་ཆེད་དུ་བྱ་བ་ལ་སྐབས་འདིར་བསྟན་གྱི་དེས་མ་ཁྱབ་སྟེ། གཞན་དོན་དེ་
དེའི་ཆེད་དུ་བྱ་བ་ཡིན་པའི་ཕྱིར། ཁོ་ན་རེ། ཆེན་པོ་གསུམ་པོ་དེ་ཐེག་ཆེན་སྒྲུབ་པའི་ཆེད་དུ་བྱ་བའི་
གཙོ་བོར་འཇོག་པ་མི་འཐད་པར་ཐལ། གཞན་དོན་དེ་བྱང་ཆུབ་སེམས་དཔས་དོན་དུ་གཉེར་བྱའི་གཙོ་
བོ་ཡིན་ པའི་ཕྱིར། ཞེས་ཟེར་བ་མི་འཐད་དེ། ཆེན་པོ་གསུམ་པོ་དེ་ཉིད་གཞན་དོན་སྒྲུབ་བྱེད་ཀྱི་ཐབས་
ཀྱི་གཙོ་བོ་ཡིན་པས་དེ་དེའི་གཙོ་བོར་བཞག་པའི་ཕྱིར། གཞུང་དོན་ནི། སྐབས་འདིར་བསྟན་གྱི་ཐེག་
ཆེན་སྒྲུབ་པའི་ཆེད་དུ་བྱ་བ་ཆོས་ཅན། ཁྱོད་ལ་གསུམ་དུ་ཡོད་དེ། ཁྱོད་ལ་སེམས་ཆེན་པོ། སྤོང་བ་
ཆེན་ པོ། རྟོ གས་པ་ཆེན་པོ་རྣམས་སུ་ཡོད་ པའི་ཕྱིར།
བཞི་པ་སྒྲུབ་པ་རང་གི་ངོ་བོ་སྟོན་པ་ལ། འོ་ན། ལུས་རྣམ་གཞག་ཏུ། སྒྲུབ་པ་ཡི་ནི་རྟེན་ གྱུར་
ཏེ
381



པ། །ཆོས་ཀྱི་དབྱིངས་ཀྱི་རང་བཞིན་དང༌། །ད མི གས་པ་དག་དང་ཆེད་ དང་ནི། །གོ་ཆ་འཇུག་
པའི་བྱ་བ་ དང༌། །ཚོགས་ནི་ངེས་པར་འབྱུང་བཅས་རྣམས། །ཞེས་འཆད་ན། སྒྲུབ་པའི་རྟེན། །
ད མི གས་པ། ཆེད་དུ་བྱ་བ་རྣམས་བརྗོད་པའི་འོག་ཏུ་སྒྲུབ་པ་རང་གི་ངོ་བོ་འཆད་པའི་རྒྱུ་མཚན་གང་ཞེ་
ན༑ དེའི་རྒྱུ་མཚན་ཡོད་དེ། བྱང་ཆུབ་ཏུ་སེམས་བསྐྱེད་པ་རྣམས་ཀྱིས་རང་བཞིན་གནས་རིགས་ལ་
བརྟེན་ནས་དམི གས་པ་བཅུ་ གཅིག་ལ་དམིགས་ཏེ། ཆེན་པོ་གསུམ་གྱི་ཆེད་དུ་སྒྲུབ་པ་བཞི་ཉམས་སུ་ལེན་
དགོས་པའི་རྒྱུ་མཚན་གྱིས་དེ་ལྟར་བསྟན་པའི་ཕྱིར། ཞེས་འཆད་པ་ལ། དེ་ལྟར་སྒྲུབ་པ་ལ་འཇུག་པ་
དེའི་ཕྱིར་ཆེན་པོ་ཉིད་གསུམ་དང་ལྡན་པས་ཆེད་དུ་བྱ་བ་གསུམ་དུ་ཤེས་པར་བྱའོ། །དེ་ལྟར་སྒྲུབ་པའི་
རྟེན་དུ་གྱུར་པ་ལ་སོགས་པ་བརྗོད་ནས། དེའི་རང་གི་ངོ་བོ་གང་ཞེ་ན། ཞེས་སོ གས་གསུངས། འདི་ལ་
ཡང་། སྤྱིའི་ངོ་བོ་བཤད་པ་ དང་། སོ་སོའི་དོན་འཆད་པ་གཉིས་ལས། དང་པོ་ལ། མཁྱེན་པ་ཡུལ་
གྱི་སྒྲུབ་པ་ དང༌། སྦྱོར་བ་བྱེ་བྲག་གི་སྒྲུབ་པ་གཉིས་ལས། དང་པོ་ནི། ཐམས་ཅད་མཁྱེན་པ་ཉིད་
གསུམ་གྱི་ཡུལ་ལ་སྤྱིར་དགེ་བའི་ཆོས་ཀྱི་རྟེན་ཅན་དང༌། ཞེས་འཆད། གཉིས་པ་ནི། རྣམ་པ་ཀུན་མངོན་
པར་ རྫོགས་པར་རྟོ གས་པ་ལ་སོགས་པ་མངོན་པར་རྟོ གས་པ་རྣམ་ པ་བཞི་ལ། མངོན་པར་རྟོ གས་པ་རེ་རེ་
ཞིང་ཕ་རོལ་ཏུ་ ཕྱིན་པ་དྲུག་གི་རྟེན་ཅན་གྱི་བྱ་བ་ནི་སྒྲུབ་པ་སྟེ། ཞེས་གསུངས།
འདིའི་སྐབས་སུ་མཐའ་དཔྱད་པ་ལ། མཚན་ཉིད། དབྱེ་བ། ས་མཚ མས་གསུམ་ལས། དང་པོ་
ནི། ཐེག་ཆེན་སེམས་བསྐྱེད་ལ་བརྟེན་ནས་དོན་གཉིས་ཕུན་ཚོགས་སུ་སྒྲུབ་པར་བྱེད་ པའི་ཆེན་པོ་དྲུག་
ལྡན་གྱི་སེམས་དཔའི་རྣལ་འབྱོར། ཐེག་ཆེན་སྒྲུབ་པའི་མཚན་ཉིད། ཐེག་ཆེན་སྒྲུབ་པ་ཆོས་ཅན། ཆེན་
པོ་དྲུག་ དང་ལྡན་ཏེ། གནས་པ་ཆེ། བརྩོན་པ་ཆེ། འབྲས་བུ་འབྱུང་བ་ཆེ། རྟག་ཏུ་ཁས་ལེན་ཆེ། །
བཟོད་པ་ཆེ། དོན་ཆེན་པོ་ཡང་དག་པར་སྒྲུབ་པའི་བྱ་བ་བྱེད་པའི་ཕྱིར། དང་པོ་གྲུབ་སྟེ། ཐེག་ཆེན་
སེམས་བསྐྱེད་ལ་གནས་པའི་ཕྱིར། གཉིས་པ་གྲུབ་སྟེ། རང་གཞན་མཐའ་དག་གི་དོན་ལ་བརྩོན་པའི་
ཕྱིར། གསུམ་པ་གྲུབ་སྟེ། བྱང་ཆུབ་ཆེན་པོ་འབྲས་བུར་འབྱིན་པའི་ཕྱིར། བཞི་པ་གྲུབ་སྟེ། སེམས་
ཅན་ཐམས་ཅད་ཀྱི་དོན་ཆེན་པོ་སྒྲུབ་པར་ཁས་ལེན་པའི་ཕྱིར། ལྔ་པ་གྲུབ་སྟེ། གཞན་དོན་དུ་སྡུག་
བསྔལ་ཐམས་ཅད་དང་དུ་ལེན་པའི་ཕྱིར། དྲུག་པ་གྲུབ་སྟེ། སེམས་ཅན་ཐམས་ཅད་ཀྱི་སྡུག་བསྔལ་
སེལ་བ་དང་ཕན་བདེ་སྒྲུབ་པའི་བྱ་བ་བྱེད་པའི་ཕྱིར། དེ་ལྟར་ཡང་། མདོ་སྡེའི་རྒྱན་ལས། གནས་རྩོམ་
འབྲས་བུ་འབྱུང་བ་ཆེ་བདག་ཉིད། ། རྒྱལ་སྲས་རྣམས་ཀྱི་སྒྲུབ་པ་ཡིན་ པར་ འདོད། །རྟག་ཏུ་ལེན་པ་ཆེ་
དང་བཟོད་པ་ཆེ། །དོན་ཆེན་ཡང་དག་སྒྲུབ་པའི་བྱ་བ་བྱེད། །ཅེས་གསུངས།
，
382



གཉིས་པ་ལ། སྟོན་ཚུལ་གྱི་ སྒོ་ནས་མཁྱེ ན་པ་ཡུལ་གྱི་སྒྲུབ་པ་ དང་། སྦྱོར་བ་བྱེ་བྲག་གི་སྒྲུབ་པ་
གཉིས་སུ་ཡོད། མཁྱེན་གསུམ་གང་རུང་གི་རྣམ་པ་ཡུལ་དུ་བྱས་ནས་སྒོམ་པར་བྱེད་པའི་ཤེས་རབ་ཀྱིས་
ཟིན་པའི་སེམས་དཔའི་རྣལ་འབྱོར། དང་པོའི་མཚན་ཉིད། ཕར་ཕྱིན་དྲུག་ལྡན་དུ་ཉམས་སུ་ལེན་པའི་
བསམ་སྦྱོར་ཅི་རིགས་པས་ཟིན་པའི་སེམས་དཔའི་རྣལ་འབྱོར། གཉིས་པའི་མཚན་ཉིད། དེ་གཉིས་ཡིན་
ཁྱབ་མཉམ་ཡིན་ཏེ། སྐབས་ དང་པོ་གསུམ་དུ་མཁྱེན་པ་ཡུལ་གྱི་སྒྲུབ་པའི་ལྡོག་ཆ་ནས་བསྟན། བར་བ་
བཞིར་སྦྱོར་བ་བྱེ་བྲག་གི་སྒྲུབ་པའི་ལྡོག་ཆ་ནས་བསྟན་པའི་ཕྱིར། སྐབས་ དང་པོ་གསུམ་དུ་དངོས་སུ་
བསྟན་པའི་སྒྲུབ་པ་ལ་མཁྱེན་པ་ཡུལ་གྱི་སྒྲུབ་པ་ཞེས་བརྗོད་པའི་རྒྱུ་མཚན་ཡོད་དེ། གཙོ་བོར་ཕར་ཕྱིན་
དྲུག་གི་ལྡོག་ཆ་ནས་དངོས་སུ་མ་བསྟན་པར། སྤྱིར་དགེ་བའི་ཆོས་ཀྱི་རྟེན་བྱེད་པའི་ལྡོག་ཆ་ནས་དངོས་སུ་
བསྟན་པའི་ཕྱིར་ཏེ། གོ་སྒྲུབ་སྐབས་འགའ་ཞིག་མ་གཏོ གས་སྐབས་ དང་པོའི་གཞུང་དང་སྐབས་གཞན་
གཉིས་ཀྱི་ཕར་ཕྱིན་དྲུག་ཉམས་ལེན་གྱི་ལྡོག་ཆ་ནས་དངོས་སུ་མ་བསྟན་པའི་ཕྱིར། སྦྱོར་བ་བཞིའི་སྐབས་
ནས་དངོས་སུ་བསྟན་པའི་སྒྲུབ་པ་ལ་སྦྱོར་བ་བྱེ་བྲག་གི་སྒྲུབ་པ་ཞེས་བརྗོད་པའི་རྒྱུ་མཚན་ཡོད་དེ། དེ་
རྣམས་སུ་གཙོ་བོར་ཕར་ཕྱིན་དྲུག་ཉམས་ལེན་གྱི་ ལྡོག་ཆ་ནས་དངོས་སུ་བསྟན་པའི་ཕྱིར་ཏེ། སྐབས་ བཞི་
པར། སངས་རྒྱས་སོ གས་ད མི གས་དད་པ་ དང༌། །སྦྱིན་སོ གས་སྤྱོད་ཡུལ་བརྩོན་འགྲུས་དང༌། །ཞེས་
དང་། ལྔ་པར། སྦྱིན་པ་ལ་སོགས་རེ་རེར་ནི། །ཞེས་སོ གས་དང་། དྲུག་པར། སྦྱིན་པ་ཤེས་རབ་
བར་དག་དང༌། །ཞེས་སོ གས་དང་། བདུན་པར། སྦྱིན་པ་ལ་སོགས་རེ་རེས་ཀྱང་། །ཞེས་གསུངས་
པའི་ཕྱིར།
ས་མཚམས་ནི། ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་དུ་ཡོད། གཞུང་དོན་ནི། ཐེག་
ཆེན་སྒྲུབ་པ་ཆོས་ཅན། ཁྱོད་ལ་བསྟན་ཚུལ་གྱི་ སྒོ་ནས་གཉིས་སུ་ཡོད་དེ། ཁྱོད་ལ་མཁྱེན་པ་ཡུལ་གྱི་སྒྲུབ་
པ་དང་། སྦྱོར་བ་བྱེ་བྲག་གི་སྒྲུབ་པ་གཉིས་སུ་ཡོད་པའི་ཕྱིར། རོང་ཊིཀ་པས། མཁྱེན་གསུམ་ཡུལ་དུ་
བྱས་ནས་ཐོས་བསམ་གཙོ་བོར་གྱུར་པའི་སྒྲུབ་པ། མཁྱེན་པ་ཡུལ་གྱི་སྒྲུབ་པའི་མཚན་ཉིད། སྦྱིན་སོགས་
ལ་གཙོ་བོར་སྤྱོད་པའི་སྒྲུབ་པ། སྦྱོར་བ་བྱེ་བྲག་གི་སྒྲུབ་པའི་མཚན་ཉིད། མཁྱེན་གསུམ་ཉམས་ལེན་གྱི་
བྱ་བ་ནི་ལྟ་བའི་ཉམས་ལེན་དང༌། སྦྱོར་བཞི་ཉམས་ལེན་གྱི་བྱ་བ་ནི་སྤྱོད་པའི་ཉམས་ལེན་ཡིན། ཞེས་
ཟེར། འོ་ན་ཐོས་བསམ་གཙོ་བོར་གྱུར་པའི་དོན་སྦྱིན་སོགས་སྦྱོར་བས་ཉམས་སུ་མི་ལེན་པར་ཤེས་བྱ་
གཏན་ལ་འབེབ་པའི་གནས་སྐབས་སུ་གཙོ་བོར་གྱུར་པའི་སྒྲུབ་པ་ལ་བྱེད་དམ། གཏན་ལ་འབེབ་པའི་
སྦྱིན་སོ གས་བསམ་པས་ཡང་དང་ཡང་དུ་འདྲིས་པར་བྱེད་པའི་གནས་སྐབས་ལ་བྱེད། དང་པོ་ལྟར་ན།
343



མཁྱེན་པ་ཡུལ་གྱི་ སྒྲུབ་པ་འདི་ལམ་མ་ཞུགས་ཀྱི་གནས་སྐབས་ ཀྱི་སྒྲུབ་པར་འགྱུར་བས། དེ་རང་གི་ངོ་བོ་
གང་ཞེ་ན། ཐམས་ཅད་མཁྱེན་པ་ཉིད་གསུམ་གྱི་ཡུལ་ལ། ཞེས་གསུངས་པ་དང་འགལ། གཉིས་པ་ལྟར་
ན༑ དེ་སྦྱིན་སོགས་ལ་གཙོ་བོར་སྦྱོར་བའི་སྒྲུབ་པར་འ གྱུར་རོ། །གཞན་ཡང་། དམ་བཅའ་དེ་མི་
འཐད་དེ། ཉམས་ལེན་དེ་གཉིས་ལ་ལྟ་སྤྱོད་གཙོ་བོར་གྱུར་མ་གྱུར་གྱི་ཁྱད་པར་ མི་འཐད་པའི་ཕྱིར། །
ཁ་ཅིག སྦྱིན་སོགས་ཕར་ཕྱིན་དྲུག་གི་མགོ་མི ག་མ་དོད་པའི་སེམས་དཔའི་རྣལ་འབྱོར། དང་
པོའི་མཚན་ཉིད། དེ་ལྟར་དོད་པའི་སེམས་དཔའི་རྣལ་འབྱོར། གཉིས་པའི་མཚན་ཉིད་དུ་གསུངས་པ་
མི་འཐད་དེ། དོད་མ་དོད་ཀྱི་དོན་སྦྱིན་སོགས་ཕར་ཕྱིན་དྲུག་ཉམས་སུ་ལེན་འདོད་ཀྱི་བསམ་པས་ ཟིན་མ་
ཟིན་ལ་བྱེད་ན། མཁྱེན་པ་ཡུལ་གྱི་ སྒྲུབ་པ་ལ་མ་ཞུགས་ ཀྱི་གནས་སྐབས་ ཀྱི་སྒྲུབ་པར་འ གྱུར་ཏེ། ཐེག་
ཆེན་གྱི་ཚོགས་ལམ་ཐོབ་ན། གོ་སྒྲུབ་ཐོབ་པས་ ཁྱབ། གོ་སྒྲུབ་ཡིན་ན། དེས་ཟིན་པས་ཁྱབ་པའི་ ཕྱིར།
དེ་ཕར་ཕྱིན་དྲུག་ཐོབ་པ་ལ་བྱེད་ན། སྦྱོར་བཞི་སྦྱོར་བ་བྱེ་བྲག་གི་སྒྲུབ་པ་མ་ཡིན་པར་འགྱུར་ཏེ། ཐེག་
ཆེན་གྱི་ཚོགས་ལམ་ཐོབ་ན། རྣམ་རྫོགས་སྦྱོར་བ་ཐོབ་པས་ ཁྱབ། བྱང་སེམས་ཚོགས་ལམ་པས་ ཕ ར་ཕྱིན་
དྲུག་མ་ཐོབ་པའི་ཕྱིར། །
ཁ་ཅིག ཕར་ཕྱིན་དྲུག་སོ་སོར་ངེས་པའི་མཚན་ཉིད་ཀྱིས་མ་ཟིན་པའི་སེམས་དཔའི་རྣལ་འབྱོར།
དང་པོའི་མཚན་ཉིད། དེས་ཟིན་པ་གཉིས་པའི་མཚན་ཉིད་དུ་འདོད་པ་མི་འཐད་དེ། དེ་གཉིས་ཡིན་
ཁྱབ་མཉམ་ཡིན་པའི་ཕྱིར་ཏེ། སྒྲུབ་པ་བཞི་པོ་གང་རུང་ཡིན་ན། མཁྱེན་པ་ཡུལ་གྱི་ སྒྲུབ་པ་ཡིན་ པས་
ཁྱབ། སྦྱོར་བ་བཞི་པོ་གང་རུང་ཡིན་ན། སྦྱོར་བ་བྱེ་བྲག་གི་སྒྲུབ་པ་ཡིན་དགོས་པ་གང་ཞིག སྒྲུབ་པ་
བཞི་པོ་གང་རུང་དང་། སྦྱོར་བ་བཞི་པོ་གང་རུང་ཡིན་ཁྱབ་མཉམ་ཡིན་པའི་ཕྱིར། །
-
བདུན་པ། གོ་སྒྲུབ་བ ཤད་པ།
བ
གཉིས་པ་སོ་སོའི་དོན་བཤད་པ་ལ། ཐེག་ཆེན་ལ་གོ་བགོས་པའི་གོ་སྒྲུབ། དེ་ལ་ཞུགས་པའི་འཇུག་
སྒྲུབ། དེ་ཞུགས་པ་མཐར་ཕྱིན་པར་བྱེད་པའི་ཚོགས་སྒྲུབ། ཞུགས་པ་མཐར་ཕྱིན་པ་ངེས་འབྱུང་སྒྲུབ་པ་
བཤད་པའོ། ། དང་པོ་ལ། མདོ་ལས་གསུངས་ཚུལ། བསྟན་བཅོས་ཀྱིས་འགྲེལ་ཚུལ་གཉིས། དང་བོ་
384



，--
གྱི
ནི། སྒྲུབ་པ་རང་ གི་ངོ་བོ་འཆད་པ་ལ། དེ་ནས་ཚེ་ དང་ལྡན་པ་བྱམས་མའི་བུ་གང་པོས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དོན་གང་གི་སླད་དུ་བྱང་ཆེན་ཞེས་བགྱི་བ་དེ་ལ་
བདག་ཀྱང་སྤོབས་སོ། །བཅོམ་ལྡན་འདས་ཀྱིས་བཀའ་སྩལ་པ། གང་པོ་ཁྱོད་ཀྱིས་སྤོབས་པ་སྐྱེད་ཅིག །
གང་པོས་གསོལ་པ། བཅོམ་ལྡན་འདས་གོ་ཆ་ཆེན་ པོ་བགོས་པའི་སེམས་ཅན་ལགས་ཏེ། བཅོམ་ལྡན་
འདས་དེ་ནི་ཐེག་པ་ཆེན་ པོ་ལ་ཡང་དག་པར་ཞུགས་ པའི་སེམས་ཅན་ལ གས་ལ། དེ་ནི་ཐེག་པ་ཆེན་པོ་ལ་
ཡང་དག་པར་ གནས་པའི་སེམས་ཅན་ལ གས་ཏེ། དེའི་སླད་དུ་བྱང་ཆེན་ ཞེས་བགྱིའོ། །ཞེས་པ་ནས། །
ཚེ་དང་ལྡན་པ་ཤཱ་རིའི་བུ་དེ་ཙམ་གྱིས་ན་བྱང་ཆེན་ གོ་ཆ་ཆེན་ པོ་བགོས་པ་ཞེས་བྱའོ། །ཞེས་ པའི་ བར་
གསུངས། དེ་ཡང་གང་པོས་སེམས་དཔའ་ཆེན་པོར་འཇུག་པའི་རྒྱུ་མཚན་བཤད་པ་ལས་འཕྲོས་ནས། ཤཱ་
རིའི་བུ་ཅི་ཙམ་གྱིས་ན་གོ་ཆ་ཆེན་ པོ་བགོས་ཞེས་དྲིས་པའི་ལན་དུ་གསུངས་སོ། །
གཉིས་པ་ལ། མཚམས་སྦྱར། རྩ་བ། འགྲེལ་པ་དང་གསུམ་ལས། དང་པོ་ནི། ལུས་རྣམ་
གཞག་ཏུ། གོ་ཆ་འཇུག་པའི་བྱ་བ་དང༌། །ཞེས་འཆད་ན། ཐེག་ཆེན་ གྱི་ སྒྲུབ་པ་བཞིའི་དང་པོར་གོ་
སྒྲུབ་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། ཐེག་ཆེན་གྱི་སྒྲུབ་པ་ཉམས་སུ་ལེན་པའི་
ཚེ་དང༌ པོར་ད མ་པའི་ཆོས་མཐའ་དག་ཉམས་སུ་ལེན་པར་འདོད་པའི་ བསམ་པ་རྒྱ་ཆེན་པོའི་གོ་ཆ་ལེགས་་་
པར་ བགོས་པ་གཅིག་དགོས་སོ། །ཞེས་ཤེས་པར་བྱ་བའི་ཕྱིར་དང་པོར་གོ་སྒྲུབ་བཤད་པའི་ཕྱིར།
དཔེར་ན། རྒྱལ་པོ་གཡུལ་དུ་འཇུག་པའི་ཐོག་མར་རང་ཉིད་ཀྱིས་གོ་ལེགས་པར་ བགོས་ཏེ་ཆས་པ་བཞིན་
ནོ། ཞེས་མཚམས་སྦྱོར་བ་ལ། དེ་ལྟར་ཇི་ལྟ་བ་བཞིན་དུ་སྦྱོར་བ་དང་མཐོང་བ་དང་སྒོམ་པ་དང་ཁྱད་ ་
པར་གྱི་ལམ་གྱི་ངོ་བོ་ཉིད་ཀྱི་སྒྲུབ་པའི་མཚན་ཉིད་གོ་ཆ་དང་འཇུག་པ་དང་ཚོགས་དང་ངེས་པར་འབྱུང་བ་་
རྣམས་ཀྱི་ནང་ནས། བརྩོན་འགྲུས་ཀྱི་ངོ་བོ་ཉིད་ཀྱི་དང་པོ་གོ་ཆའི་སྒྲུབ་པ་གསུངས་པ། ཞེས་གསུངས།
གཉིས་པ་ནི། མདོ་དེའི་དོན་འཆད་པའི་སྒོ་ནས་གོ་སྒྲུབ་ལ་སོ་དྲུག་ཏུ་ཕྱེ་ནས་འཆད་པ་ལ། དེ་
དག་སོ་སོར་སྦྱིན་ལ་སོགས། །ཞེས་སོགས་གསུངས།
དོན་ནི། གོ་སྒྲུབ་ཆོས་ཅན། ཁྱོད་ལ་སུམ་ཅུ་སོ་དྲུག་ཡོད་དེ། སྦྱིན་པའི་སྦྱིན་པའི་གོ་སྒྲུབ་
ནས་ཤེས་རབ་ཀྱི་ཤེས་རབ་ཀྱི་གོ་སྒྲུབ་ཀྱི་བར་རྣམས་སུ་ཡོད་པའི་ཕྱིར། གསུམ་པ་ལ། དབྱེ་བ་དང༌།
དོན་བསྡུ་བ་གཉིས་ལས། དང་པོ་ལ། སྦྱིན་པ་ལ་དྲུག་ཏུ་དབྱེ་བ། ལྷག་མ་དེ་དང་མཚུངས་པ་གཉིས་
ལས། དང་པོ་ལ། སྦྱིན་ པའི་གོ་སྒྲུབ་དྲུག་པོ་སྟོན་པ་ལ། མདོ་ལས། ཚེ་དང་ལྡན་པ་ཤཱ་རིའི་བུ་
གང་བྱང་ཆེན་ཤེར་ཕྱིན་ལ་སྤྱོད་པའི་ ཚེ་སྦྱིན་པ་གང་ཡོངས་སུ་གཏོང་བ་དེ་དག་རྣམ་པ་ཐམས་ཅད་མཁྱེན་་་་
385
་་
་
བ
|
་
གས :



་
，
པ་ཉིད་དང་ ལྡན་ པའི་ ཡིད་ལ་བྱ་བས་ཡོངས་སུ་གཏོང་སྟེ། དགེ་བའི རྩ་ བ་དེ་ཡང་སེམས ཅན་ཐམས་
ཅད་དང་ཐུན་མོང་དུ་བྱས་ཤིང༌། ཞེས་པ་ནས། ཕ་རོལ་ཏུ་ཕྱིན་པ་དེ་དག་ལ་མཚན་མར་མི་བྱེད་ཅིང་
མི་དམིགས་ པའི་ཚེ། བྱང་ཆེན་ཤེར་ཕྱིན་ལ་སྤྱོད་པའི་ཚེ་གོ་ཆ་ཆེན་པོ་བགོས་པར་ཤེས་པར་བྱའོ། །
ཞེས་གསུངས། དེའི་དོན་འཆད་པ་ལ། དེ་དག་སོ་སོར་སྦྱིན་ལ་སོགས། །ཞེས་སོགས་དང༌། ཆོས་
ཀྱི་སྦྱིན་པ་ལ་སོ གས་པ་སྦྱིན་པར་བྱེད་པ་ན་ཉན་ཐོས་ཀྱི་ཡིད་ལ་བྱེད་པ་ལ་སོགས་པ་སྤོང་བ་དང༌། སྐྱེ་བོ་
ཐམས་ཅད་ཀྱིས་མི་སྙན་པར་ སྨྲ་བ་ཉིད་བཟོད་པ་དང༌། འདུན་པ་སྐྱེད་པ་དང༌། ཐེག་པ་གཞན་དང་
མ་འདྲེས་པའི་རྩེ་གཅིག་པ་ཉིད་དང༌། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་
བསྔོ་བ་རྣམས་གོ་རིམ་བཞིན་དུ་སྦྱིན་པར་བྱ་བ་ལ་སོགས་པ་མི་དམིགས་པའི་གོ་ཆ་ཉིད་ཀྱིས་བྱེད་པ་དང་།
ཞེས་གསུངས།
གཉིས་པ་ལ། ཚུལ་ཁྲི མས་ཀྱི་གོ་སྒྲུབ་དྲུག་སྟོན་པ་ལ། ཚེ་དང་ལྡན་པ་ཤཱ་རིའི་བུ་གང་བྱུང་ཆེན་
ཚུལ་ཁྲི མས་ཀྱི་ཕ་རོལ་ཏུ་ཕྱིན་པ་ལ་སྤྱོད་ཅིང་རྣམ་མཁྱེན་དང་ལྡན་པའི་ཡིད་ལ་བྱ་བས་སྦྱིན་པ་གང་ཡོངས་ ་
སུ་གཏོང་བ་དེ་དག་ཐམས་ཅད་སེམས་ཅན་ཐམས་ཅད་དང་ཐུན་མོང་དུ་བྱས་ཤིང་། ཞེས་པ་ནས། ཕ་
རོལ་ཏུ་ཕྱིན་པ་དྲུག་པོ་ཐམས་ཅད་ཡོངས་སུ་འཛིན་ཏེ། དེའི་ཕྱིར་གོ་ཆ་ཆེན་པོ་བགོས་ཞེས་བྱའོ། །
ཞེས་གསུངས། དེའི་དོན་འཆད་པ་ལ། དེ་བཞིན་དུ་ཚུལ་ཁྲིམས་སྲུང་བར་བྱེད། ཅེས་གསུངས།
བཟོད་པའི་གོ་སྒྲུབ་དྲུག་སྟོན་པ་ལ། ཚེ་དང་ལྡན་པ་ཤཱ་རིའི་བུ་གང་བྱང་ཆེན་ བཟོད་པའི་ཕ་རོལ་ཏུ་ཕྱིན་
པ་ལ་སྤྱོད་ཅིང༌། ཉན་ཐོས་དང་རང་སངས་རྒྱས་དང་ལྡན་པའི་ཡིད་ལ་བྱ་བས་མ་ཡིན་གྱི། རྣམ་པ་
ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱ་བས་སྦྱིན་པ་ཡོངས་སུ་གཏོང་ཞིང༌། ཞེས་པ་ནས།
བྱང་ཆེན་བཟོད་པའི་ཕ་རོལ་ཏུ་ཕྱིན་པ་ལ་དེ་ལྟར་སྤྱོད་པ་ནི་ཕ་རོལ་ཏུ་ཕྱིན་པ་དྲུག་པོ་ཐམས་ཅད་ཡོངས་་་་
སུ་འཛིན་ཏེ། དེའི་ཕྱིར་གོ་ཆ་ཆེན་ པོ་བགོས་ཞེས་བྱའོ། །ཞེས་གསུངས། དེའི་དོན་འཆད་པ་ལ། །
བཟོད་པ་རྫོགས་པར་བྱེད། ཅེས་གསུངས། བརྩོན་འགྲུས་ཀྱི་གོ་སྒྲུབ་དྲུག་སྟོན་པ་ལ། ཚེ་དང་ལྡན་པ་
ཤཱ་རིའི་བུ་གང་བྱུང་ཆེན་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་སྤྱོད་ཅིང་། ཉན་ཐོས་དང་རང་སངས་
རྒྱས་དང་ལྡན་པའི་ཡིད་ལ་བྱ་བས་མ་ཡིན་གྱི། རྣམ་མཁྱེན་དང་ལྡན་པའི་ཡིད་ལ་བྱ་བས་སྦྱིན་པ་ཡོངས་
སུ་གཏོང་ཞིང་དགེ་བའི་རྩ་བ་དེ་ཡང་། ཞེས་པ་ནས། བྱང་ཆེན་དེ་ལྟར་ བརྩོན་འགྲུས་ཀྱི་ཕར་ཕྱིན་ལ་
སྤྱོད་པ་ནི་ཕར་ཕྱིན་དྲུག་པོ་ཐམས་ཅད་ཡོངས་སུ་འཛིན་ཏེ། དེའི་ཕྱིར་གོ་ཆ་ཆེན་ པོ་བགོས་ཞེས་བྱའོ། །
ཞེས་གསུངས། དེའི་དོན་འཆད་པ་ལ། བརྩོན་འགྲུས་རྩོམ། །ཞེས་གསུངས། བསམ་གཏན་གྱི་གོ་
386



-
སྒྲུབ་དྲུག་སྟོན་པ་ལ། ཚེ་དང་ལྡན་པ་ཤཱ་རིའི་བུ་གང་བྱང་ཆེན་བསམ་གཏན་གྱི་ ཕ ར་ཕྱིན་ལ་སྤྱོད་ཅིང་ཉན་
ཐོས་དང་རང་སངས་རྒྱ ས་དང་ལྡན་པའི་ཡིད་ལ་བྱ་བས་མ་ཡིན་གྱི། རྣམ་མཁྱེན་དང་ལྡན་པའི་ཡིད་ལ་བྱ་
བས་སྦྱིན་པ་ཡོངས་སུ་གཏོང་ཞིང་། ཞེས་པ་ནས། བྱང་ཆེན་ བསམ་གཏན་གྱི་ཕར་ཕྱིན་ལ་དེ་ལྟར་སྤྱོད་
པ་ནི་ཕ་རོལ་ཏུ་ཕྱིན་པ་དྲུག་པོ་ཐམས་ཅད་ཡོངས་སུ་འཛིན་ཏེ། དེའི་ཕྱིར་གོ་ཆ་ཆེན་པོ་བགོས་ཞེས་
བྱའོ། །ཞེས་གསུངས། དེའི་དོན་འཆད་པ་ལ། བསམ་གཏན་སྒྲུབ། ཅེས་གསུངས། ཤེས་རབ་ཀྱི་
གོ་སྒྲུབ་དྲུག་སྟོན་པ་ལ། ཚེ་དང་ལྡན་པ་ཤཱ་རིའི་བུ་གང་བྱུང་ཆེན་ཤེར་ཕྱིན་ལ་སྤྱོད་ཅིང་ཉན་ཐོས་དང༌།
ཞེས་པ་ནས། དེ་ལྟར་བྱང་ཆེན་ཕར་ཕྱིན་རེ་རེ་ལ་གནས་ནས་ཕར་ཕྱིན་དྲུག་ཡོངས་སུ་རྫོགས་པར་བྱེད་པ་
ཡིན་ནོ། །ཞེས་གསུངས། དེའི་དོན་འཆད་པ་ལ། ཤེས་རབ་སྒོམ་པར་བྱེད་དོ། །ཞེས་གསུངས། །
གཉིས་པ་སྟོན་པ་ལ། དེ་ལྟར་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པས་ སོ་སོར་སྦྱིན་པ་ལ་སོ གས་པ་
བསྡུས་པས་ན། དྲུག་ཚན་དྲུག་གི་རྣམ་པ་སུམ་ཅུ་རྩ་དྲུག་ཡིན་མོད་ཀྱི་སྤྱིན་པ་ལ་སོ གས་པ་དྲུག་ཆོས་
མཐུན་པའི་ཕྱིར་གོ་ཆའི་སྒྲུབ་པ་རྣམ་པ་དྲུག་གོ །ཞེས་གསུངས།
འདིའི་སྐབས་སུ་མཐའ་དཔྱད་པ་ལ། མཚན་ཉིད། དབྱེ་བ། ཕྱེ་བ་སོ་སོའི་ངོ་བོ། གྲངས་ངེས་
པ། གོ་རིམ་ངེས་པ། སྒྲུབ་པའི་ཚུལ། སྒྲུབ་པའི་འབྲས་བུ། སྒྲ་བཤད་པ། ཞར་བྱུང་བསྡུ་དངོས་
བཞི་བཤད་པའོ། །དང་པོ་ནི། སྦྱིན་སོགས་ཕར་ཕྱིན་རེ་རེའི་ནང་དུ་ཕར་ཕྱིན་དྲུག་དྲུག་ཚང་བར་
བསྡུས་ནས་ཉམས་སུ་ལེན་པར་འདོད་པའི་ བསམ་པའི་བྱ་བ་རྒྱ་ཆེན་ པོས་ཟིན་པའི་སེམས་དཔའི་རྣལ་་་་་་
འབྱོར། གོ་སྒྲུབ་ཀྱི་མཚན་ཉིད། ཁ་ཅིག་ སྦྱིན་སོགས་ཕར་ཕྱིན་དྲུག་ལྡན་དུ་ཉམས་སུ་ལེན་པའི་
བསམ་པའི་ བརྩོན་འགྲུས་གཙོ་བོར་གྱུར་པའི་སེམས་ད པའི་རྣལ་འབྱོར། དེའི་མཚན་ཉིད་ཟེར་བ་མི་
འཐད་དེ། དེ་ལྟར་ཉམས་སུ་ལེན་པའི་སྦྱོར་བའི་ བརྩོན་འགྲུས་གཙོ་བོར་གྱུར་ པའི་ཐེག་ཆེན་སྦྱོར་ལམ་
ཡོད་ པའི་ཕྱིར། ཁ་ཅིག སྦྱིན་སོགས་ཕར་ཕྱིན་རེ་རེའི་ནང་དུ་དྲུག་དྲུག་ཚང་བར་ བསྡུས་ནས་ཉམས་སུ་
ལེན་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་ཟེར་བ་མི་འཐད་དེ། སྟོང་ཉིད་རྟོ གས་མ་མྱོང་
བའི་བྱང་སེམས་ཚོ གས་ལམ་པའི་རྒྱུད་ཀྱི་ཀུན་རྫོ བ་སེམས་བསྐྱེད་ཀྱིས་མ་ངེས་པའི་ཕྱིར།
གཉིས་པ་ལ། དེ་ལ་སྦྱིན་པའི་སྦྱིན་པའི་ གོ་སྒྲུབ་ནས། ཤེས་རབ་ཀྱི་ཤེས་རབ་ཀྱི་གོ་སྒྲུབ་ཀྱི་བར་སོ་
དྲུག་ཡོད་དེ། ས་མཚམས་ཐེག་ཆེན་གྱི་ཚོ གས་ལམ་ནས་རྒྱུན་མཐའི་བར་དུ་ཡོད།
གསུམ་པ་ལ། སྦྱིན་སོགས་དྲུག་ཡོད་ལ། གཏོང་བའི་སེམས་པ། སྦྱིན་པའི་ངོ་བོ། དེ་ལ་རྟེན་གྱི་
སྒོ་ནས་ཁྱི མ་པའི་རྟེན་ལ་གཙོ་བོར་ཉམས་སུ་བླང་བར་བྱ་བ་ཟང་ཟིང་གི་སྦྱིན་པ། རབ་བྱུང་གི་རྟེན་ལ་
སྟོ
387



，
-
，
གཙོ་ བོར་ཉམས་སུ་བླང་བར་བྱ་བ་ཆོས་ཀྱི་སྦྱིན་པ་དང་། དེ་གཉིས་ཀའི་ རྟེན་ལ་གཙོ་ བོར་ཉམས་སུ་བླང་
བར་བྱ་བ་མི་འ ཇི གས་པའི་སྐྱབས་ ཀྱི་སྦྱིན་པ་རྣམས་སུ་ཡོད།
དེས་ན་བྱང་སེམས་འ ཕ གས་པའི་རྒྱུད་ཀྱི་སྦྱིན་པ་ཆོས་ཅན། ཁྱད་ཆོས་གསུམ་དང་ལྡན་ཏེ། རང་
གི་མི་མཐུན་ཕྱོགས་སེར་སྣ་འཇོམས་པར་ནུས་པ། གྲོགས་ཆོས་ཀྱི་བདག་ཏུ་རྣམ་པར་མི་རྟོག་པའི་ཡེ་ཤེས་
ཀྱིས་ཟིན་པ། བྱེད་ ལས་ ག ཞན་གྱི་འདོད་པ་ཐམས་ཅད་ཡོངས་སུ་རྫོགས་པར་བྱེད་ཅིང་། སེམས་
ཅན་དཔག་ཏུ་མེད་པ་སྨིན་པར་བྱེད་པའི་ཁྱད་ཆོས་དང་ལྡན་པའི་ཕྱིར་ཏེ། མདོ་སྡེའི་རྒྱན་ལས། སྦྱིན་
པ་མི་མཐུན་ཕྱོགས་ཉམས་དང༌། །རྣམ་པར་མི་རྟོག་ཡེ་ཤེས་ལྡན། །འདོད་པ་ཐམས་ཅད་ཡོངས་
རྫོགས་བྱེད། །སེམས་ཅན་སྨིན་བྱེད་རྣམ་པ་གསུམ། །ཞེས་གསུངས་པའི་ཕྱིར།
སྤོང་བའི་སེམས་པ། ཚུལ་ཁྲི མས་ཀྱི་ངོ་བོ། དེ་ལ་ངོ་བོའི་སྒོ་ནས་ཉེས་སྤྱོད་སྡོམ་པའི་ཚུལ་ཁྲིམས།
དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ ཀྱི་ཚུལ་ཁྲི མས་གསུམ་ཡོད། བྱང་སེམས་
འཕ གས་ པའི་རྒྱུད་ཀྱི་ཚུལ་ཁྲི མས་ཆོས་ཅན། ཁྱད་ཆོས་གསུམ་དང་ལྡན་ཏེ། རང་གི་མི་མཐུན་ཕྱོགས་
འཆལ་ཁྲི མས་ཉམས་པར་བྱེད། གྲོགས་ཆོས་ཀྱི་བདག་ཏུ་རྣམ་པར་མི་རྟོག་པའི་ཡེ་ཤེས་ཀྱིས་ཟིན་པ།
བྱེད་ལས་གཞན་ལ་ཉེར་འཚེ་སྤོང་བས་སེམས་ཅན་སྨིན་པར་བྱེད་པའི་ཁྱད་ཆོས་དང་ལྡན་པའི་ཕྱིར།
མི་འཁྲུགས་པའི་སེམས་པ། བཟོད་པའི་ངོ་བོ། དབྱེ་ན། ·གནོད་པ་ལ་ཇི་མི་སྙམ་པའི་བཟོད་པ།
སྡུག་བསྔལ་དང་ལེན་གྱི་བཟོད་པ། ཆོས་ལ་ངེས་པར་སེམས་པའི་བཟོད་པ་རྣམས་སུ་ཡོད། བྱང་
སེམས་འཕ གས་པའི་རྒྱུད་ཀྱི་བཟོད་པ་ཆོས་ཅན། ཁྱད་ཆོས་གསུམ་དང་ལྡན་ཏེ། རང་གི་མི་མཐུན་
ཕྱོ གས་ཁོང་ཁྲོ་ཉམས་པར་བྱེད། གྲོགས་རྣམ་པར་མི་རྟོག་པའི་ཡེ་ཤེས་ཀྱིས་ཟིན་པ། བྱེད་ལས་གཞན་
གྱི་གནོད་པ་བཟོད་པའི་སྒོ་ནས་སེམས་ཅན་སྨིན་པར་བྱེད་པའི་ཁྱད་ཆོས་དང་ལྡན་པའི་ཕྱིར།
དགེ་བ་ལ་སྤྲོ་པའི་སེམས་པ། བརྩོན་འགྲུས་ཀྱི་ངོ་བོ། དབྱེ་ན། གོ་ཆའི་བརྩོན་འགྲུས། སྦྱོར་
བའི་ བརྩོན་འགྲུས། སེམས་ཅན་དོན་བྱེད་ཀྱི་བརྩོན་འགྲུས། མ་ཞུམ་པའི་ བརྩོན་འགྲུས་སོགས་དུ་མ་
ཡོད། བྱང་སེམས་འཕགས་པའི་རྒྱུད་ཀྱི་བརྩོན་འགྲུས་ཆོས་ཅན། ཁྱད་ཆོས་གསུམ་དང་ལྡན་ཏེ། རང་
གི་མི་མཐུན་ཕྱོགས་ལེ་ལོ་འཇོམས། གྲོགས་རྣམ་པར་མི་རྟོག་པའི་ཡེ་ཤེས་ཀྱིས་ཟིན་པ། བྱེད་ལས་དགེ་
བའི་ཆོས་གོང་འཕེ ལ་དུ་བྱེད་ཅིང༌། སེམས་ཅན་རྣམས་ཀྱི་ལས་སུ་བྱ་བའི་གྲོགས་བྱེད་ པའི་སྒོ་ནས་སེམས་
ཅན་སྨིན་པར་བྱེད་པའི་ཁྱད་ཆོས་དང་ལྡན་པའི་ཕྱིར།
སེམས་དགེ་བའི་དམིགས་པ་ལ་རྩེ་གཅིག་ཏུ་གནས་པས་རབ་ཏུ་ཕྱེ་བའི་སྒོམ་བྱུང་གི་རིག་པ། བསམ་
，
388



གཏན་གྱི་ངོ་བོ། དབྱེ་ན། ངོ་བོའི་སྒོ་ནས་འཇིག་རྟེན་པ་དང་འཇིག་རྟེན་ལས་འདས་པའི་ བསམ་
གཏན་གཉིས། བྱེད་ལས་ ཀྱི་སྒོ་ནས་མཐོང་ཆོས་ལ་བདེར་གནས་ ཀྱི་ བསམ་གཏན། ཡོན་ཏན་མངོན་
པར་སྒྲུབ་པའི་བསམ་གཏན། སེམས་ཅན་དོན་བྱེད་ ཀྱི་ བསམ་གཏན་གསུམ་དུ་ཡོད་དོ། །བྱང་སེམས་
འཕགས་ པའི་རྒྱུད་ཀྱི་བསམ་གཏན་ཆོས་ཅན། ཁྱད་ཆོས་གསུམ་དང་ལྡན་ཏེ། རང་གི་མི་མཐུན་ཕྱོགས་
རྣམ་ གཡེང་ཉམས་པར་བྱེད། གྲོགས་རྣམ་པར་མི་རྟོག་པའི་ཡེ་ཤེས་ཀྱིས་ཟིན་པ། བྱེད་ལས་སེམས་
དགེ་བའི་དམིགས་པ་ལ་རྩེ་གཅིག་ཏུ་བྱེད་ཅིང་སེམས་ལས་རུང་དུ་བྱས་པའི་སྒོ་ནས་སྤྲུལ་པ་བྱས་ནས་སེམས་
ཅན་ལ་གང་འདོད་འདོད་སྤྲུལ་ནས་སེམས་ཅན་རྣམས་སྨིན་པར་བྱེད་པའི་ཁྱད་ཆོས་དང་ལྡན་པའི་ཕྱིར། །
ཆོས་རབ་ཏུ་རྣམ་འབྱེད་ ཀྱི་རིག་པ། སྦྱིན་སོགས་དྲུག་གི་ཟླས་ཕྱེ་བའི་ཤེས་རབ་ཀྱི་ངོ་བོ། དབྱེ་ན།
ཀུན་རྫོབ་ཤེས་པའི་ཤེས་རབ། དོན་དམ་ཤེས་པའི་ཤེས་རབ། སེམས་ཅན་དོན་བྱེད་ཀྱི་ཤེས་རབ་རྣམས་
སུ་ཡོད་ པའི་ཕྱིར། བྱང་སེམས་འཕགས་ པའི་རྒྱུད་ཀྱི་ཤེས་རབ་ཆོས་ཅན། ཁྱད་ཆོས་གསུམ་དང་
ལྡན་ཏེ། རང་གི་མི་མཐུན་ཕྱོགས་ཤེས་རབ་འཆལ་བ་འཇོམས་པར་བྱེད། གྲོགས་ བསོད་ནམས་ཀྱི་ཚོགས་
ཀྱིས་ཟིན། བྱེད་ལས་རིག་པའི་གནས་རྣམས་ལ་མཁས་པར་བྱས་ཏེ་ཐོས་བསམ་གྱིས་དཔྱོད་པའི་སྒོ་ནས་
སེམས་ཅན་སྨིན་པར་བྱེད་པའི་ཁྱད་ཆོས་དང་ལྡན་པའི་ཕྱིར།
བཞི་པ་གྲངས་ངེས་ལ། མངོན་མཐོ་དང་ངེས་ལེགས་ལ་ལྟོས་ཏེ་སྦྱིན་སོགས་དྲུག་ཏུ་གྲངས་ངེས་པ་
ཡིན་ཏེ། དང་པོ་བཞིས་མངོན་མཐོ་དང༌། ཐ་མ་གཉིས་ངེས་ལེགས་ ཀྱི་གོ་འཕང་ཐོབ་པར་བྱེད་པའི་
ཕྱིར་ཏེ། མདོ་སྡེའི་རྒྱུན་ལས། ལོངས་སྤྱོད་དང་ལུས་ཕུན་སུམ་ཚོགས་པ་དང༌། །འཁོར་བརྩོན་ཕུན་
སུམ་ཚོགས་པ་མངོན་མཐོ་དང་། །རྟག་ཏུ་ཉོན་མོངས་དབང་ཉིད་མི་འགྲོ་དང༌། །བྱ་བ་རྣམས་ལ་
ཕྱིན་ཅི་མ་ལོག་པའོ། །ཞེས་གསུངས། དོན་གཉིས་སྒྲུབ་པའི་དབང་དུ་བྱས་ནས་ ཀྱང་དེར་གྲངས་ངེས་
ཏེ། དང་པོ་གསུམ་གྱིས་གཞན་དོན་དང༌། ཐ་མ་གསུམ་གྱིས་རང་དོན་བྱེད་པའི་ཕྱིར་ཏེ། དེ་ཉིད་
ལས། སེམས་ཅན་དོན་ལ་རབ་བརྩོན་པ། །གཏོང་དང་མི་གནོད་བཟོད་པས་བྱེད། །གནས་དང་གྲོལ་
བ་གཞིར་བཅས་པས། །རང་དོན་རྣམ་པ་ཐམས་ཅད་སྤྱོད། །ཅེས་གསུངས་པའི་ཕྱིར། གཞན་དོན་
རྣམ་པ་ཐམས་ཅད་ལ་ལྟོས་ནས་ ཀྱང་དེར་གྲངས་ངེས་ཏེ། སྦྱིན་པས་ལོངས་སྤྱོད་ཀྱིས་མི་འ ཕོ ངས་པར་
བྱེད། ཚུལ་ཁྲི མས་ཀྱིས་རྣམ་པར་མི་འཚེ། བཟོད་པས་རྣམ་འཚེ་བཟོད། བརྩོན་འགྲུས་ཀྱིས་གཞན་
དོན་ལ་མི་སྐྱོ། བསམ་གཏན་གྱིས་གཞན་ད གའ་བར་བྱེད། ཤེས་རབ་ཀྱིས་ཆོས་ལེགས་ པར་བརྗོད་ངེས་པའི་
ཕྱིར་ཏེ། དེ་ཉིད་ལས། མི་འཕོངས་པ་དང་རྣམ་པར་མི་འཚེ་དང༌། །རྣམ་འ ཚེ་བཟོད་དང་བྱ་བས་མི
389



སྐྱོ་དང༌། །ད གའ་བྱེད་ལེགས་ པར་བརྗོད་པ་དེ་ཡི་ཕྱིར། །གཞན་གྱི་ དོན་ནི་རང་གི་དོན་ཡིན་ ནོ། །
ཞེས་གསུངས་པའི་ཕྱིར། ཐེག་ཆེན་མཐའ་དག་སྡུད་པའི་སྒོ་ནས་དེར་གྲངས་ངེས་ཏེ། བྱང་སེམས་ཀྱི་
སྦྱིན་པས་ལོངས་སྤྱོད་ལ་མངོན་པར་མི་དགའ། ཚུལ་ཁྲི མས་ཀྱིས་སྒྲུབ་པ་ལ་རབ་ཏུ་གུས། བཟོད་བརྩོན་
ག ཉིས་ཀྱིས་དོན་ལ་མི་སྐྱོ། བསམ་གཏན་གྱིས་རྣམ་པར་མི་རྟོག ཤེས་རབ་ཀྱིས་མཚན་མར་མི་འཛིན་
པའི་ཕྱིར་ཏེ། དེ་ཉིད་ལས། ལོངས་སྤྱོད་མངོན་པར་མི་དགའ་དང་། །རབ་གུས་གཉིས་ལ་མི་སྐྱོ་
དང༌། །རྣལ་འབྱོར་རྣམ་པར་མི་རྟོག་པ། །ཐེག་པ་ཐམས་ཅད་འདིར་ཟད་དོ། །ཞེས་གསུངས་པའི་
ཕྱིར། ལམ་ཐམས་ཅད་སྡུད་པའི་དབང་དུ་བྱས་ནས་ཀྱང་དེར་གྲངས་ངེས་ཏེ། སྦྱིན་པ་ནི་མ་ཆགས་པའི་
ལམ་དང་། ཚུལ་ཁྲི མས་ནི་དེ་ཐོབ་པའི་རྣམ་གཡེང་གི་སྒོ་སྡོམ་པའི་ལམ་དང༌། བཟོད་པ་སེམས་ཅན་ལ་
མི་གནོད་པའི་ལམ་དང༌། བརྩོན་འགྲུས་དགེ་བ་འཕེལ་བའི་ལམ་དང༌། ཕྱི་མ་གཉིས་སྒྲིབ་པ་རྣམ་པར་
སྦྱོང་བའི་ལམ་ཡིན་ པའི་ཕྱིར་ཏེ། དེ་ཉིད་ལས། ཡུལ་རྣམས་ལ་ནི་མ་ཆགས་ལམ། །དེ་ཐོབ་རྣམ་
གཡེང་སྡོམ་པ་གཞན། །སེམས་ཅན་མི་གཏོང་འཕེལ་བ་དང༌། སྒྲིབ་པ་རྣམ་པར་སྦྱོང་བས་གཞན། ]
ཞེས་གསུངས་པའི་ཕྱིར། བསླབ་པ་གསུམ་ལ་ལྟོས་ནས་ཀྱང་དེར་གྲངས་ངེས་ཏེ། དང་པོ་གསུམ་ཚུལ་
ཁྲི མས་ཀྱི་བསླབ་པ། ལྔ་པ་ཏིང་ངེ་འཛིན་གྱི་ བསླབ་པ། དྲུག་པ་ཤེས་རབ་ཀྱི་བསླབ་པ། བརྩོན་འགྲུས་
དེ་ཐམས་ཅད་ཀྱི་ཁོངས་སུ་གཏོགས་ཏེ། བརྩོན་འགྲུས་ལ་བརྟེན་ནས་དགེ་བའི་ཆོས་མཐའ་དག་ཉམས་སུ་
ལེན་དགོས་པའི་ཕྱིར་ཏེ། དེ་ཉིད་ལས། བསླབ་གསུམ་དབང་དུ་མཛད་ནས་ནི། །རྒྱལ་བས་ཕ་རོལ་
ཕྱིན་པ་དྲུག །ཡང་དག་བཤད་དེ་དང་པོ་གསུམ། །ཐ་མ་གཉིས་ནི་རྣམ་པ་གཉིས། ་་།གཅིག་ནི་
གསུམ་ཆར་ལ་ཡང་གཏོ གས། །ཞེས་གསུངས་པའི་ཕྱིར། །
ལྔ་པ་ལ་སྦྱིན་སོགས་དྲུག་གི་གོ་རིམ་འདི་ལྟར་ངེས་པའི་རྒྱུ་མཚན་ཡོད་དེ། སྐྱེ་བའི་རིམ་པ་དང༌།
དམན་མཆོག་གི་རིམ་པ་དང༌། ཕྲ་རགས་ཀྱི་རིམ་པ་གསུམ་གྱི་དབང་དུ་བྱས་ཏེ་འདི་ལྟར་བསྟན་པའི་ཕྱིར།
དང་པོ་གྲུབ་སྟེ། ལོངས་སྤྱོད་ལ་མི་ལྟ་བར་སྦྱིན་པ་གཏོང་བ་ན་ཚུལ་ཁྲི མས་ལེན། ཚུལ་ཁྲི མས་དང་
ལྡན་ན་གཞན་གྱི་ གནོད་པ་བཟོད། བཟོད་པ་དང་ལྡན་ན་བརྩོན་འགྲུས་རྩོམ། བརྩོན་འགྲུས་དང་ལྡན་
ན་ཏིང་ངེ་འཛིན་སྐྱེ། སེམས་མཉམ་པར་བཞག་ན་ཤེས་བྱ་ཇི་ལྟ་བ་བཞིན་ཤེས་པར་འགྱུར་བའི་ཕྱིར།
གཉིས་པ་གྲུབ་སྟེ། སྔ་མ་སྔ་མ་ལས་ཕྱི་མ་ཕྱི་མ་མཆོག་ཏུ་གྱུར་པའི་ཕྱིར། གསུམ་པ་གྲུབ་སྟེ། སྦྱིན་
སོགས་དྲུག་སྔ་མ་རྣམས་ཉམས་སུ་ལེན་པ་ལ་འཇུག་པ་སླ་ཞིང་ཕྱི་མ་རྣམས་ཉམས་སུ་ལེན་པ་ལ་འཇུག་པ་་་་
ཆེས་ཤིན་ཏུ་དཀའ་བའི་ཕྱིར་ཏེ། དེ་ཉིད་ལས། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་
390
-



གནས་ཕྱིར་དང༌། །རགས་པ་དང་ནི་ཕྲ་བའི་ ཕྱིར། །འདི་དག་རིམ་བཞིན་བསྟན་པ་ཡིན། །ཞེས་
གསུངས་པའི་ཕྱིར།
དྲུག་པ་སྒྲུབ་ཚུལ་ལ། བྱང་ཆུབ་སེམས་དཔས་སྦྱིན་སོགས་དྲུག་ལ་ཇི་ལྟར་སྤྱོད་ཚུལ་ཡོད་དེ། མདོ་
སྡེའི་རྒྱུན་ལས། རེ་བ་མེད་ པའི་སྦྱིན་པ་དང༌། །ཡང་སྲིད་མི་འདོད་ཚུལ་ཁྲི མས་དང་། །ཐམས་ཅད་
ལ་ནི་བཟོད་པ་ དང༌། །ཡོན་ཏན་ཀུན་འབྱུང་བརྩོན་འགྲུས་དང༌། །དེ་ནི་བསམ་གཏན་གཟུགས་མེད་
མིག །ཤེས་རབ་ཐབས་དང་ལྡན་པ་ཡི། །ཕ་རོལ་ཕྱིན་པ་དྲུག་པོ་ལ། །བརྟེན་པ་རྣམས་ཀྱིས་ཡང་
དག་སྦྱོར། །ཞེས་གསུངས་པ་ལྟར་བསྒྲུབ་པར་བྱ་བ་ཡིན་ པའི་ཕྱིར། ཡང་མཁས་པ་བྱང་ཆུབ་སེམས་
དཔས་སྦྱིན་པ་ཡང་དག་པར་བྱེད་ཚུལ་ཡོད་དེ། ངོ་བོ་རྒྱུ་འབྲས་ལས་ལྡན་འཇུག་པའི་རབ་དབྱེ་སྟེ་དྲུག་
ལྡན་དུ་ཉམས་སུ་ལེན་པའི་ཕྱིར། ཁྱད་པར་དྲུག་པོ་དེ་ཡང་ཡོད་དེ། ངོ་བོ་ནི་གཏོང་བའི་སེམས་པ་རྒྱུན་
ཆགས་པ། རྒྱུ་མ་ཆགས་ པའི་སེམས་པ། སྦྱིན་འབྲས་ལུས་ལོངས་སྤྱོད་ཕུན་སུམ་ཚོགས་པ། བྱེད་ལས་
རང་གཞན་རྗེས་སུ་འཛིན་པ་ དང་ཚོགས་ཡོངས་སུ་རྫོགས་པར་བྱེད་པ། སེར་སྣ་སྤངས་པའི་ཡོན་ཏན་དང་
ལྡན་པ། རབ་དབྱེ་ཆོས་དང་ཟང་ཟིང་དང་མི་འཇིགས་ པའི་སྦྱིན་པ་གསུམ་གྱི་དབྱེ་བ་རྣམས་དང་ལྡན་པ་
སྟེ། དེ་ཉིད་ལས། དོན་རྣམས་གཏོང་བར་བྱེད་པ་དང༌། །རྩ་བ་སེམས་ལ་བརྟེན་པ་དང་། །ལུས་
དང་ལོངས་སྤྱོད་ཕུན་ཚོགས་ དང༌། །གཉིས་རྗེས་འཛིན་དང་རྫོགས་བྱེད་ དང༌། །དེ་ཡང་སེར་སྣ་མེད་
ལྡན་པར། །ཆོས་དང་ཟང་ཟིང་མི་འཇིགས་གཏོང་། །སྦྱིན་པ་དེ་འདྲར་ཡོངས་ཤེས་ནས། །མཁས་
པས་ཡང་དག་སྒྲུབ་པར་བྱེད། །ཅེས་གསུངས་པའི་ཕྱིར། དེས་ཚུལ་ཁྲི མས་ཇི་ལྟར་སྒྲུབ་པའི་ཚུལ་ཡོད་
དེ༑ ངོ་བོ་ཡན་ལག་གིས་ཟིན་པའི་སྤོང་སེམས། རྒྱུ་ངེས་འབྱུང༌། འབྲས་བུ་བདེ་འགྲོར་གནས་པ།
བྱེད་ལས་རྟེན་དང་ཞི་བ་དང་འཇིགས་པ་མེད་པ། བསོད་ནམས་ཀྱི་ཚོགས་སྣ་ཚོགས་ དང་ལྡན་པ།
བརྡར་བཏགས་པ་སོ་ཐར་གྱི་ཚུལ་ཁྲི མས་དང༌། ཆོས་ཉིད་ཀྱིས་ཐོབ་པ་བསམ་གཏན་དང་ཟག་མེད་ ཀྱི་
ཚུལ་ཁྲིམས་ཀྱི་རབ་དབྱེ་ དང་ལྡན་ པའི་ཁྱད་པར་དྲུག་ལྡན་དུ་ཉམས་སུ་ལེན་པའི་ཕྱིར་ཏེ། དེ་ཉིད་ལས།
ཡན་ལག་དྲུག་ཞི་བསམ་པས་ཟིན། །བདེ་འགྲོ་གནས་པ་སྦྱིན་བྱེད་དང༌། །རྟེན་དང་ཞི་དང་འཇིགས་
པ་མེད། །བསོད་ནམས་ཚོགས་ དང་ལྡན་པ་དང༌། །བརྡར་བཏགས་ཆོས་ཉིད་ཐོབ་པ་སྟེ། །སྡོ མ་ལ་
གནས་པ་རྣམས་ལ་ཡོད། །ཚུལ་ཁྲི མས་དེ་འདྲར་ཡོངས་ཤེས་ནས། །མཁས་པས་ཡང་དག་སྒྲུབ་པར་
བྱེད། །ཅེས་གསུངས་པའི་ཕྱིར། །
དེས་བཟོད་པ་ཇི་ལྟར་སྒྲུབ་ཚུལ་ཡོད་དེ། ངོ་བོ་རྒྱུ་འབྲས་ལས་ལྡན་འཇུག་པའི་རབ་དབྱེ་སྟེ་དྲུག་
391



ཁྲི
ལྡན་དུ་སྒྲུབ་ པའི་ ཕྱིར། ངོ་བོ་མི་འཁྲུགས་ པའི་སེམས་ པ། རྒྱུ་སྙིང་རྗེ ཆེན པོ། འདྲས་བུ་ཚུལ་
ཁྲི མས་ཡང་ད ག་པར་ལེན་པ་ དང་ ཐོབ་པ་འཁོན་དང་དབྱེན་མི་མངའ་བ། བྱེད་ ལས་ རང་ གཞན་གྱི་དོན་
བྱེད་པ། དཀའ་ཐུབ་ ཀྱི་གཙོ་བོར་གྱུར་པ་སོགས་ དང་ལྡན་པ། གནོད་པ་ལ་ཅི་མི་སྙམ། ཆོས་
ལ་ངེས་རྟོགས། སྡུག་བསྔལ་དང་ལེན་གྱི་ བཟོད་པའི་རབ་དབྱེ་སྟེ་དྲུག་ལྡན་དུ་ཉམས་སུ་ལེན་པའི་ཕྱིར་
ཏེ། དེ་ཉིད་ལས། མི་མཇེད་ཅི་མི་སྙམ་ཤེས་དང༌། །སྙིང་རྗེ་ཆོས་ལ་བརྟེན་པའི་ཕྱིར། །
ཕན་ཡོན་ལྔ་ནི་ཡང་དག་བཤད། །དེ་ནི་གཉིས་ཀྱི་དོན་བྱེད་དེ། །དཀའ་ཐོབ ་ གཙོ་དང་ཀུན་དུ་
ལྡན༑ །དེ་ལ་དེ་ནི་རྣམ་ གསུམ་འདོད། །བཟོད་པ་དེ་འདྲར་ཡོངས་ཤེས་ནས། །མཁས་པས་ཡང་
དག་སྒྲུབ་པར་བྱེད། །ཅེས་གསུངས་ པའི་ཕྱིར། དེས་བརྩོན་འགྲུས་དེ་ཡང་ངོ་བོ་རྒྱུ་འབྲས་ལས་ལྡན་
འཇུག་པའི་རབ་དབྱེ་སོགས་ ཀྱི་སྒོ་ནས་ཉམས་སུ་ལེན་པར་བྱེད་དེ། ངོ་བོ་དགེ་བ་ལ་ཡང་དག་པར་སྤྲོ་བའི་
སེམས་པ། རྒྱུ་དད་པ་ དང་འདུན་པ། འབྲས་བུ་དྲན་སོགས་ ཀྱི་ཡོན་ཏན་གོང་དུ་འཕེལ་བ། བྱེད་ལས་
ཀུན་ལས་ཉོན་མོངས་ཕྱོགས་སྤོང་བ། མ་ཆགས་པ་སོགས་ ཀྱི་ཡོན་ཏན་དང་ལྡན་པ། རབ་དབྱེ་ལུས་ངག་
ཡིད་གསུམ་དང་ གོ་ཆའི་བརྩོན་འགྲུས་སོ གས་ཏེ་དྲུག་ལྡན་དུ་ཉམས་སུ་ལེན་པའི་ ཕྱིར་ཏེ། དེ་ཉིད་ལས། །
དགེ་ལ་ཡང་དག་སྤྲོ་བ་དང༌། །དད་དང་འདུན་ལ་བརྟེན་པ་དང༌། དྲན་སོགས་ཡོན་ཏན་འཕེལ་བྱེད་
དང༌། །ཀུན་ནས་ཉོན་མོངས་གཉེན་པོ་དང༌། །མ་ཆགས་ལ་སོགས་ཡོན་ཏན་ལྡན། །དེ་དག་ལ་ནི་
དེ་རྣམས་བདུན། །བརྩོན་འགྲུས་དེ་འདྲར་ཡོངས་ཤེས་ནས། །མཁས་པས་ཡང་དག་སྒྲུབ་པར་
བྱེད། །ཅེས་གསུངས་པའི་ཕྱིར། དེས་བསམ་གཏན་དེ་ཡང་ངོ་བོ་རྒྱུ་འབྲས་ལས་ལྡན་འཇུག་པའི་རབ་
དབྱེ་སྟེ་དྲུག་ལྡན་དུ་སྒྲུབ་པར་བྱེད་དེ། ངོ་བོ་སེམས་ནང་དུ་དམིགས་པ་ལ་ཡང་དག་པར་འཛིན་པའི་རང་
བཞིན་ཅན། རྒྱུ་དྲན་བརྩོན་ཁྱད་པར་ཅན། འབྲས་བུ་བསམ་གཏན་ལ་བརྟེན་ནས་ཐོབ་པའི་ བདེ་བ་
སྐྱེད་པར་བྱེད་པ། བྱེད་ལས་མངོན་པར་ཤེས་པ་སོགས་ལ་དབང་དུ་བསྒྱུར་བ། ཆོས་ཐམས་ཅད་ཀྱི་གཙོ་
བོར་གྱུར་ པའི་ཡོན་ཏན་དང་ལྡན་པ། མཐོང་ཆོས་ལ་བདེ་བར་ གནས་པའི་བསམ་གཏན་སོགས་ཀྱི་རབ་
དབྱེ་སྟེ་དྲུག་ལྡན་དུ་ཉམས་སུ་ལེན་པའི་ཕྱིར་ཏེ། དེ་ཉིད་ལས། སེམས་ནི་ནང་དུ་གནས་པ་དང༌། །
དྲན་དང་བརྩོན་འགྲུས་ལ་བརྟེ ན་པ། །བདེ་བ་སྐྱེད་པར་བྱེད་པ་དང༌། །མངོན་ཤེས་གནས་ལ་དབང་
བསྒྱུར་བ། །ཆོས་རྣམས་གི་ནི་གཙོ་བོ་སྟེ། །དེ་དག་ལ་ཡོད་དེ་རྣམ་ གསུམ། །བསམ་གཏ ན་དེ་
འདྲར་ཡོངས་ཤེས་ནས། །མཁས་པས་ ཡང་ད ག་སྒྲུབ་པར་བྱེད། །ཅེས་གསུངས་པའི་ཕྱིར། དེས་
ཤེས་རབ་དེ་ཡང་ངོ་བོ་རྒྱུ་འབྲས་ལས་ལྡན་འཇུག་པའི་རབ་དབྱེ་སྟེ་དྲུག་ལྡན་དུ་སྒྲུབ་པར་བྱེད་དེ། ངོ་བོ་
392



ཆོས་རབ་ཏུ་རྣམ་འབྱེད་ཀྱི་རིག་པ། རྒྱུ་ཏིང་ངེ་འཛིན། འབྲས་བུ་ཉོན་མོངས་པ་ལས་གྲོལ་བ། བྱེད་
ལས་ཤེས་རབ་ཀྱི་འཚོ་བས་འཚོ་ཞིང་ལེགས་ བཤད་སྒྲོག་པ། ཆོས་ཐམས་ཅད་ཀྱི་མཆོག་ཏུ་ གྱུར་ པའི་ཡོན་
ཏན་ དང་ལྡན་པ། རབ་དབྱེ་ཀུན་རྫོབ་ཤེས་པའི་ཤེས་རབ་སོགས་ཏེ་དྲུག་ལྡན་དུ་ཉམས་སུ་ལེན་ པའི་ ཕྱིར་
ཏེ། དེ་ཉིད་ལས། ཤེས་བྱ་ཡང་དག་རབ་རྣམ་འབྱེད། །ཏིང་ངེ་འཛིན་ལ་བརྟེ ན་པ་ དང༌། །ཀུན་
ནས་ཉོན་མོངས་ཤིན་ཏུ་གྲོལ། །ཤེས་རབ་འ ཚོ་བ་ལེགས་བཤད་དང་། །ཆོས་རྣམས་ཀྱི་ནི་མཆོག་ཡིན་
ཏེ། །དེ་དག་ལ་ཡོད་དེ་རྣམ་ གསུམ། །ཤེས་རབ་དེ་འདྲར་ཡོངས་ཤེས་ནས། །མཁས་པས་ཡང་དག་
སྒྲུབ་པར་བྱེད། །ཅེས་གསུངས་པའི་ ཕྱིར།
གཞན་ཡང་། བྱང་ཆུབ་སེམས་དཔས་སྦྱིན་སོགས་དྲུག་པོ་རེ་རེ་ཡང་དམ་པ་དྲུག་ལྡན་དུ་སྒྲུབ་པར་
བྱེད་དེ། རྟེན་དམ་པ་བྱང་ཆུབ་ཀྱི་སེམས་ལ་བརྟེན་ནས། དངོས་པོ་དམ་པ་དངོས་པོ་ཐམས་ཅད་ལ་
སྤྱོད་པ། ཆེད་དུ་བྱ་བ་ད མ་པ་སེམས་ཅན་གྱི་དོན་དུ་སྤྱོད་པ། ཐབས་མཁས་ད མ་པ་འཁོར་གསུམ་རྣམ་
པར་མི་རྟོ ག་པའི་ ཤེས་རབ་ཀྱིས་ཟིན་པ། བསྔོ་བ་ད མ་པ་ རྫོགས་བྱང་དུ་བསྔོ་བ། དག་པ་ད མ་པ་སྒྲིབ་པ་
དག་པར་བྱེད་པའི་ད མ་པ་དྲུག་ལྡན་དུ་སྒྲུབ་པར་བྱེད་ པའི་ཕྱིར། །
བདུན་པ་སྒྲུབ་པའི་འབྲས་བུ་ནི། བཤད་མ་ཐག་པའི་འབྲས་བུ་དེ་དག་དང༌། རིན་ཆེན་ཕྲེང་པ་
ལས། སྦྱིན་པས་ལོངས་སྤྱོད་ཁྲི མས་ཀྱིས་བདེ། །བཟོད་པས་མདངས་གསལ་བརྩོན་པས་བརྗིད། །
བསམ་གཏ ན་གྱིས་ཞི་བློ་ཡིས་གྲོལ། །སྙིང་རྗེ་བས་ནི་དོན་ཀུན་འགྲུབ། །བདུན་པོ་འདི་དག་མ་ལུས་
པ། །ཅིག་ཅར་ཕ་རོལ་ཕྱིན་པ་ཡིས། །ཡེ་ཤེས་བསམ་མི་ཁྱབ་པའི་ཡུལ། །རྣམ་པ་ཐམས་ཅད་
མཁྱེན་ཉིད་ཐོབ། །ཅེས་གསུངས་པ་ལྟར་རོ། །
བརྒྱད་པ་སྒྲ་བཤད་པ་ནི། དབུལ་བ་དོར་བས་སྦྱིན་པ། ཉོན་མོངས་པའི་ཚ་གདུང་སེལ་བས་ཚུལ་
ཁྲི མས། ཁོང་ཁྲོའི་གནོད་པ་བཟོད་པས་ བཟོད་པ། ཡོན་ཏ ན་མཆོག་ལ་སྦྱོར་བས་ བརྩོན་འགྲུས། ཡིད་
དམིགས་པ་ལ་འཛིན་པས་ བསམ་གཏན། དོན་ཤེས་པས་ཤེས་རབ་ཅེས་བྱ་སྟེ། མདོ་སྡེའི་རྒྱ ན་ལས།
དབུལ་བ་དོར་བར་བྱེད་པ་དང༌། །བསིལ་བ་ཐོབ་དང་ཁོང་ཁྲོ་བཟོད། །མཆོག་སྦྱོར་བ་དང་ཡིད་
འཛིན་དང༌། །དོན་ད མ་ཤེས་པའི་ཕྱིར་བཤད་དོ། །ཞེས་གསུངས་པའི་ཕྱིར། །
དགུ་པ་ནི། བསྡུ་བའི་དངོས་པོ་ལ་བཞིར་ཡོད་དེ། དེ་ལ་སྦྱིན་པ། སྙན་པར་སྨྲ་བ། གདུལ་
བྱའི་དོན་སྤྱོད་པ། དོན་མཐུན་པ་རྣམས་སུ་ཡོད་ པའི་ཕྱིར་ཏེ། མདོ་སྡེའི་རྒྱུ ན་ལས། སྦྱིན་མཚུངས་དེ་
སྟོ ན་ལེན་འཇུག་དང༌། །བདག་ཉིད་རྗེས་སུ་འཇུག་རྣམས་ཀྱི། །སྙན་པར་སྨྲ་དང་དོན་སྤྱོད་དང༌། །
་
393



དོན་མཐུན་ཉིད་དུ་མཛད་པ་ཡིན། །ཞེས་གསུངས་པ་དང༌། སློབ་དཔོན་རྟ་དབྱངས་ཀྱིས། སྦྱིན་ པའི་
གཡབ་མོས་ལེགས་བོས་ནས། །སྙན་པར་སྨྲ་བའི་ གཏ མ་བྱ་སྟེ། །དོན་སྤྱོད་པ་ཡིས་བག་ཕབ་ནས། །
དོན་མཐུན་གྲོས་ཆེན་འདེབས་པར་བྱེད། །ཅེས་གསུངས་པ་ལྟར་རོ། །
བརྒྱད་པ། འཇུག་སྒྲུབ་བཤད་པ།
གཉིས་པ་འཇུག་སྒྲུབ་བཤད་པ་ལ། མདོ་ལས་གསུངས་ཚུལ་དང༌། དེའི་དོན་བསྟན་བཅོས་ཀྱིས་
འགྲེལ་ཚུལ་གཉིས་ལས། དང་པོ་ནི། ཡུམ་བར་མར། ཤཱ་རིའི་བུས་སྨྲས་པ། ཚེ་དང་ལྡན་པ་གང་པོ་
ཅི་ཙམ་གྱིས་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཐེག་པ་ཆེན་པོ་ལ་ཡང་དག་པར་འཇུག་པ་་་་་་
དང་། ཐེག་པ་ཆེན་པོ་ལ་འཇོག་པར་འགྱུར་བ་ཡིན། གང་པོས་སྨྲས་པ། ཚེ་དང་ལྡན་པ་ཤཱ་རིའི་བུ་
འདི་ལ་བྱུང་ཆེན་སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་ཅིང་འདོད་པས་དབེན་སྡིག་ཏོ་མི་དགེ་བའི་ཆོས་ཀྱིས་་
དབེན་པ་རྟོག་པ་དང་དཔྱོད་པ་དང་བཅས་པ་དབེན་པ་ལས་སྐྱེ་བའི་དགའ་བ་དང་བདེ་བ་ཅན་བསམ་་་་་
གཏན་དང་པོ་ཉེ་བར་ བསྒྲུབས་ཏེ་གནས་སོ། །དེ་བཞིན་དུ་བསམ་གཏན་གཉིས་པ་དང་གསུམ་པ་དང་
བཞི་པ་ཉེ་བར་བསྒྲུབས་ཏེ་གནས་སོ། །དེ་བཞིན་དུ་ནམ་མཁའ་མཐའ་ཡས་སྐྱེ་མཆེད་དང་། རྣམ་ཤེས་
མཐའ་ཡས་སྐྱེ་མཆེད་དང༌། ཅི་ཡང་མེད་པའི་སྐྱེ་མཆེད་དང༌། འདུ་ཤེས་མེད། འདུ་ཤེས་མེད་མིན་གྱི་
སྐྱེ་མཆེད་ལ་སྙོམས་པར་འཇུག་པ་སྟེ། འདི་དག་ནི་བྱུང་ཆེན་བསམ་གཏན་དང་གཟུགས་མེད་པ་ལ་
འཇུག་པ་ལ་ཞེས་པ་ནས། ཚེ་དང་ལྡན་པ་ཤཱ་རིའི་བུ་དེ་ལྟར་ན་བྱང་ཆེན་ཐེག་པ་ཆེན་པོ་ལ་ཡང་དག་པར་
འཛེག་པ་ཞེས་བྱའོ། །ཞེས་པའི་བར་ གསུངས།
གཉིས་པ་ནི། དེའི་དོན་བཤད་པ་ལ། བསམ་གཏན་གཟུགས་མེད་སྦྱིན་སོགས་དང༌། །ཞེས་
སོགས་རྩ་འགྲེལ་རྣམས་གསུངས། དེ་ཡང་མདོའི་འཕྲོས་ཚུལ་ནི། གོང་དུ་བྱང་ཆེན་ཐེག་པ་ཆེན་པོ་ལ་
འཇུག་པ་དང༌། འཛེག་པར་མང་དུ་གསུངས་པ་ལས་འཕྲོས་ནས། ཤཱ་རིའི་བུས་ཐེག་ཆེན་ལ་འཇུག་པ་
དང་འཛེག་པ་གང་ཞེས་དྲིས་པའི་ལན་དུ། གང་པོས་མདོ་ཚན་དང་པོ་ལྔ་ཐེག་པ་ཆེན་ པོ་ལ་འཇུག་པ་
དང་། ཕྱི་མ་བཞི་འཛེག་པའི་སྒྲས་བཤད་ནས་བསྟན། བསྟན་བཅོས་སུ་འཕྲོས་ཚུལ་ལ་ཡང་། འོ་ན།
བུ་མང
394



གོ་སྒྲུབ་ཀྱི་མཇུག་ཐོགས་དེ་མ་ཐག་ཏུ་འཇུག་སྒྲུབ་འཆེད་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་
དེ། སྔར་བཤད་པ་དེ་ལྟར་གོ་བགོས་པ་ལ་འཇུག་པ་འབྱུང་བའི་རྒྱུ་མཚན་གྱིས་དེ་ལྟར་བསྟན་པའི་ཕྱིར།
དཔེར་ན་ རྒྱལ་པོ་གཡུལ་དུ་འཇུག་པའི་ཚེ་དང་པོར་རང་ཉིད་ཀྱིས་གོ་ལེགས་ པར་ བགོས་པ་དེའི་ རྗེས་སུ་་་་་
གཡུལ་ངོ་ལ་སྤྲོད་པའི་ལམ་དུ་འཇུག་པ་བཞིན་ནོ། །ཞེས་མཚམས་སྦྱོར་བ་ལ། དེ་ལྟར་གོ་བགོས་པ་ལ་
འཇུག་པ་འབྱུང་བས། གཉིས་པ་འཇུག་པའི་སྒྲུབ་པ། ཞེས་གསུངས། འོ་ན་འཇུག་སྒྲུབ་དེ་གང་ཞེ་
ན། དེ་སྟོན་པ་ལ། བསམ་གཏན་གཟུགས་མེད་སྦྱིན་སོགས་ དང༌། །ཞེས་སོགས་རྐང་པ་བརྒྱད་
གསུངས། དེ་ཉིད་ཚིག་དོན་གྱི་སྒོ་ནས་ བཤད་པ་ལ། བསམ་གཏན་དང༌། ཞེས་སོགས་གསུངས།
བསྡུས་དོན་གྱི་སྒོ་ནས་བཤད་པ་ལ། ཐེག་པ་ཆེན་པོའི་ཆོས་མཐའ་དག་གནོན་པའི་ངོ་བོ་ཉིད་ཡིན་ པས་
འཇུག་པའི་སྒྲུབ་པ་རྣམ་པ་དགུའོ། །ཞེས་གསུངས།
འདིའི་འཇུག་པ་དང་འཛེག་པའི་ཁྱད་པར་གང་ཞེ་ན། ཉི་སྣང་ལས་འདི་གཉིས་རྣམ་གྲངས་སུ་
བཤད་ལ། རྒྱན་སྣང་ལས་ཞུགས་པ་དང་གནས་པ་གཉིས་དང་པོར་ཐོབ་པ་དང༌། ཕྱིས་ཁྱད་པར་དུ་འགྲོ་
བ་ལ་བཤད་དོ། །འོ་ན་འཛེག་ཡུལ་གྱི་ཐེག་ཆེན་དེ་གང་ཞེ་ན། འཛེག་ཡུལ་དེ་ལ་དགུ་ཡོད་པའི། དང་
པོ་བས མ་གཏན་དང་གཟུགས་མེད་ཀྱི་སྙོམས་འཇུག་སྟོན་པ་ལ། མདོ་ལས། ཚེ་དང་ལྡན་པ་ཤཱ་རིའི་བུ་
འདི་ལ་བྱང་ཆེན་སྦྱིན་པའི་ཕར་ཕྱིན་ལ་སྤྱོད་ཅིང་། ཞེས་པ་ནས། སེམས་ཅན་རྣམས་ ཀྱང་ཡོངས་སུ་
སྨིན་པར་བྱེད་དོ། །སངས་རྒྱས་ཀྱི་ཞིང་ཡོངས་སུ་དག་པར་བྱེད་དོ། །ཞེས་པའི་བར་གསུངས། དེའི་
དོན་འཆད་པ་ལ། རྩ་བར། བསམ་གཏན་གཟུགས་མེད་སྦྱིན་སོགས་ལ། །འཇུག་པའི་སྒྲུབ་པ་ཐེག་
ཆེན་ལ། །འཛེག་པ་ཡིན་པར་ཤེས་པར་བྱ། །ཞེས་གསུངས། དེ་ཉིད་འགྲེལ་པས་འཆད་པ་ལ།
བསམ་གཏན་དང་གཟུགས་མེད་པའི་སྙོམས་པར་འཇུག་པ་དང༌། ཞེས་གསུངས།
གཉིས་པ་འཇུག་ཡུལ་གྱི་སྦྱིན་སོགས་ཕར་ཕྱིན་དྲུག་པོ་དེ་སྟོན་པ་ལ། ཤཱ་རིའི་བུ་གཞན་ཡང་བྱང་
ཆེན་དེ་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པས། སེམས་ཅན་ཐམས་ཅད་ཀྱི་
ཉོན་མོངས་པ་རབ་ཏུ་སྤང་བའི་ཕྱིར། ཆོས་སྟོན་པར་བྱའོ་སྙམ་པ་འདི་ནི་བྱང་ཆེན་སྦྱིན་པའི་ཕ་རོལ་ཏུ་
ཕྱིན་པའོ། །ཞེས་པ་ནས། ཚེ་དང་ལྡན་པ་ཤཱ་རིའི་བུ་འདི་ནི་བྱང་ཆེན་ཕར་ཕྱིན་དྲུག་ལ་སྤྱོད་པའི་ཐེག་
པ་ཆེན་པོའོ། །ཞེས་པའི་ བར་ གསུངས།
དེའི་དོན་འཆད་པ་ལ། རྩ་བར། སྦྱིན་སོགས་ལ། འཇུག་པའི་སྒྲུབ་པ། ཞེས་སོགས་ དང༌།
འགྲེལ་པར། སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་ དང་། ཞེས་གསུངས།
395



གསུམ་པ་འཛེག་ཡུལ་གྱི་ལམ་སྟོན་པ་ལ། ཚེ་དང་ལྡན་པ་ཤཱ་རིའི་བུ་གཞན་ཡང་བྱང་ཆེན་ ཐེག་པ་
ཆེན་པོ་ནི་རྣམ་ པ་ཐམས་ཅད་དུ་བྱང་ཆུབ་ཀྱི་ཕྱོགས་ ཀྱི་ཆོས་སུམ་ཅུ་རྩ་བདུན་སྒོམ་པ་དང༌། རྣམ་ པར་
ཐར་པའི་སྒོ་སྟོང་པ་ཉིད་དང༌། མཚན་མ་མེད་པ་ དང༌། སྨོན་པ་མེད་པ་ དང༌། རྣམ་པ་ཐམས་ཅད་དུ་
དེ་བཞིན་གཤེགས་པའི་སྟོབས་བཅུ་དང༌། མི་འཇིགས་པ་བཞི་དང༌། སོ་སོ་ཡང་དག་པར་རིག་པ་བཞི་
དང་། སངས་རྒྱས་ཀྱི་ཆོས་མ་འདྲེས་པ་རྣ མས་སྒོམ་པར་བྱེད་པ་འདི་ནི་ཚེ་ དང་ལྡན་པ་ཤཱ་རིའི་བུ་བྱང་
ཆེན་ཐེག་པ་ཆེན་པོའོ། །ཞེས་གསུངས། དེའི་དོན་འཆད་པ་ལ། རྩ་བར། ལམ་ལ། འཇུག་
པའི༑ ཞེས་སོགས་ དང༌། འགྲེལ་པར། མཐོང་བ་དང༌། སྒོམ་པ་དང༌། མི་སློབ་པ་ དང༌། ཁྱད་
པར་གྱི་ལམ་ དང་། ཞེས་གསུངས། །
བཞི་པ་འཛེག་ཡུལ་གྱི་བྱམས་སོགས་ཚད་མེད་བཞི་སྟོན་པ་ལ། ཚེ་དང་ལྡན་པ་ཤཱ་རིའི་བུ་གཞན་
ཡང་བྱང་ཆེན་དེ་བྱམས་པ་ དང་ལྡན་པའི་སེམས་ཡངས་པ་རྒྱ་ཆེན་པོར་གྱུར་ཅིང་མི་གཉིས་པ་ཚད་མེད་ པ་་་
འཁོན་མེད་པ། འགྲན་ཟླ་མེད་པ། ཞེས་པ་ནས། འདི་ནི་བྱང་ཆེན་ ཚད་མེད་པ་རྣམས་ལ་སྤྱོད་པའི་
ཤེར་ཕྱིན་ཏེ། ཚེ་དང་ལྡན་པ་ཤཱ་རིའི་བུ་འདི་ནི་བྱང་ཆེན་ཐེག་པ་ཆེན་ པོའོ། །ཞེས་པའི་བར་གསུངས།
དེའི་དོན་འཆད་པ་ལ། རྩ་བར། བྱམས་ལ་སོགས་ལ། འཇུག་པའི་སྒྲུབ་པ། ཞེས་སོགས་དང༌།
འགྲེལ་པར། ཚད་མེད་པ་བཞི་དང་། ཞེས་གསུངས།
ལྔ་པ་འཛེག་ཡུལ་གྱི་དམིགས་པ་མེད་པ་ དང་ལྡན་པའི་ལམ་དེ་སྟོན་པ་ལ། ཚེ་དང་ལྡན་པ་ཤཱ་རིའི་བུ་
གཞན་ཡང་བྱང་ཆེན་ཐེག་པ་ཆེན་པོ་ནི། ནང་སྟོང་པ་ཉིད་ཤེས་ཀྱང་དམིགས་པའི་ཚུལ་གྱིས་ན། ཞེས་
པ་ནས། འདུས་མ་བྱས་རྣམས་ལ་མི་དམིགས་ པའི་ཚུལ་གྱིས་ཤེས་པ་མི་འཇུག་པ་འདི་ནི་བྱང་ཆེན་ཐེག་པ་
ཆེན་ པོའོ། །ཞེས་པའི་ བར་ གསུངས། དེའི་དོན་འཆད་པ་ལ། རྩ་བར། དམིགས་པ་མེད་ དང་ལྡན་
པ་དང༌། །འཇུག་པའི། ཞེས་སོགས་ དང༌། འགྲེལ་པར། མི་དམིགས་པ་དང་ལྡན་པ་དང༌། ཞེས་
གསུངས།
དྲུག་པ་འཛེག་ཡུལ་འཁོར་གསུམ་དག་པའི་ལམ་དེ་སྟོན་པ་ལ། ཤཱ་རིའི་བུས་སྨྲས་པ། ཚེ་དང་ལྡན་
པ་གང་པོ་ཅི་ཙམ་གྱིས་ན། བྱང་ཆེན་ཐེག་པ་ཆེན་ པོ་ལ་ཞུགས་པ་ཞེས་བྱའོ། །གང་པོས་སྨྲས་པ། ཚེ་
དང་ལྡན་པ་ཤཱ་རིའི་བུ་འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ཚེ་སྦྱིན་པའི་ཕ་རོལ་ཏུ་ཕྱིན་པ་ལ་འཛེག་་་་་་
ཀྱང་དེས་སྦྱིན་པའི་ཕ་རོལ་ཏུ་ཕྱིན་པ་མི་དམིགས་ཏེ། ཞེས་པ་ནས། བྱང་ཆུབ་སེམས་དཔའ་མི་དམིགས་
པའི་ཡིད་ལ་བྱེད་པ་མི་ད མིགས་ པའི་ཚུལ་གྱིས་དམིགས་སུ་མེད་པ་དེ་ལྟར་ན་ཚེ་ དང་ལྡན་པ་ཤཱ་རིའི་བུ་བྱུང་
396



ཆེན། ཐེག་པ་ཆེན་ པོ་ལ་འཛེག་པ་ཞེས་བྱའོ། །ཞེས་པའི་ བར་ གསུངས། དེའི་དོན་འཆད་པ་ལ།
འཁོར་གསུམ་རྣམ་པར་དག་པ་ལ། འཇུག་པའི། ཞེས་སོགས་དང་། འགྲེལ་པར། དངོས་པོ་
ཐམས་ཅད་ལ་འཁོར་གསུམ་དག་པ་དང༌། ཞེས་གསུངས།
བདུན་པ་འཛེག་ཡུལ་གྱི་ཆེད་དུ་བྱ་བ་སྟོན་པ་ལ། ཚེ་དང་ལྡན་པ་ཤཱ་རིའི་བུ་གཞན་ཡང་བྱང་ཆེན་
རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱ་བས་མ་འདྲེས་པ་སྒོམ་པ་རྣམ་པར་ཞིག་ པའི་་་༌
དོན་དུ་བྱང་ཆེན་བྱང་ཆུབ་ཀྱི་ཆོས་སུམ་ཅུ་རྩ་བདུན་དེ་མི་དམིགས་པའི་ཚུལ་གྱིས་སྒོམ་པར་བྱེད་དེ། ཞེས་
པ་ནས། སངས་རྒྱས་དམིགས་སུ་མེད་པའི་ཕྱིར། འདི་ནི་ཐ་སྙད་ཙམ་སྟེ་འདི་ལྟ་སྟེ་སངས་རྒྱས་ཞེས་བྱ་
བར་ ཡང་དག་པར་ཤེས་ཏེ། ཚེ་དང་ལྡན་པ་ཤཱ་རིའི་བུ་དེ་ལྟར་ན་བྱང་ཆེན་ཐེག་པ་ཆེན་ པོ་ལ་འཛེག་པ་
ཞེས་བྱའོ། །ཞེས་པའི་ བར་གསུངས། དེའི་དོན་འཆད་པ་ལ། རྩ་བར། ཆེད་དུ་བྱ་ལ། འཇུག་
པའི། ཞེས་སོགས་ དང༌། འགྲེལ་པར། ཆེད་དུ་བྱ་བ་དང༌། ཞེས་གསུངས། བརྒྱད་པ་འཛེག་ཡུལ་
གྱི་མངོན་ཤེས་དྲུག་པོ་དེ་སྟོན་པ་ལ། ཚེ་དང་ལྡན་པ་ཤཱ་རིའི་བུ་གཞན་ཡང་བྱང་ཆེན་སེམས་དང་པོ་བསྐྱེད་
པ་ནས་ཉེ་བར་ བཟུང་སྟེ། སྙིང་པོ་བྱང་ཆུབ་ལ་འདུག་གི་བར་དུ་མངོན་པར་ཤེས་པ་ཐམས་ཅད་ཡོངས་སུ་
རྫོགས་པའི་ཕྱིར་ན། སེམས་ཅན་ཡོངས་སུ་སྨིན་པར་བྱེད་དོ། །ཞེས་པ་ནས། དེ་རྣམ་པ་ཐམས་ཅད་
མཁྱེན་པ་ཉིད་ཀྱི་ཡེ་ཤེས་ཐོབ་པར་མ་གྱུར་གྱི་བར་དུ་ཐེག་པ་དེ་དང་ནམ་ཡང་མི་འབྲལ་ལོ། །ཞེས་པའི་
བར་གསུངས།
དེའི་དོན་འཆད་པ་ལ། རྩ་ བར། མངོན་ཤེས་དྲུག་ལ། འཇུག་པའི། ཞེས་སོགས་
དང་། འགྲེལ་པར། མངོན་པར་ཤེས་པ་དྲུག་དང༌། ཞེས་གསུངས། དགུ་པ་འཛེག་ཡུལ་གྱི་རྣམ་
མཁྱེན་སྟོན་པ་ལ། དེ་རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ཐོབ་ནས་ཀྱང་། ཉན་ཐོས་དང་རང་
སངས་རྒྱས་ཐམས་ཅད། ཅེས་སོགས་གསུངས། དེའི་དོན་འཆད་པ་ལ། རྩ་བར། རྣམ་ཀུན་མཁྱེན་
པའི་ཚུལ་ལ་ནི། འཇུག་པའི་སྒྲུབ་པ་ཐེག་ཆེན་ལ། །འཛེག་པ་ཡིན་པར་ཤེས་པར་བྱ། །ཞེས་
དང་། འགྲེལ་པར། རྣམ་པ་ཐམས་ཅད་མཁྱེན་པ་ཉིད་དག་ལ་ཡང་དག་པར་གནས་པའི་མཚན་ཉིད་
ནི། ཞེས་གསུངས། འཛེག་ཡུལ་དེ་ལ་དགུ་པོ་དེར་འཇོག་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་
ཡོད་དེ། དེ་ལ་རྒྱུའི་ལམ་གྱི་དབང་དུ་བྱས་པ་དང༌། འབྲས་བུའི་ལམ་གྱི་དབང་དུ་བྱས་པ་གཉིས་སུ་ཡོད་
པའི་ཕྱིར། དང་པོ་ལ་ཡང་། འཇིག་རྟེན་པའི་ལམ་གྱི་དབང་དུ་བྱས་པ་དང་། འཇིག་རྟེན་ལས་འདས་
པའི་ལམ་གྱི་དབང་དུ་བྱས་པ་དང༌། དེ་གཉིས་ཐེག་ཆེན་མ་ཡིན་པ་ལས་ཁྱད་པར་དུ་བྱེད་པའི་ལམ་གྱི་
397



དབང་དུ་བྱས་ནས་དགུ་པོ་དེར་བཞག་པའི་ཕྱིར། དང་པོ་གྲུབ་སྟེ། དེའི་དབང་དུ་བྱས་ནས་བསམ་
གཏན་གཟུགས་མེད་ བཞག་པའི་ཕྱིར། གཉིས་པ་ལ་ཡང་། རང་དོན་སྒྲུབ་པའི་ལམ་གྱི་ དང༌། གཞན་
དོན་སྒྲུབ་པའི་ལམ་གྱི་དབང་དུ་བྱས་པ་གཉིས་སུ་ཡོད་པའི་ཕྱིར། དང་པོ་གྲུབ་སྟེ། དེའི་དབང་དུ་བྱས་
ནས་མཐོང་ལམ་དང་སྒོམ་ལམ་སོགས་བཞག་པའི་ཕྱིར་ཏེ། དང་པོས་ཡོན་ཏན་ཐོབ་པར་བྱེད། ཕྱི་མས་
སྒྲིབ་པ་སྤོང་བར་བྱེད་པའི་ཕྱིར། གཉིས་པ་གྲུབ་སྟེ། དེའི་དབང་དུ་བྱས་ནས་བྱམས་སོ གས་ཚད་མེད་
བཞི་དང་། ཞེན་པའི་དམིགས་པ་མེད་པའི་ཡེ་ཤེས་གཉིས་བཞག་པའི་ཕྱིར་ཏེ། དང པོས་གཞན་དོན་ལ་
སྤྲོ་བར་བྱེད། གཉིས་པས་གཞན་དོན་སྒྲུབ་པ་ལ་མཁས་པར་བྱེད་པའི་ཕྱིར། གསུམ་པ་གྲུབ་སྟེ། འཁོར་
གསུམ་རྣམ་པར་མི་རྟོག་པས་དམིགས་པའི་སྒོ་ནས་ཁྱད་པར་དུ་བྱེད། ཆེད་དུ་བྱ་བ་ལ་འཇུག་པས་ཐོབ་
བྱའི་སྒོ་ནས་ཁྱད་པར་དུ་བྱེད། མངོན་ཤེས་དྲུག་གིས་མཐུའི་སྒོ་ནས་ཁྱད་པར་དུ་བྱེད་པའི་ཕྱིར། གཉིས་
པ་འབྲས་བུའི་ལམ་གྱི་དབང་དུ་བྱས་ནས་རྣམ་མཁྱེན་བཞག་སྟེ། རྣམ་མཁྱེན་ཐོབ་ནས་གདུལ་བྱ་ལ་ཆོས་
འཁོར་བསྐོར་བར་བྱེད་པའི་ཕྱིར།
ཁ་ཅིག བསམ་གཏན་གཟུགས་མེད་རྣམས་འཇིག་རྟེན་པའི་ལམ་དུ་འཇོག་པ་མི་འཐད་པར་ཐལ།
དེ་རྣམས་མཐོང་སྒོམ་གྱི་ལམ་གྱི་ངོ་བོར་ཡང་འགྱུར་བ་ཡོད་པའི་ཕྱིར་ན་སྐྱོན་མེད་དེ། འཇིག་རྟེན་པའི་
ལམ་དེ་ཤས་ཆེ་བས་དེ་ལྟར་བཞག་པའི་ཕྱིར། ཁོ་ན་རེ། སྐབས་འདིར་ཐེག་ཆེན་གྱི་མཐོང་ལམ་སོགས་
ལམ་བཞི་པོ་དེ་རྒྱུའི་ལམ་དུ་བཤད་པ་མི་འཐད་དེ། ཐེག་ཆེན་གྱི་མི་སློབ་ལམ་ཡིན་ན་རྒྱུའི་ལམ་མ་ཡིན་
དགོས་པའི་ཕྱིར་ན་སྐྱོན་མེད་དེ། མཐོང་ལམ་དང་སྒོམ་ལམ་ས་བདུན་པ་མན་ཆད་དང་། མི་སློབ་ལམ་
ས་བརྒྱུད་པ་དང༌། ཁྱད་པར་གྱི་ལམ་ས་དགུ་པ་དང་བཅུ་པ་ལ་འཇོག་པའི་ཕྱིར་ཏེ། དེ་ལྟར་དུ་འབུམ་
པར་འཆད་པ་ལྟར་དུ་ལེགས་པའི་ཕྱིར། དེས་ན་ས་བརྒྱུད་པའི་ཡེ་ཤེས་ལ་མི་སློབ་ལམ་ཞེས་བརྗོད་པའི་རྒྱུ་
མཚན་ཡོད་དེ། ས་བརྒྱད་པའི་ཡེ་ཤེས་དེ་འབད་རྩོལ་རགས་པ་དང་བཅས་པའི་སྒོ་ནས་ལམ་ལ་མི་སློབ་
པའི་ལམ་ཡིན་པའི་ཕྱིར་ཏེ། ཐེག་ཆེན་གྱི་སློབ་ལམ་ན་མི་སློབ་ལམ་གྱི་མིང་བཏགས་པ་ཡོད་པར་མདོ་
བསྟན་བཅོས་མང་པོ་ལས་གསུངས་པའི་ཕྱིར། །
འོ་ན་འཛེག་ཡུལ་དགུ་པོ་དེའི་རིམ་པ་འདི་ལྟར་སྟོན་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་
ཡོད་དེ། ཐོག་མར་རང་གི་སེམས་འདོད་ཡོན་ལ་མི་གཡེང་བར་བྱེད་པའི་བསམ་གཟུགས་བསྒྲུབས་ཏེ།
སེམས་ལས་རུང་དུ་བྱས། དེ་ལྟར་སེམས་ལ་བརྟན་པ་ཐོབ་པ་ན་ཚོགས་གཉིས་ལ་སློབ། དེའི་འོག་ཏུ་ཕ་
རོལ་ཏུ་ཕྱིན་པ་དྲུག་བསྟན། དེའི་འོག་ཏུ་ཚོ གས་གཉིས་ག་སོག་པ་དེ་ཡང་དེ་ཁོ་ན་ཉིད་ཀྱི་དོན་ལ་ལྷག་
398



(ལ་ལས་
པར་མོས་པ་བསྐྱེད་པའི་ཕྱིར། དེ་རྟོ གས་པའི་ལམ་ལ་འཇུག་ལ། དེའི་འོག་ཏུ་རང་ གིས་ ཆོས་ཉིད་མཐོང་
བ་ གཞན་གྱི་དོན་བྱ་བར་སྤྲོ་བའི་ཕྱིར། ཚད་མེད་པ་བཞི་ལ་འཇུག དེའི་འོག་ཏུ་ཚད་མེད་པ་བཞིས་
གཞན་དོན་ལ་འཇུག་པ་ནི། དེའི་འཆིང་བ་ནི་མངོན་ཞེན་ཡིན་ པས་ཆོས་ཉིད་མི་དམིགས་པ་དང་ལྡན་
པ་ལ་འཇུག དེའི་འོག་ཏུ་ངོ་བོ་ཉིད་མེད་པའི་རྣལ་འབྱོར་དང་ལྡན་པ་དེ་ཇི་ལྟར་འཇུག་སྙམ་པ་ལ་ལས་
བྱ་བ་བྱེད་པ་པོ་གསུམ་མི་དམིགས་པར་སྒྱུ་མའི་སྐྱེས་བུ་བཞིན་དུ་དངོས་པོ་ཐམས་ཅད་ལ་འཁོར་གསུམ་་་་་
ཡོངས་སུ་དག་པའི་སྒོ་ནས་འཇུག དེའི་འོག་ཏུ་དེ་ལྟར་སྤྱོད་པ་རྣམས་རང་གི་བསྒྲུབ་བྱ་ལ་འབད་པའི་
ཕྱིར། ཆེན་པོ་གསུམ་གྱི་ཆེད་དུ་བྱ་བ་ལ་འཇུག དེའི་འོག་ཏུ་ཆེད་དུ་བྱ་བ་ལ་འབད་པ་རྣམས་ནི་གཞན་
གྱི་སེམས་ཤེས་པ་སོགས་ཀྱི་ ཕྱིར། བརྩོན་པར་བྱེད་པས་མངོན་ཤེས་དྲུག་ལ་འཇུག དེའི་འོག་ཏུ་མངོན་
ཤེས་ཐོབ་པ་རྣམས་ནི་ཤེས་བྱ་དུ་མ་ཤེས་ན་དེ་ནི་བདག་གིས་ རྣམ་མཁྱེན་ཐོབ་པར་བྱའོ་སྙམ་དུ་སྤྲོ་བ་དྲག་་་་
པོ་སྐྱེ་བས་རྣམ་མཁྱེན་ལ་འཇུག་པའི་རིམ་པ་དང་ མཐུན་པར་བསྟན་པའི་ཕྱིར།
འདིའི་སྐབས་སུ་འཇུག་སྒྲུབ་ཀྱི་རྣམ་གཞག་སྤྱིར་བསྟན་པ། བསམ་གཏན་གཟུགས་ མེད་བྱེ་བྲག་
ཏུ་བཤད་པ། ཚད་མེད་བཞི་བྱེ་བྲག་ཏུ་བཤད་པའོ། །དང་པོ་ལ། མཚན་ཉིད། དབྱེ་བ། ས་
མཚམས་སོ། །དང་པོ་ནི། ཐེག་པ་ཆེན་པོའི་རྒྱུ་འབྲས་ཀྱི་ཆོས་ཅི་རིགས་པ་རྩེ་སྦྱོར་གཙོ་བོར་གྱུར་པའི་
སྒོ་ནས་ཉམས་སུ་ལེན་པ་ལ་འཇུག་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་དེ། འཇུག་སྒྲུབ་
ཀྱི་མཚན་ཉིད། གཉིས་པ་དེ་ལ་དབྱེ་ན། བསམ་གཏན་གཟུགས་མེད་ལ་འཇུག་པའི་སྒྲུབ་པ། སྦྱིན་
སོགས་ ཕར་ཕྱིན་དྲུག་ལ་འཇུག་པའི་སྒྲུབ་པ། ལམ་ལ་འཇུག་པའི་སྒྲུབ་པ། བྱམས་སོགས་ ཚད་མེད་བཞི་
ལ་འཇུག་པའི་སྒྲུབ་པ། དམིགས་པ་མེད་པ་དང་ལྡན་པ་ལ་འཇུག་པའི་སྒྲུབ་པ། འཁོར་གསུམ་རྣམ་པར་
དག་པ་ལ་འཇུག་པའི་སྒྲུབ་པ། ཆེད་དུ་བྱ་བ་ལ་འཇུག་པའི་སྒྲུབ་པ། མངོན་ཤེས་དྲུག་ལ་འཇུག་པའི་
སྒྲུབ་པ། རྣམ་མཁྱེན་ལ་འཇུག་པའི་སྒྲུབ་པ་རྣམས་སུ་ཡོད། གསུམ་པ་ས་མཚམས་ནི། ཐེག་ཆེན་གྱི་
སྦྱོར་ལམ་དྲོད་ནས་ས་བཅུ་པའི་བར་དུ་ཡོད། གཉིས་པ་ལ་གང་གིས་ཐོབ་བྱེད་ཀྱི་རྒྱུ་བཤད་པ། གང་
ཐོབ་པའི་ངོ་བོ་བཤད་པ། དེ་ལྟར་ཐོབ་པའི་ རྟགས་ བཤད་པ། ཐོབ་པ་པོའི་གང་ཟག་བཤད་པ། མཐའ་
ཅུང་ཟད་དཔྱད་པ་དང་ལྔ་ལས། དང་པོ་ལ། ཐོབ་བྱེད་ཀྱི་རྣམ་གཞག་སྤྱིར་བསྟན་པ། བསམ་གཏན་
དང་པོ་ཐོབ་བྱེད་བྱེ་བྲག་ཏུ་བཤད་པ་དང་། ལྷག་མ་དེ་དང་མཚུངས་པར་བསྟན་པ། ལམ་དགུ་པོ་ གང་
དུ་གཏོགས་པར་བཤད་པའོ། །དང་པོ་ལ་ཉེར་བ སྡོགས་ ཀྱིས་བསྡུས་ཤིང༌། རང་གི་ཐོབ་བྱར་གྱུར་པའི་
གོང་སའི་དངོས་གཞི་སྙོམས་འཇུག་ཐོབ་བྱེད་ཀྱི་ ཐབས་སུ་གྱུར་པའི་ཁམས་གོང་གི་སས་བསྡུས་ཀྱི་ དགེ་བའི་་
399



རིག་པ། གོང་སའི་ཉེར་བ རྡོ གས ཀྱི་ མཚན ཉི ད། དེ་ལ དབྱེ་ན བརྒྱད དུ ཡོད དེ། བསམ ག ཏན དང་
པོའི་ཉེར་བ རྡོ གས་ ནས་སྲིད་རྩེའི་ཉེར་བསྡོགས་ ཀྱི་ བར་ བརྒྱད ཡོད པའི་ཕྱིར། ཉེར་བ རྫོགས་ ཀྱི་ཚོར་བ་
ཡིན་ན། ཚོར་བ་བཏང་སྙོམས་ཡིན་པས་ཁྱབ་ཅིང་། ཉེར་བསྡོགས་ཕལ་ཆེ་བ་ལ་དག་པ་བ་དང༌།
བསམ་གཏན་དང་པོའི་ཉེར་བ སྡོགས་ལ་དག་པ་བ་ དང་། ཟག་མེད་གཉིས་ ཡོད་དེ། བསམ་གཏན་གྱི་
དངོས་གཞི་མ་ཐོབ་པའི་ འཕགས་ པ་དེའི་རྣམས་ཀྱིས་བསམ་གཏན་དང་པོའི་ཉེར་བསྡོ གས་ལ་བརྟེན་ནས་་་་
རང་གི་ངོས་སྐལ་གྱི་སྤང་བྱའི་ས་བོན་སྤོང་བ་ཡོད་པའི་ཕྱིར།
ཉི་འོག་པའི་བྱེ་བྲག་སྨྲ་པ་རྣམས་ནི། བསམ་གཏན་དང པོའི་ཉེར་བསྡོ གས་ལ་ད ག་པ་བ། ཟག་
མེད། ཉོན་མོངས་ཅན་དང་གསུམ་ཡོད་པར་འདོད་དེ། མཛོད་རྩ་བ་ལས། དེ་དག་ལས་ནི་
ཉེར་བསྡོགས་ བརྒྱད། །དག་པ་བདེ་མིན་སྡུག་བསྔལ་མིན། །དང་པོར་འཕགས་ པ་ཁ་ཅིག་
གསུམ། །ཞེས་གསུངས་པའི་ཕྱིར། ཉི་འོག་པའི་ལུགས་དེ་མི་འཐད་དེ། ཉེར་བསྡོགས་རྣམས་རང་གི་
འོག་ས་ལ་འདོད་ཆགས་ དང་བྲལ་བྱེད་ཡིན་ལ། ཉེར་བསྡོགས་ཉོན་མོངས་ཅན་གྱིས་དེ་ལྟར་མི་ནུས་པའི་
ཕྱིར། ཉེར་བསྡོགས་ཀྱིས་བསྡུས་ཤིང་རང་གི་ཐོབ་བྱར་གྱུར་པའི་བསམ་གཏན་གྱི་དངོས་གཞིའི་སྙོམས་
འཇུག་ཐོབ་བྱེད་ཀྱི་ཐབས་སུ་གྱུར་པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ་དེ། བསམ་གཏན་
གྱི་ཉེར་བསྡོགས་ཀྱི་མཚན་ཉིད། དེ་ལ་དབྱེ་ན་བཞི་ཡོད། ཉེར་བསྡོགས་ ཀྱི་སས་བསྡུས་ཤིང་། རང་གི་ཐོབ་
བྱར་གྱུར་པའི་གཟུགས་མེད་ཀྱི་དངོས་གཞི་སྙོམས་འཇུག་ཐོབ་བྱེད་ཀྱི་ཐབས་སུ་གྱུར་པའི་གཟུགས་མེད་ཀྱི་་་
སས་བསྡུས་ཀྱི་དགེ་བའི་རིག་པ། གཟུགས་མེད་ཀྱི་ཉེར་བསྡོགས་ཀྱི་མཚན་ཉིད། དབྱེ་ན་བཞི་ཡོད་དོ། །
གཉིས་པ་ལ། མཚན་ཉིད། དབྱེ་བ། སོ་སོའི་རང་བཞིན། ཡིད་བྱེད་དྲུག་འ ཇིག་རྟེན་པའི་
ལམ་བཞིར་བསྡུས་ཚུལ་དང་བཞི་ལས། དང་པོ་ནི། ཉེར་བསྡོགས་ ཀྱི་སས་བསྡུས་ཤིང་རང་གི་ཐོབ་བྱར་
གྱུར་པའི་བསམ་གཏན་དང་པོའི་དངོས་གཞི་སྙོམས་འཇུག་ཐོབ་བྱེད་ཀྱི་ཐབས་སུ་གྱུར་པའི་བསམ་གཏན་་་་་
དང་པོའི་སས་བསྡུས་ཀྱི་དགེ་བའི་རིག་པ། བསམ་གཏན་དང་པོའི་ཉེར་བསྡོགས་ཀྱི་མཚན་ཉིད།
གཉིས་པ་ནི། དེ་ལ་དབྱེ་ན། བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་ལས་དང་
པོ་བ་དང༌། ཉོན་མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་གཉིས་སུ་ཡོད་དེ། ཉན་ས་
ལས། དེ་ལ་ཡིད་ལ་བྱེད་པའི་ལས་དང་པོ་བ་ནི། རྩེ་གཅིག་ཏུ་བྱ་བ་ཉིད་ལ་ཇི་སྲིད་དུ་ཡིད་ལ་བྱེད་པ་མ་
ཐོབ་ཅིང་སེམས་རྩེ་གཅིག་པ་ཉིད་ལ་མ་རེག་གི་བར་དུ་ལས་ དང་པོ་བ་ཡིན་ནོ། །དེ་ལ་ཉོན་མོངས་རྣམ་
པར་སྦྱོང་བའི་ ལས་ དང་པོ་བ་ནི། ཡིད་ལ་བྱེད་པ་ཐོབ་པ་ཉོན་མོངས་པ་རྣམས་ལ་སེམས་སྦྱོང་བར་འདོད་
400



པའི་མཚན་ཉིད་སོ་སོར་རིག་པའི་ཡིད་ལ་བྱེད་པ་ལས་ བརྩམས་ཤིང་ལེན་པ་ལ་གོམས་པ་གང་ཡིན་པ་སྟེ།
ཞེས་གསུངས་པའི་ཕྱིར། ཉོན་མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་ཐོབ་པ་ལ་བསམ་
གཏན་དང་པོའི་ཉེར་བསྡོགས་ཡིད་ལ་བྱེད་པའི་ ལས་ དང་པོ་བ་ཐོབ་པ་སྔོན་དུ་འགྲོ་དགོས་ཏེ། ཉོན་
མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་ དང༌། ལྷག་མཐོང་གིས་ བསྡུས་པའི་བསམ་
གཏན་དང་པོའི་ཉེར་བསྡོགས་ གཉིས་དོན་གཅིག བས མ་གཏན་དང་པོའི་ཉེར་བསྡོགས་ཡིད་ལ་བྱེད་
པའི་ལས་དང་པོ་བ་དང༌། ཞི་གནས་ཀྱིས་བསྡུས་པའི་བསམ་གཏན་དང་པོའི་ཉེར་བསྡོགས་གཉིས་དོན་
གཅིག་པ་གང་ཞིག ལྷག་མཐོང་གིས་ བསྡུས་པའི་བསམ་གཏན་དང་པོའི་ཉེར་བསྡོགས་ཐོབ་པ་ལ། ཞི་
གནས་ཀྱིས་བསྡུས་པའི་ བསམ་གཏན་དང་པོའི་ཉེར་བསྡོགས་ཐོབ་པ་སྔོན་དུ་འགྲོ་དགོས་པའི་ཕྱིར། ལྷག་
མཐོང་ཐོབ་པ་ལ་ཞི་གནས་ཐོབ་པ་སྔོན་དུ་འགྲོ་དགོས་པའི་ཕྱིར་ཏེ། །
སྤྱོད་འཇུག་ལས། ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་ བར་འཇོམས་
བར་ ཤེས་བྱ་སྟེ། །ཐོག་མར་ཞི་གནས་བཙལ་བྱ། ཞེས་གསུངས་པའི་ཕྱིར་དང་། དཀོན་མཆོག་
བརྩེགས་པར། ཚུལ་ཁྲི མས་ལ་ནི་གནས་ནས་ཏིང་ངེ་འཛིན་ཐོབ་སྟེ། །ཏིང་ངེ་འཛིན་ཐོབ་ནས་ ཀྱང་
ཤེས་རབ་སྒོམ་པར་བྱེད། །ཅེས་དང་། སྒོམ་རིམ་ལས། དེ་ལྟ་བས་ན་སྒྲིབ་པ་མཐའ་དག་སྤངས་
ནས་ཡོངས་སུ་དག་པའི་ཡེ་ཤེས་འབྱུང་བར་འདོད་པས་ཞི་ གནས་ལ་གནས་ནས་ཤེས་རབ་སྒོམ་པར་བྱེད་་་་
དོ༑ ༑ཞེས་གསུངས་པའི་ཕྱིར།
འོ་ན། ལྷག་མཐོང་ཐོབ་པ་ལ་ཞི་གནས་ཐོབ་པ་སྔོན་དུ་འགྲོ་དགོས་ན། ཞི་གནས་སྒྲུབ་ཚུལ་དེ་
གང་ཞེ་ན། འདི་ལ་དབུས་མཐའ་ལས་གསུངས་ཚུལ་དང༌། ཀུན་བཏུས་དང་མདོ་སྡེའི་རྒྱུན་ལས་
གསུངས་ཚུལ་དང་གཉིས་ལས། དང་པོ་ནི། ཉེས་པ་ལྔའི་གཉེན་པོར་སྤོང་བའི་འདུ་བྱེད་ བརྒྱད་བརྟེན་
པའི་སྒོ་ནས་ཞི་གནས་སྒྲུབ་པར་བྱེད་པ་ཡིན་ཏེ། དབུས་མཐའ་ལས། ཉེས་པ་ལྔ་སྤོང་འདུ་བྱེད་
བརྒྱད། །བརྟེན་པའི་རྒྱུ་ལས་བྱུང་བ་འོ། །ཞེས་གསུངས་པའི་ཕྱིར། །
ཉེས་པ་ལྔ་ཡང་ཡོད་དེ། ཏིང་ངེ་འཛིན་སྒོམ་པའི་སྦྱོར་བའི་ཚེ་འགལ་རྐྱེན་ལེ་ལོ། ཏིང་ངེ་འཛིན་
སྒོམ་པ་ལ་འཇུག་པའི་ཚེ་ཏིང་ངེ་འཛིན་སྒོམ་པའི་གདམས་ངག་བརྗེད་པ། དངོས་གཞིའི་ཚེ་བྱིང་རྒོད། །
བྱིང་རྒོད་བྱུང་བའི་ཚེ་གཉེན་པོ་འདུ་མི་བྱེད་པ་ དང༌། བྱིང་རྒོད་དང་བྲལ་ནས་སེམས་དམིགས་པ་ལ་རྩེ་
གཅིག་ཏུ་གནས་པའི་ཚེ་གཉེན་པོ་མངོན་པར་འདུ་བྱེད་པ་རྣམས་སུ་ཡོད་པའི་ཕྱིར་ཏེ། དེ་ཉིད་ལས། ལེ་
ལོ་དང་ནི་གདམས་ངག་རྣམས། །བརྗེད་དང་བྱིང་དང་རྒོད་པ་དང་། །འདུ་མི་བྱེད་དང་འདུ་བྱེད་
རྒྱུ
401



དེ། །འདི་དག་ཉེས་པ་ལྔར་འདོད་དོ། །ཞེས་གསུངས་པའི་ཕྱིར། སྤོང་བའི་འདུ་བྱེད་ བརྒྱུད་ཡོད་
དེ། ཉེས་པ་དང་པོ་ལེ་ལོའི་གཉེན་པོ་བཞི། ཉེས་པ་ཕྱི་མ་བཞིའི་གཉེན་པོ་བཞི་སྟེ་བརྒྱད་ཡོད་པའི་
ཕྱིར༑ དང་པོ་ཡོད་དེ། ཤིན་སྦྱངས་ཐོབ་པ་ན་ཏིང་ངེ་འཛིན་སྒོམ་པ་ལ་མི་སྤྲོ་བའི་ལེ་ལོ་ལྡོག་པས་ཤིན་
སྦྱངས་སྐྱེ་དགོས་ལ། དེ་སྐྱེ་བ་ལ་ཏིང་ངེ་འཛིན་སྒོམ་པའི་བརྩོན་འགྲུས་རྩོམ་དགོས་ལ། དེ་སྐྱེ་བ་ལ་
ཏིང་ངེ་འཛིན་ལ་དོན་གཉེར་གྱི་འདུན་པ་སྐྱེ་དགོས་ལ། དེ་སྐྱེ་བ་ལ་ཏིང་ངེ་འཛིན་གྱི་ཡོན་ཏན་མཐོང་
ནས་ཡིད་འཕྲོགས་པའི་དད་པ་དགོས་པའི་ཕྱིར་ཏེ། དེ་ཉིད་ལས། གནས་དང་དེ་ལ་གནས་པ་དང་། །
རྒྱུ་དང་འབྲས་བུ་ཉིད་དུ་འོ། །ཞེས་གསུངས་པའི་ཕྱིར། དོན་ནི། གནས་ནི་བདུན་པ་སྟེ་རྩོལ་བའི་
གནས་སོ། །དེ་ལ་གནས་པ་ནི་རྩོལ་བའ མ་བརྩོན་འགྲུས་སོ། །རྒྱུ་ནི་འདུན་པའི་རྒྱུ་སྟེ་དད་པ་དང་།
འབྲས་བུ་ནི་རྩོལ་བའི་འབྲས་བུ་སྟེ་ཤིན་སྦྱངས་སོ། སྔར་བཤད་པའི་ཉེས་པ་ཕྱི་མ་བཞིའི་གཉེན་པོ་ཡང་
ཡོད་དེ། ཏིང་ངེ་འཛིན་གྱི་དམིགས་པ་རྣམས་མི་བརྗེད་པའི་དྲན་པ། བྱིང་རྒོད་འབྱུང་མི་འབྱུང་རྟོག་
པའི་ཤེས་བཞིན། བྱིང་རྒོད་ཀྱི་གཉེན་པོ་མངོན་པར་འདུ་བྱེད་པའི་སེམས་པ། བྱིང་རྒོད་དང་བྲལ་
བའི་ཚེ་སེམས་རྣལ་དུ་འཇོག་པའི་བཏང་སྙོམས་རྣམས་སུ་ཡོད་པའི་ཕྱིར་ཏེ། དེ་ཉིད་ལས། དམིགས་
པ་བརྗེད་པར་མ་གྱུར་དང༌། །བྱིང་དང་རྒོད་པ་རྟོག་པ་དང༌། །དེ་སྤོང་མངོན་པར་འདུ་བྱེད་ དང༌། }
ཞི་ཚེ་རྣལ་དུ་འཇོག་པ་འོ། །ཞེས་གསུངས་པའི་ཕྱིར།
གཉིས་པ་ནི། སེམས་གནས་པའི་ཐབས་དགུ་ལ་བརྟེན་ནས་ཞི་གནས་བསྒྲུབ་དགོས་པར་གསུངས་
ཏེ༑ ཀུན་བཏུས་ལས། ཞི་གནས་གང་ཞེ་ན། འདི་ལྟ་སྟེ། ནང་ཉིད་དུ་འཇོག་པ་དང་། རྒྱུན་དུ་
འཇོག་པ་དང༌། བསླན་ཏེ་འཇོག་པ་དང་། ཉེ་བར་འཇོག་པ་དང༌། དུལ་བར་བྱེད་པ་དང་། ཞི་
བར་བྱེད་པ་དང༌། རྣམ་པར་ཞི་བར་བྱེད་པ་དང༌། རྩེ་གཅིག་ཏུ་འཇོག་པ་དང་། མཉམ་པར་འཇོག་
པའོ༑ ༑ཞེས་གསུངས་པའི་ཕྱིར། །
དེ་ཡང་དང་པོ་ནང་ཉིད་དུ་འཇོག་པ་ནི། དང་པོར་ལྷ་སྐུ་ལ་སོགས་པ་དམིགས་པ་གང་ཡང་རུང་བ་
ལ་སེམས་གཏད་ནས་སྒོམ་པར་བྱེད་པའི་ཏིང་ངེ་འཛིན་ཅིག་ལ་འཇོག་ལ། དེ་སྟོན་པ་ལ། མདོ་སྡེའི་
རྒྱུན་ལས། དམིགས་པ་ལ་ནི་སེམས་གཏད་ནས། ཞེས་གསུངས།
གཉིས་པ་རྒྱུན་དུ་འཇོག་པ་ནི། དམིགས་པ་དེ་ཉིད་འཕྲོ་མཐུད་དེ་སྒོམ་པར་བྱེད་པའི་ཏིང་ངེ་འཛིན་
ཅིག་ལ་འཇོག་ལ། དེ་སྟོན་པ་ལ། དེ་ཉིད་ལས། དེ་རྒྱུན་རྣམ་པར་གཡེང་མི་བྱ། །ཞེས་གསུངས་
པའི་ཕྱིར། གསུམ་པ་བསླན་ཏེ་འཇོག་པ་ནི། སེམས་སྔར་གྱི་དམིགས་ པ་ ལས་ གཡེང་བའི་ཚེ་སླར་ཡང་
-
I
402



སེམས་སྔར་གྱི་དམིགས་པ་ལ་གཏད་དེ་སྒོམ་པར་བྱེད་པའི་ཏིང་ངེ་འཛིན་ཅིག་ལ་འཇོག་ལ། དེ་སྟོན་པ་ལ།
དེ་ཉིད་ལས། རྣམ་གཡེང་མྱུར་དུ་རྟོགས་བྱས་ལ། །དེ་ལ་སླར་ནི་བསླན་པར་བྱ། །ཞེས་གསུངས།
བཞི་པ་ཉེ་བར་འཇོག་པ་ནི། དམིགས་པ་གོང་འཕེལ་དུ་བཏང་སྟེ་སྒོམ་པར་བྱེད་པའི་ཏིང་ངེ་འཛིན་ཅིག་
ལ་འཇོག་ལ། དེ་སྟོན་པ་ལ། དེ་ཉིད་ལས། བློ་ལྡན་གོང་ནས་གོང་དུ་ཡང་། །སེམས་ནི་ནང་དུ་
བསྡུ་བར་བྱ། །ཞེས་གསུངས། ལྔ་པ་དུལ་བར་བྱེད་པ་ནི། ཏིང་ངེ་འཛིན་སྒོམ་པའི་ཚེ། བྱིང་རྒོད་
བྱུང་བ་ན་ཏིང་ངེ་འཛིན་གྱི་ཡོན་ཏན་བསམ་པའི་སྒོ་ནས་ཏིང་ངེ་འཛིན་སྒོམ་པ་ལ་སྤྲོ་བ་བསྐྱེད་དེ། སེམས་
དམིགས་པ་ལ་འཛིན་པར་བྱེད་པའི་ཏིང་ངེ་འཛིན་ཅིག་ལ་འཇོག་ལ། དེ་སྟོན་པ་ལ། དེ་ཉིད་ལས། དེ་
ནས་ཡོན་ཏན་མཐོང་བའི་ཕྱིར། །ཏིང་ངེ་འཛིན་ལ་སེམས་དུལ་ལོ། །ཞེས་གསུངས།
དྲུག་པ་ཞི་བར་བྱེད་པ་ནི། ཏིང་ངེ་འཛིན་སྒོམ་པའི་ཚེ། རྒོད་པ་བྱུང་བ་ན་རྣམ་གཡེང་གི་
ཉེས་དམིགས་བསམ་པའི་སྒོ་ནས་ཏིང་ངེ་འཛིན་སྒོམ་པ་ལ་མི་དགའ་བ་ཞི་བར་བྱས་ཏེ། སེམས་དམིགས་
པ་ལ་འཛིན་པར་བྱེད་པའི་ཏིང་ངེ་འཛིན་ཅིག་ལ་འཇོག་ལ། དེ་སྟོན་པ་ལ། དེ་ཉིད་ལས། རྣམ་གཡེང་
ཉེས་པ་མཐོང་བའི་ཕྱིར། །དེ་ལ་མི་དགའ་ཞི་བར་བྱ། །ཞེས་གསུངས། བདུན་པ། རྣམ་པར་ཞི་
བར་བྱེད་པ་ནི། ཏིང་ངེ་འཛིན་སྒོམ་པའི་ཚེ་ཆགས་སེམས་དང་ཡིད་མི་བདེ་བྱུང་ན་དེ་མ་ཐག་ཞི་བར་
བྱས་ཏེ་སྒོམ་པར་བྱེད་པའི་ཏིང་ངེ་འཛིན་ཅིག་ལ་འཇོག་ལ། དེ་སྟོན་པ་ལ། དེ་ཉིད་ལས། བརྣབ་
སེམས་ཡིད་མི་བདེ་ལ་སོགས། །ལངས་པ་དེ་བཞིན་ཞི་བར་བྱ། །ཞེས་གསུངས། བརྒྱད་པ། རྩེ་
གཅིག་ཏུ་འཇོག་པ་ནི། འབད་རྩོལ་དང་བཅས་པའི་སྒོ་ནས་སེམས་རང་གི་དམིགས་པ་ལ་ཇི་ལྟར་འདོད་
འདོད་དུ་འཇོག་པའི་ཏིང་ངེ་འཛིན་ཅིག་ལ་འཇོག་ལ། དེ་སྟོན་པ་ལ། དེ་ཉིད་ལས། དེ་ནས་སྡོམ་
བརྩོན་ཅན་གྱིས་ནི། །སེམས་ལ་མངོན་པར་འདུ་བྱེད་བཅས། །རང་གི་ངང་གིས་འབྱུང་བ་ཐོབ། །
ཅེས་གསུངས། དགུ་པ། མཉམ་པར་འཇོག་པ་ནི། འབད་མེད་ལྷུན་གྲུབ་ཏུ་སེམས་རང་གི་དམིགས་
པ་ལ་ཇི་ལྟར་འདོད་འདོད་དུ་མཉམ་པར་འཇོག་པའི་ཏིང་ངེ་འཛིན་ཅིག་ལ་བྱེད་ལ། དེ་སྟོན་པ་ལ། དེ་
ཉིད་ལས། དེ་གོམས་པ་ལས་འདུ་མི་བྱེད། །ཅེས་གསུངས།
དེ་ལྟ་བུའི་སེམས་གནས་དགུ་པ་དེ་ལ་འདོད་སེམས་རྩེ་གཅིག་པའི་ཏིང་ངེ་འཛིན་ཞེས་བྱ་ལ། འབད་
མེད་ལྷུན་གྲུབ་ཏུ་སེམས་རང་གི་དམིགས་པ་ལ་ཇི་ལྟར་འདོད་དུ་མཉམ་པར་བཞག་བཞིན་པའི་ངང་ནས་་་་
ཤིན་སྦྱངས་ཀྱིས་ཟིན་པའི་བདེ་བ་ཐོབ་པ་ན་ཞི་གནས་ཐོབ་པ་ དང༌། བསམ་གཏན་དང་པོའི་ཉེར་
བསྡོགས་ཐོབ་པ། སྒོམ་བྱུང་གི་བློ་ཐོབ་པ། གོང་སའི་ཤེས་པ་ཐོབ་པ་ཞེས་བྱ་ལ། དེ་སྟོན་པ་ལ། དེ་
403



ཉིད་ལས། དེ་ནས་དེ་ཡི་ལུས་དང་སེམས། །ཤིན་ཏུ་སྦྱངས་པ་ཆེས་ཐོབ་ནས། །ཡིད་ལ་བྱེད་པ་དང་
བཅས་པ། །ཞེས་གསུངས། ། དེ་ལྟ་བུའི་ཞི་གནས་དེའི་ངང་ནས་རང་གི་དམིགས་པ་ལ་དཔྱད་སྟོབས་
ཀྱིས་དྲངས་པའི་ཤིན་སྦྱངས་ཀྱི་བདེ་བས་ཟིན་པའི་རང་ཡུལ་ལ་སོ་སོར་རྟོ ག་པའི་ཤེས་རབ་ཐོབ་པ་ན།
བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་ཐོབ་པར་འཇོག་པ་སོགས་་་་་་
འོག་ཏུ་འཆད། དེ་སྟོན་པ་ལ། དེ་ཉིད་ལས། དེ་ཡིས་དེ་ནི་འཕེལ་བྱས་ནས། །འཕེལ་བ་རིང་དུ་
འགྲོ་བ་ཡིས། །ཞེས་གསུངས། བསམ་གཏན་དང་པོའི་དངོས་གཞིའི་སྙོམས་འཇུག་དེ་སྟོན་པ་ལ། དེ་
ཉིད་ལས། དངོས་གཞིའི་གནས་པ་དེས་ཐོབ་བོ། །ཞེས་གསུངས།
འོ་ན་ལྷག་མཐོང་ཐོབ་པ་ལ་ཞི་གནས་ཐོབ་པ་སྔོན་དུ་འགྲོ་དགོས་ན། ཀུན་བཏུས་ལས། ལ་ལ་ནི་
ལྷག་མཐོང་ཐོབ་པ་ཡིན་གྱི་ཞི་གནས་ནི་མ་ཐོབ་སྟེ། དེ་ལྷག་མཐོང་ལ་བརྟེན་ནས་ཞི་གནས་ལ་བརྩོན་པར་
བྱེད་དོ། །ཞེས་གསུངས་པ་ཇི་ལྟ་བུ་ཞེ་ན། དེའི་དོན་བདེན་བཞི་མངོན་སུམ་དུ་རྟོགས་པའི་བསམ་
གཏན་དང་པོའི་ཉེར་བསྡོགས་ ཀྱི་སས་བསྡུས་པའི་ལྷག་མཐོང་ལ་བརྟེན་ནས་བདེན་བཞི་མངོན་སུམ་དུ་་་་་
རྟོགས་པའི་བསམ་གཏན་དང་པོའི་དངོས་གཞིའི་སྙོམས་འཇུག་གིས་བསྡུས་པའི་ཞི་གནས་སྒྲུབ་དགོས་པ་་་་
ལུང་དེའི་དོན་ཡིན་པའི་ཕྱིར་ཏེ། སའི་དངོས་གཞིར། གང་སྡུག་བསྔལ་ནས་ལམ་གྱི་ བར་ཡང་དག་པ་ཇི་
ལྟ་བ་བཞིན་དུ་ཤེས་ལ་བསམ་གཏན་དང་པོ་ལ་སོགས་པ་ནི་མ་ཐོབ་སྟེ། དེ་འདུག་མ་ཐག་ཏུ་སེམས་འཐོབ་
སྟེ་ཆོས་རབ་ཏུ་རྣམ་པར་འབྱེད་པ་ནི་མི་བྱེད་དོ། །དེ་ལྷག་པའི་ཤེས་རབ་དེ་ཉིད་ལ་བརྟེན་ནས་ལྷག་
པའི་སེམས་ལ་སྦྱོང་ བར་བྱེད་དོ། །ཞེས་གསུངས་པའི་ཕྱིར།
་་དེས་ན་སེམས་གནས་པའི་ཐབས་དགུ་ལ་བརྟེན་ནས་སེམས་རང་གི་དམིགས་པ་ལ་ཇི་ལྟར་འདོད་་་་་
འདོད་དུ་མཉམ་པར་འཇོག་ནུས་པའི་ཤིན་སྦྱངས་ཀྱི་བདེ་བས་ཟིན་པའི་ཏིང་ངེ་འཛིན་ནི། ཞི་གནས་ཀྱི་
མཚན་ཉིད། དབྱེ་ན། ཇི་སྙེད་པ་ལ་དམིགས་པའི་ཞི་གནས་དང་། ཇི་ལྟ་བ་ལ་དམིགས་པའི་ཞི་གནས་
གཉིས་སུ་ཡོད། ཞི་གནས་ཞེས་བརྗོད་པའི་རྒྱུ་མཚན་ཡོད་དེ། སེམས་ཕྱི་རོལ་གྱི་ཡུལ་ལ་འཕྲོ་བ་ཞི་ནས་
ནང་དུ་དམིགས་པ་ལ་རྩེ་གཅིག་ཏུ་གནས་པས་ན། ཞི་གནས་ཞེས་བརྗོད་པ་ཡིན་པའི་ཕྱིར། ཞི་གནས་
ཀྱི་ངང་ནས་རང་གི་དམིགས་པ་ལ་དཔྱད་སྟོབས་ཀྱིས་དྲངས་པའི་ཤིན་སྤུངས་ཀྱི་བདེ་བས་ཟིན་པའི་སྒོ་ནས་
རང་ཡུལ་ལ་སོ་སོར་དཔྱོད་པར་བྱེད་པའི་ཤེས་རབ། ལྷག་མཐོང་གི་མཚན་ཉིད། དེ་ལ་དབྱེ་ན་སྔར་
བཞིན་གཉིས་ཡོད། ལྷག་མཐོང་ཞེས་བརྗོད་པའི་རྒྱུ་མཚན་ཡོད་དེ། ལྷག་པ་སྟེ་ཁྱད་པར་གྱི་དོན་མཐོང་
བས་ན་ལྷག་མཐོང་ཞེས་བརྗོད་པའི་ཕྱིར། ཉོན་མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་
བ04



ལ་དབྱེ་ན་བསམ་གཏན་ དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་ནས། སྦྱོར་བ་
མཐའི་ཡིད་བྱེད་ ཀྱི་བར་དྲུག་ཡོད་དེ། ཀུན་བཏུས་ལས། ཡིད་ལ་བྱེད་པ་བདུན་གྱིས་བསམ་གཏན་དང་
པོ་ལ་སྙོམས་པར་འཇུག་པའི་ཕྱིར་ཏེ། ཡིད་ལ་བྱེད་པ་བདུན་གང་ཞེ་ན། མཚན་ཉིད་རབ་ཏུ་རིག་པའི་
ཡིད་ལ་བྱེད་པ་དང༌། མོས་པ་ལས་ བྱུང་བ་དང༌། རབ་ཏུ་དབེན་པ་དང༌། དགའ་བ་སྡུད་པ་དང༌། །
དཔྱོད་པ་དང༌། སྦྱོར་བའི་མཐའ་དང༌། སྦྱོར་བའི་མཐའི་འབྲས་བུ་ཡིད་ལ་བྱེད་པའོ། །ཞེས་
གསུངས་པའི་ཕྱིར། །
གསུམ་པ་སོ་སོའི་རང་བཞིན་ལ། བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་ལས་ དང་
པོ་བ་ནི། སེམས་གནས་པའི་ཐབས་དགུ་ལ་བརྟེན་ནས་སེམས་རང་གི་དམིགས་པ་ལ་ཇི་ལྟར་འདོད་
འདོད་དུ་འཇོག་པའི་ཞི་གནས་རྐྱང་བ་ལ་ཞུགས་པ་ཞིག་ལ་འཇོག་ལ། ཞི་གནས་དེའི་ངང་ནས་འདོད་པ་
ནི་སྡུག་བསྔལ་ཆེས་མང་ ཞིང་མ་ཞི་བ་དང༌། ཚེ་ཐུང་བ་སོགས་རགས་པ་དང༌། བསམ་གཏན་ དང་ པོ་
དེ་ལས་ བཟློག་སྟེ་ཞི་བའི་མཚན་ཉིད་དུ་སོ་སོར་ཐོས་བསམ་གྱིས་དཔྱོད་པར་བྱེད་ཅིང་། དེ་ལྟར་དཔྱད་
སྟོབས་ཀྱིས་དྲངས་པའི་ཤིན་སྦྱངས་ཀྱི་བདེ་བ་མ་སྐྱེས་པའི་ལྷག་མཐོང་རྗེས་མཐུན་པ་ཞིག་ལ་བསམ་གཏན་་
དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་དུ་འཇོག དེ་ལྟ་བུའི་མཚན་ཉིད་སོ་སོར་
རིག་པའི་ཡིད་བྱེད་དེ་ཡུན་རིང་དུ་གོམས་པར་བྱས་པ་ལ་བརྟེན་ནས་སྔར་བཞིན་འདོད་པ་ལ་རགས་པ་་་་་
དང༌། བསམ་གཏན་ དང་པོ་ལ་ཞི་བའི་རྣམ་པར་སོ་སོར་རྟོག་པའི་ཤེས་རབ་ཀྱིས་དཔྱོད་པར་བྱེད་ཅིང་།
དེ་ལྟར་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱི་བདེ་བས་ཟིན་པ་ན་བསམ་གཏན་དང་པོའི་ཉེར་་་་་་་་
བསྡོགས་མོས་པ་ཡིད་བྱེད་ཐོབ་པར་འཇོག དེའི་ཚེ་གང་ཟག་དེས་ལྷག་མཐོང་ཐོབ་པ། ཞི་ལྷག་ཟུང་
འབྲེལ་ཐོབ་པ། འདོད་པ་ལ་རགས་པ་དང༌། བསམ་གཏན་ དང་པོ་ལ་ཞི་བའི་རྣམ་པར་སོ་སོར་རྟོག་
པའི་ཤེས་རབ་ཀྱིས་དཔྱོད་པར་བྱེད་པའི་སྒོམ་བྱུང་གི་བློ་ཐོབ་པ་ཡིན་ནོ། །དེ་ལྟ་བུའི་ཞི་ལྷག་ཟུང་འབྲེལ་
གྱི་ཏིང་ངེ་འཛིན་གོམས་པར་བྱས་པ་ལ་བརྟེན་ནས་འ ཇིག་རྟེན་པའི་སྒོམ་སྤང་དུ་ གྱུར་པའི་འདོད་ཉོན་ཆེན་
པོའི་ཆེན་པོའི་དངོས་གཉེན་བྱེད་པའི་ནུས་པ་ཐོབ་པ་ན་བསམ་གཏན་དང་པོའི་ཉེར་བསྡོགས་རབ་ཏུ་་་་་་
དབེན་པ་ཡིད་བྱེད་ཐོབ་པར་འཇོག་
དེ་ལ་དྲུག་ཏུ་ཡོད་དེ། རང་གི་ངོས་སྐལ་གྱི་སྤང་བྱར་གྱུར་ པའི་འཇིག་རྟེན་པའི་སྒོམ་སྤང་ཉོན་
མོངས་ཆེན་པོ་སྐོར་གསུམ་གྱི་དངོས་གཉེན་བྱེད་པའི་འཇིག་རྟེན་པའི་སྒོམ་ལམ་བར་ཆད་མེད་ལམ་ཆུང་ངུ་་
སྐོར་གསུམ། དེ་གསུམ་རིམ་པ་བ ཞིན་དུ་སྤངས་པའི་འཇིག་རྟེན་པའི་སྒོམ་ལམ་རྣམ་གྲོལ་ལམ་ཆུང་ངུ་
II
405



སྐོར་གསུམ་ཡོད་པའི་ཕྱིར། དེ་ལྟར་འཇིག་རྟེན་པའི་འདོད་ཉོན་ཆེན་པོ་གསུམ་སྤངས་པ་ན་དེ་ནས་འདོད་
ཉོན་སྤང་བ་དང༌། དེས་དབེན་པ་ལ་དགའ་བར་འགྱུར་ཞིང་། དེ་གཉིས་ལ་ཕན་ཡོན་དུ་མཐོང་ནས་
དབེན་པ་ལས་སྐྱེས་པའི་དགའ་བདེ་ཆུང་དུས་རེག་པ་ན། གཉིད་རྨུགས་དང་རྒོད་པ་དང་བྲལ་བར་
བྱ་བའི་ཕྱིར་དུ་དུས་དུས་སུ་རབ་ཏུ་ཞི་བར་འགྱུར་བའི་ཡིད་བྱེད་ཀྱིས་དགའ་བར་བྱེད་ཅིང་། ཀུན་ཏུ་སྐྱོ་
བར་བྱེད་པའི་ཡིད་བྱེད་ཀྱིས་སྐྱོ་བར་བྱེད་པ་ནི་དགའ་སྙད་དེ་འཇིག་རྟེན་པའི་སྒོམ་སྤང་དུ་གྱུར་པའི་་་་་་་
འདོད་ཉོན་འབྲིང་གི་ཆེན་པོའི་དངོས་གཉེན་བྱེད་པའི་ནུས་པ་ཐོབ་པ་ན། བསམ་གཏན་དང་པོའི་ཉེར་
བསྡོགས་དགའ་བ་སྡུད་པའི་ཡིད་བྱེད་ཐོབ་པར་འཇོག དེ་ལ་ཡང་དྲུག་ཏུ་ཡོད་དེ། འཇིག་རྟེན་པའི་
འདོད་ཉོན་འབྲིང་སྐོར་གསུམ་གྱི་དངོས་གཉེན་རིམ་པ་བ ཞིན་དུ་བྱེད་པའི་འཇིག་རྟེན་པའི་སྒོམ་ལམ་བར་་་
ཆད་མེད་ལམ་འབྲིང་སྐོར་གསུམ་དང༌། དེ་གསུམ་སྤངས་པའི་འཇིག་རྟེན་པའི་སྒོམ་ལམ་རྣམ་གྲོལ་ལམ་
གསུམ་ཡོད་པའི་ཕྱིར། དེ་ལྟར་འཇིག་རྟེན་པའི་འདོད་ཉོན་འབྲིང་སྤངས་པ་ན་དགེ་བ་ལ་སྦྱོར་བའི་གེགས་
བྱེད་པའི་འདོད་པའི་ཀུན་དཀྲིས་མི་འབྱུང་བ་ན་འདི་སྙམ་དུ་ཅི་བདག་ལ་འདི་ཡོད་བཞིན་དུ་མི་མྱོང་་་་་་་་
བའ མ་འོན་ཏེ་མེད་པས་མ་མྱོང་སྙམ་ནས་སྡུག་པའི་མཚན་མ་ཡིད་ལ་བྱས་པས་འདོད་པ་ལ་འདུན་པ་་་་་་་་
འབྱུང་བ་ན། བདག་གི་སེམས་འདོད་པ་ལ་ཆགས་པ་དང་མ་བྲལ་ལོ་སྙམ་དུ་སྤང་བྱ་ལྷག་མ་སྤངས་པའི་
ཕྱིར་ཞི་རགས་སུ་སྒོམ་པ་ནི། བསམ་གཏན་དང་པོའི་ཉེར་བསྡོགས་དཔྱོད་པ་ཡིད་བྱེད་ཡིན་ལ། དེ་ལྟར་
དཔྱད་པས་འཇིག་རྟེན་པའི་འདོད་ཉོན་ཆུང་ངུ་སྐོར་གསུམ་མ་སྤངས་པར་མཐོང་ནས་དེ་སྤོང་བའི་ཕྱིར་ཞི་་
ལྷག་སྒོམ་པས་དེ་ཆུང་ངུའི་ཆེན་པོའི་དངོས་གཉེན་བྱེད་པའི་ནུས་པ་ཐོབ་པ་ན་བསམ་གཏན་དང་པོའི་ཉེར་
བསྡོགས་སྦྱོར་བ་མཐའི་ཡིད་བྱེད་ཐོབ་པར་འཇོག དེ་ལ་ལྔར་ཡོད་དེ། འཇིག་རྟེན་པའི་སྒོམ་སྤང་དུ་
གྱུར་པའི་འདོད་ཉོན་ཆུང་ངུ་སྐོར་གསུམ་གྱི་དངོས་གཉེན་རིམ་པ་བཞིན་དུ་བྱེད་པའི་འཇིག་རྟེན་པའི་སྒོམ་
ལམ་བར་ཆད་མེད་ལམ་ཆེན་པོ་སྐོར་གསུམ་དང༌། དེ་ཆུང་ངུའི་ཆེན་པོ་དང༌། དེ་ཆུང་ངུའི་འབྲིང་
གཉིས་སྤངས་པའི་འཇིག་རྟེན་པའི་སྒོམ་ལམ་རྣམ་གྲོལ་ལམ་ཆེན་པོའི་ཆུང་ངུ་དང་ཆེན་པོའི་འབྲིང་གཉིས་་་
སུ་ཡོད་པའི་ཕྱིར། དེ་ཆུང་ངུའི་ཆུང་ངུ་སྤངས་པའི་འཇིག་རྟེན་པའི་རྣམ་གྲོལ་ལམ་ཆེན་པོའི་ཆེན་པོ་ཐོབ་
པ་ན་བསམ་གཏན་དང་པོའི་སྦྱོར་བ་མཐའི་འབྲས་བུ་ཡིད་བྱེད་ཐོབ་པར་འཇོག་སྟེ། ཉན་ས་ལས། དེ་
ལ་མཚན་ཉིད་སོ་སོར་རིག་པའི་ཡིད་ལ་བྱེད་པས་ནི་སྤང་བར་བྱ་བ་གང་ཡིན་པ་དེ་སྤང་བ་ཡོངས་སུ་ཤེས་་་་
པར་བྱེད། ཐོབ་པར་བྱ་བ་གང་ཡིན་པ་དེ་ཡང་ཡོངས་སུ་ཐོབ་པར་བྱེད་ཅིང་སྤང་བར་བྱ་བ་སྤང་བ་
དང་། ཐོབ་པར་བྱ་བ་ཐོབ་པར་བྱ་བའི་ཕྱིར་སེམས་གཏོད་པར་ཡང་བྱེད་དོ། །མོས་པ་ལས་བྱུང་བའི་
406



ཡིད་ལ་བྱེད་པས་ནི་སྤང་བར་བྱ་བ་དང་། ཐོབ་པར་བྱ་བའི་ཕྱིར་ཡང་དག་པར་རྩོམ་པ་སྦྱོང་བར་བྱེད་
དོ། །རབ་ཏུ་དབེན་པ་ཡིད་ལ་བྱེད་པས་ནི་ཉོན་མོངས་པའི་རྣམ་པ་ཆེན་པོ་སྤོང་བར་བྱེད་དོ། །དགའ་
བ་སྡུད་པའི་ཡིད་ལ་བྱེད་པས་ནི་ཉོན་མོངས་པའི་རྣམ་པ་འབྲིང་སྤོང་བར་བྱེད་དོ། །དཔྱོད་པ་ཡིད་ལ་
བྱེད་པས་ནི་མངོན་པའི་ང་རྒྱལ་མེད་པ་ལ་སེམས་འཇོག་པར་བྱེད་དོ། །སྦྱོར་བ་མཐར་ཐུག་པའི་ཡིད་ལ་
བྱེད་པས་ནི་ཉོན་མོངས་པའི་རྣམ་པ་ཆུང་དུ་སྤོང་བར་བྱེད་དོ། །སྦྱོར་བ་མཐར་ཐུག་པའི་འབྲས་བུ་ཡིད་
ལ་བྱེད་པས་ནི་རྣམ་པ་དེ་དག་སྒོམ་པའི་འབྲས་བུ་ཉམས་སུ་མྱོང་བར་བྱེད་དོ། །ཞེས་གསུངས་པའི་ཕྱིར།
བཞི་པ་སྔར་བཤད་པའི་ཡིད་བྱེད་དྲུག་པོ་དེ་འཇིག་རྟེན་པའི་ལམ་བཞིར་འདུ་བ་ཡིན་ཏེ། ཡིད་
བྱེད་དང་པོ་གཉིས་འཇིག་རྟེན་པའི་སྦྱོར་བའི་ལམ། རབ་ཏུ་དབེན་པ་ཡིད་བྱེད་སྦྱོར་བ་མཐའི་ཡིད་བྱེད་
གཉིས་འཇིག་རྟེན་པའི་བར་ཆད་མེད་ལམ་དང༌། དཔྱོད་པ་ཡིད་བྱེད་འཇིག་རྟེན་པའི་ཁྱད་པར་གྱི་ལམ་
དང་༑ དགའ་བ་སྡུད་པའི་ཡིད་བྱེད་འཇིག་རྟེན་པའི་ལམ་བཞི་ཆར་གྱིས་བསྡུས་པ་ཡིན་ པའི་ཕྱིར་ཏེ།
བསྡུ་བ་ལས། མཚན་ཉིད་སོ་སོར་རིག་པ་དང་མོས་པ་ཡིད་ལ་བྱེད་པ་ནི་སྦྱོར་བའི་ལམ་གྱིས་བསྡུས་པ་
ཡིན་ནོ། །རབ་ཏུ་དབེན་པ་དང༌། སྦྱོར་བ་མཐར་ཐུག་པ་གཉིས་ནི་བར་ཆད་མེད་པའི་ལམ་གྱིས་
བསྡུས་པ་ཡིན་ནོ། །དགའ་བ་སྡུད་པ་ནི་ལམ་རྣམ་པ་བཞི་ཆར་གྱིས་བསྡུས་པ་ཡིན་ནོ། །དཔྱོད་པ་
ཡིད་ལ་བྱེད་པ་ནི་ཁྱད་པར་གྱི་ལམ་གྱིས་བསྡུས་པ་ཁོ་ན་ཡིན་ནོ། །ཞེས་གསུངས་པའི་ཕྱིར། བསམ་
གཏན་ དང་པོའི་ཉེར་བསྡོགས་ཡིན་ན། ཡིད་བྱེད་དྲུག་པོ་གང་རུང་ཡིན་ པས་མ་ཁྱབ་སྟེ། བསམ་གཏན་
དང་པོའི་ཉེར་བསྡོགས་མི་ལྕོགས་མེད་པ་དེ་དེ་གང་རུང་མ་ཡིན་པའི་ཕྱིར། །
གསུམ་པ་ལྷག་མ་རྣམས་དེ་དང་མཚུངས་པར་བསྟན་པ་ནི། བསམ་གཏན་དང་པོ་ལ་ཡིད་བྱེད་
བརྒྱད་ཡོད་པ་དེ་བཞིན་དུ། བསམ་གཏན་གཉིས་པ་ནས་སྲིད་རྩེའི་བར་ལ་ཡིད་བྱེད་བརྒྱད་བརྒྱུད་དུ་
ཡོད་དེ། ཀུན་བཏུས་ལས། བསམ་གཏན་དང་པོ་ལ་ཇི་ལྟ་བར་འདུ་ཤེས་མེད་འདུ་ཤེས་མེད་མིན་གྱི་སྐྱེ་
མཆེད་ ཀྱི་བར་དུ་ཡང་དེ་བཞིན་ནོ། །ཞེས་གསུངས་པའི་ཕྱིར། དེ་ཡང་བསམ་གཏན་གཉིས་པ་ལྟ་བུ་ལ་
མཚོན་ན། བསམ་གཏན་དང་པོ་ལ་རགས་པ་དང༌། གཉིས་པ་ལ་ཞི་བའི་མཚན་ཉིད་དུ་བལྟས་ནས་
སྒོམ་པར་བྱེད་པའི་ཞི་གནས་འབའ་ཞིག་པ་དེ་ལ་བསམ་གཏན་གཉིས་པའི་ཉེར་བསྡོགས་ཡིད་ལ་བྱེད་པའི་་
ལས་དང་པོ་པར་འཇོག་པ་སོགས། བསམ་གཏན་དང་པོ་དང་འདོད་པ་གཉིས་བརྗེས་པ་མ་གཏོགས་
སྔར་བཞིན་བྱས་ལ་དེས་གོང་མ་གོང་མ་ལ་རིགས་འགྲེའོ། །ཁྱད་པར་ནི་གཟུགས་ཀྱི་རྟེན་ལ་སྒོམ་ན་
བསམ་བྱུང་དང༌། གཟུགས་མེད་ཀྱི་རྟེན་སྒོམ་ན་ཐོས་བསམ་གཉིས་ཀ་མེད་པར་ཆོས་མངོན་པའི་སྤྱི་སྐད་
བ07



ཡིན་པར་ལེགས་བཤད་གསེར་ཕྲེང་ལས་བཤད་དོ། །
བཞི་པ་ལམ་དགུ་པོ་གང་དུ་གཏོགས་པར་ བཤད་པ་ལ། བྱེ་བྲག་སྨྲ་པ་རྣམ་བསམ་གཏན་དང་པོ་
གསུམ་གྱི་སྦྱོར་བ་མཐའི་འབྲས་བུ་ཡིད་བྱེད་ལ་ཉེར་བསྡོགས་དང་དངོས་གཞིའི་ཆ་གཉིས་གཉིས་སུ་ཡོད་་་་་
དེ། ཉན་ཐོས་ད བང་རྟུལ་རྣམས་ཀྱི་རྒྱུད་ཀྱི་དེ་གསུམ་གྱི་སྦྱོར་མཐའི་འབྲས་བུ་ཡིད་བྱེད་རྣམས་བསམ་
གཏན་གྱི་ཉེར་བསྡོགས་ཡིན་ལ། ཉན་ཐོས་ད བང་རྣོན་རྣམས་ཀྱི་རྒྱུད་ཀྱི་དེ་རྣམས་བསམ་གཏན་གྱི་
དངོས་གཞིའི་སྙོམས་འཇུག་ཡིན་ཏེ། བསམ་གཏན་དང་པོ་གསུམ་གྱི་ཉེར་བསྡོགས་དང་དངོས་གཞིས་མི་
མཚུངས་པས་ཉན་ཐོས་ད བང་རྟུལ་རྣམས་ཀྱིས་རང་རྒྱུད་ཀྱི་བསམ་གཏན་གྱི་སྦྱོར་བ་མཐའི་འབྲས་བུ་ཡིན་་་་
བྱེད་དེ་བསམ་གཏན་ དང་པོའི་དངོས་གཞིའི་ངོ་བོར་སྐྱེད་མི་ནུས་པའི་ཕྱིར། བསམ་གཏན་བཞི་པ་ལ་མི་
མཚུངས་ཏེ། བསམ་གཏན་བཞི་པའི་ཉེར་བསྡོགས་དང་དངོས་གཞིའི་ཚོར་བ་གཉིས་ས་མཚུངས་པས་
ཉན་ཐོས་ད བང་རྟུལ་རྣམས་ཀྱིས་རང་རྒྱུད་ཀྱི་བསམ་གཏན་བཞི་པའི་སྦྱོར་བ་མཐའི་འབྲས་བུ་ཡིད་བྱེད་དེ་་
དངོས་གཞིའི་ངོ་བོར་སྐྱེད་ནུས་པའི་ཕྱིར། ཞེས་འདོད་དེ། མཛོད་ལས། ས་གསུམ་ལས་ རྒྱལ་བས མ་
གཏན་ནི། །ཉེར་བསྡོགས་ལས་མཐའི་རྣམ་གྲོལ་ལམ། །གོང་མའི་ཉེར་བསྡོགས་ལས་མིན་འཕགས། །
བརྒྱད་ཀྱི་རང་གོང་ས་ལས་རྒྱལ། །ཞེས་གསུངས་པའི་ཕྱིར།
རང་ལུགས་ནི། བསམ་གཏན་དང་པོའི་སྦྱོར་བ་མཐའི་འབྲས་བུ་ཡིད་བྱེད་དེ་བསམ་གཏན་དང་པོའི་
དངོས་གཞིའི་སྙོམས་འཇུག་ཡིན་ལ། དེས་གཞན་རྣམས་ལ་རིགས་འདྲ་བར་བྱའོ། ། །
གཉིས་པ་གང་ཐོབ་པའི་ངོ་བོ་བཤད་པ་ལ། དངོས་ཀྱི་དོན། དབྱེ་བ། ཕྱེ་བ་སོ་སོའི་ངོ་བོ།
སྤྱིའི་རྣམ་གཞག་བསྡུས་ཏེ་གཞན་ བཤད་པའོ། །དང་པོ་ནི། དངོས་གཞིས་བསྡུས་ཤིང་ཡན་ལག་དང་
ད མིགས་པ་གང་རུང་གི་སྒོ་ནས་རང་གི་འོག་ས་ལས་འདས་པའི་གོང་སས་བསྡུས་པའི་དགེ་བའི་རིག་པ་དེ།
གོང་སའི་དངོས་གཞིའི་སྙོམས་འཇུག་གི་མཚན་ཉིད། གཉིས་པ་དེ་ལ་བསམ་གཏན་གྱི་དངོས་གཞིའི་སྙོམས་
འཇུག་དང༌། གཟུགས་མེད་ཀྱི་དངོས་གཞིའི་སྙོམས་འཇུག་གཉིས་སུ་ཡོད། རྒྱས་པར་དབྱེ་ན། བསམ་
གཏན་དང་པོའི་དངོས་གཞིའི་སྙོམས་འཇུག་ནས་སྲིད་རྩེའི་དངོས་གཞིའི་སྙོམས་འཇུག་གི་བར་བརྒྱུད་ཡོད།
གཉིས་པ་ནི། ཡན་ལག་གི་སྒོ་ནས་རང་གི་འོག་ས་ལས་འདས་པའི་བསམ་གཏན་གྱི་སས་བསྡུས་
པའི་དགེ་བའི་རིག་པ་དེ། བསམ་གཏན་གྱི་དངོས་གཞིའི་སྙོམས་འཇུག་གི་མཚན་ཉིད། དབྱེ་ན་བཞི་
ཡོད། ཡན་ལག་གི་སྒོ་ནས་རང་གི་འོག་ས་འདོད་པ་ལ་འདོད་ཆགས་དང་བྲལ་བའི་བསམ་གཏན་དང་
པོའི་དངོས་གཞིའི་སས་བསྡུས་ཀྱི་དགེ་བའི་རིག་པ། བསམ་གཏན་དང་པོའི་དངོས་གཞིའི་སྙོམས་འཇུག་
408



E
གི་མཚན་ཉིད། དབྱེ་ན་དེ་ཙམ་པོ་པ་དང༌། ཁྱད་པར་ཅན་གཉིས། བསམ་གཏན་གྱི་དངོས་གཞིའི་
སྙོམས་འཇུག་ཡང་ཡིན། ཚོར་བ་བདེ་བའི་ས་བའི་རིགས་སུ་གནས་པ་ཡང་ཡིན་པའི་གཞི་མཐུན་པར་
དམིགས་པ། དང་པོའི་མཚན་ཉིད། དེ་ཡང་ཡིན་ཚོར་བ་བཏང་སྙོམས་ཀྱི་ས་བའི་རིགས་སུ་གནས་པ་
ཡང་ཡིན་པའི་ གཞི་མཐུན་པར་ད མིགས་པ། གཉིས་པའི་མཚན་ཉིད། བསམ་གཏན་དང་པོའི་དངོས་
གཞིའི་སྙོམས་འཇུག་ལ་ཙམ་ཁྱད་གཉིས་སུ་བཞག་ནས། དེ་ཡན་ཆད་ལ་མི་འཇོག་པའི་རྒྱུ་མཚན་ཡོད་
དེ། བསམ་གཏན་དང་པོའི་ཡན་ལག་ཏུ་གྱུར་པའི་རྟོག་པ་ལ་འདོད་ཆགས་དང་བྲལ་ནས་དཔྱོད་པ་ལ་
འདོད་ཆགས་དང་མ་བྲལ་བ་ཡོད། གཉིས་པ་ཡན་ཆད་ཀྱི་ཡན་ལག་རྣམས་ནང་ཕན་ཚུན་ལ་ཆགས་བྲལ་
བྱེད་དཀའ་སླའི་ཁྱད་པར་མེད་པའི་ཕྱིར། གཉིས་པ་ཡན་ཆད་ལ་མཚན་ཉིད་རིགས་འདྲ། བསམ་
གཏན་ཀྱི་དངོས་གཞིའི་སྙོམས་འཇུག་གང་ཞིག རང་འབྲས་སྡུག་བསྔལ་བདེན་པ་སྐྱེད་བྱེད་ཀྱི་འཁོར་
བས་ བསྡུས་པ། རྒྱུ་སྙོམས་འཇུག་གི་བསམ་གཏན་གྱི་དངོས་གཞིའི་མཚན་ཉིད། བསམ་གཏན་རྣམས་ལ་
ཡན་ལག་གི་སྒོ་ནས་རང་གི་འོ ག་ས་ལས་འདས་པ་ཞེས་བརྗོད་པའི་རྒྱུ་མཚན་ཡོད་དེ། དེ་རྣམས་གོང་མ་
གོང་མས་རང་གི་འོག་མ་འོག་མའི་ཡན་ལག་རགས་པ་ལས་ངེས་པར་འབྱུང་བའི་ཕྱིར། དེ་རྣམས་ལ་ཡན་
ལག་མི་འདྲ་བའི་ཁྱད་པར་ཡོད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དམིགས་པའི་སྒོ་ནས་རང་
གི་འོག་ས་ལས་འདས་པའི་གཟུགས་མེད་ཀྱི་སས་བསྡུས་པའི་དགེ་བའི་རིག་པ། གཟུགས་མེད་ ཀྱི་དངོས་
གཞིའི་སྙོམས་འཇུག་གི་མཚན་ཉིད། དབྱེ་ན་བཞི་ཡོད། དམིགས་པའི་སྒོ་ནས་བསམ་གཏན་བཞི་པ་ལ་
འདོད་ཆགས་དང་བྲལ་བའི་ནམ་མཁའ་མཐའ་ཡས་ཀྱི་སས་བསྡུས་པའི་དགེ་བའི་རིག་པ། ནམ་མཁའ་
མཐའ་ཡས་ཀྱི་དངོས་གཞིའི་སྙོམས་འཇུག་གི་མཚན་ཉིད། དེས་གཞན་ལ་རིགས་འདྲའོ། །གཟུགས་
མེད་རྣམས་ལ་དམིགས་པའི་སྒོ་ནས་རང་གི་འོ ག་ས་ལས་འདས་པ་ཞེས་བརྗོད་པའི་རྒྱུ་མཚན་ཡོད་དེ། དེ་
རྣམས་གོང་མ་གོང་མས་རང་གི་འོག་མ་འོག་མའི་དམིགས་པ་ལས་ངེས་པར་འབྱུང་ཞིང་། དེ་རྣམས་ལ་
ད མིགས་པ་མི་འདྲ་བའི་ཁྱད་པར་ཡོད། ཡན་ལག་མི་འདྲ་བའི་ཁྱད་པར་མེད་པས་དེ་ལྟར་བརྗོད་པའི་
ཕྱིར།
གཟུགས་མེད་ ཀྱི་དངོས་གཞིའི་སྙོམས་འཇུག་གང་ཞིག་རང་འབྲས་སྡུག་བསྔལ་བདེན་པ་སྐྱེད་
བྱེད་ ཀྱི་འཁོར་བས་བསྡུས་པ། རྒྱུ་སྙོམས་འཇུག་གི་གཟུགས་མེད་ ཀྱི་དངོས་གཞིའི་སྙོམས་འཇུག་གི་མཚན་
ཉིད༑ །
བཞི་པ་ལ་འ ཇིག་རྟེན་པའི་ལམ་དང༌། འཇིག་རྟེན་ལས་འདས་པའི་ལམ་དང༌། དེ་དག་གི་རྣམ་
ས09



གཞག་གཞན་བཤད་པའོ། །དང་པོ་ལ། ཉོན་མོངས་ཅན་དང་། དག་པ་བ་བཤད་པའོ། །དང་པོ་
ནི༑ སྙོམས་འཇུག་གི་རྫས་རྒྱུན་ཡང་ཡིན། སྒྲིབ་ལུང་མ་བསྟན་གྱི་སེམས་རྩེ་གཅིག་པ་མཚུངས་ལྡན་དང་
བཅས་པ་ཡང་ཡིན་ པའི་གཞི་མཐུན་པར་དམིགས་པ་དེ། སྙོམས་འཇུག་ཉོན་མོངས་ཅན་གྱི་མཚན་ཉིད།
དབྱེ་ན། བསམ་གཏན་དང་པོ་ནས་སྲིད་རྩེའི་བར་བརྒྱད་ཡོད། དེས་ན་སྙོམས་འཇུག་ཉོན་མོངས་ཅན་
བཤད་པ་ལ། གང་ཉོན་མོངས་པར་བྱ་བའི་གཞི། གང་གིས་ཉོན་མོངས་པར་བྱེད་པའི་ཆོས། ཇི་ལྟར་
ཉོན་མོངས་པར་བྱེད་པའི་ཚུལ། ཉོན་མོངས་ཅན་ལ་ཡན་ལག་རྣམ་པར་མི་འཇོག་པའི་རྒྱུ་མཚན་ནོ། །
དང་པོ་ཡོད་དེ། བསམ་གཏན་དང་གཟུགས་མེད་ཀྱི་དངོས་གཞི་སྙོམས་འཇུག་དག་པ་བ་རྣམས་དེ་ཡིན་
པའི་ཕྱིར་ཏེ། དེ་དག་ལ་མཉམ་པར་བཞག་པ་ན་ཕྱིས་ཉོན་མོངས་པ་བཞིས་ཅི་རིགས་པར་ཉོན་མོངས་
ཅན་དུ་འགྱུར་བའི་ཕྱིར་ཏེ། མཛོད་ལས། འཇིག་རྟེན་པ་ཡི་དགེ་བ་ནི། །དག་པ་དེ་ནི་དེས་མྱང་
བྱ། །ཞེས་གསུངས་པའི་ཕྱིར།
གཉིས་པ་ནི། སྲེད་པ། ལྟ་བ། ང་རྒྱལ། མ་རིག་པ་རྣམས་ཡིན་ཏེ། མཛོད་ལས། གཞན་
མིན་བཞི་ཞེས་ཉི་འོག་པ། །དེ་དག་སྲེད་ལྟ་ང་ རྒྱལ་རྨོངས། །ཞེས་དང༌། ཀུན་བཏུས་ལས། ལུང་
དུ་མ་བསྟན་པའི་རྩ་བ་བཞི་གང་ཞེ་ན། སྲིད་པ་དང༌། ལྟ་བ་དང་། ང་རྒྱལ་དང་། མ་རིག་པ་སྟེ། །
ཞེས་གསུངས་པའི་ཕྱིར།
གསུམ་པ་ཡོད་དེ། བསམ་གཏན་གྱི་དངོས་གཞི་སྙོམས་འཇུག་དག་པ་བ་ལ་མཉམ་པར་བཞག་པའི་
ཚེ་སྙོམས་འཇུག་གི་རོ་མྱངས་པའི་དབང་གིས་སྡར་དགེ་བ་ཡིན་ཡང་ཕྱིས་སྙོམས་འཇུག་དེའི་རོ་མྱངས་པའི་་
སྲེད་པ་དེ་དང་མཚུངས་ལྡན་དུ་གྱུར་པའི་ཚེ་ནི་སྲེད་པས་ཉོན་མོངས་པར་བྱེད་པའི་ཚུལ་དང༌། ཡང་
བསམ་གཟུགས་ཀྱི་དངོས་གཞིའི་སྙོམས་འཇུག་དག་པ་བ་ལ་མཉམ་པར་བཞག་པའི་ཚེ་སྙོམས་འཇུག་དེ་ལ་་་
བརྟེན་ནས་མངོན་ཤེས་ཀྱི་མཐུས་སྔོན་དང་ཕྱི་མའི་མཐའ་འགའ་ཞིག་མཐོང་བ་ན་འཇིག་རྟེན་འདི་ནི་རྟག་་
པའོ་སྙམ་པའི་ལྟ་བ་ངན་པ་སྐྱེས་ཏེ་ཕྱིས་སྙོམས་འཇུག་དེ་ལྟ་བུ་དེ་དང་མཚུངས་ལྡན་དུ་སྐྱེས་པ་དེ་ལྟ་བས་་་་
ཉོན་མོངས་པར་བྱེད་པའི་ཚུལ་དང་། ཡང་དེའི་ཚེ་བདག་གིས་འདི་ཐོབ་ཀྱི་གཞན་གྱིས་མ་ཡིན་ནོ་སྙམ་
པའི་སེམས་ཁེངས་པའི་ང་རྒྱལ་སྐྱེས་ཏེ་ཕྱིས་སྙོམས་འཇུག་དེ་ང་ རྒྱལ་དེ་དང་མཚུངས་ལྡན་དུ་གྱུར་པ་ནི་ང་་་
རྒྱལ་གྱིས་ཉོན་མོངས་པར་བྱེད་པའི་ཚུལ་དང་། ཡང་དེའི་ཚེ་བདག་གིས་ཐོབ་པའི་སྙོམས་འཇུག་འདི་
ཐར་ལམ་ཡིན་ནམ་མ་ཡིན་སྙམ་དུ་ལམ་ལ་རྨོངས་པའི་མཐུས་ཐེ་ཚོམ་སྐྱེས་ཏེ་ཕྱིས་སྙོམས་འཇུག་དེ་རྨོངས་་་
པ་དེ་དང་མཚུངས་ལྡན་དུ་གྱུར་པ་ནི་མ་རིག་པས་ཉོན་མོངས་པར་བྱེད་པའི་ཚུལ་ཡིན་ པའི་ཕྱིར། འོ་ན་
ས10



，
གཟུགས་མེད་མངོན་ཤེས་ཀྱི་རྟེན་མ་ཡིན་ པས་དེ་ལ་ལྟ་བས་ཉོན་མོངས་པར་བྱེད་ཚུལ་གང་ཞེ་ན། དེའི་
ཚུལ་ཡོད་དེ། སྔར་ལོག་པར་རྟོག་པ་རྒྱུད་ལ་ལྡན་བཞིན་དུ་སྙོམས་འཇུག་དག་པ་པ་ཐོབ་པ་ན་བདག་གི་
ལྟ་བ་འདི་ནི་མཆོག་སྟེ་འདིའི་མཐུས་ཏིང་ངེ་འཛིན་འདི་ཐོབ་པས་སོ། །ཞེས་ལྟ་བ་ངན་པ་ལ་མཆོག་
འཛིན་ གྱི་ལྟ་བ་སྐྱེས་པས་དེ་ལྟར་ཉོན་མོངས་ཅན་དུ་སྐྱེད་པའི་ཕྱིར། །
བཞི་པ་ནི། བསམ་གཏན་གྱི་སྙོམས་འཇུག་ཉོན་མོངས་ཅན་དེ་རྣམས་བསམ་གཏན་གྱི་སྙོམས་
འཇུག་མ་ཡིན་ཏེ། བསམ་གཏན་གྱི་སྙོམས་འཇུག་ཡིན་ན། དགེ་བ་ཡིན་དགོས། དེ་ཉོན་མོ ངས་ཅན་
ཡིན་པའི་ཕྱིར། དང་པོ་གྲུབ་སྟེ། མཛོད་རྩ་བ་ལས། སྙོམས་འཇུག་དགེ་བ་རྩེ་གཅིག་པ། །ཞེས་
གསུངས་པའི་ཕྱིར།
འོ་ན། མཛོད་རྩ་བ་ལས། དེ་ལྟར་སྙོམས་འཇུག་དངོས་གཞིའི་རྫས། །རྣམ་པ་བརྒྱད་
བདུན་རྣམ་པ་གསུམ། །ཞེས་སྙོམས་འཇུག་ཉོན་མོངས་ཅན་སྙོམས་འཇུག་གི་དབྱེ་བར་བཤད་པ་དང་
འགལ་ལོ། །ཞེ་ན་མི་འགལ་ཏེ། དེ་སྙོམས་འཇུག་གི་རྫས་རྒྱུན་ཡིན་པ་ཙམ་ལ་དགོངས་པའི་ཕྱིར།
དཔེར་ན་ས་བོན་རུལ་བ་དེ་ས་བོན་མིན་ཡང་དེ་ས་བོན་གྱི་རྫས་རྒྱུན་ཡིན་པས་དེ་ལ་ས་བོན་གྱི་མིང་གིས་་་་་
བསྟན་པ་བཞིན་ནོ། །དེ་ལྟར་ཡང་། མཛོད་འགྲེལ་ལས། ཉོན་མོངས་ཅན་ཇི་ལྟར་བསམ་གཏན་
ཡིན་ཞེ་ན། ལོག་པར་སེམས་པའི་ཕྱིར། ཧ་ཅང་ཐལ་བར་འགྱུར་རོ། །ཞེ་ན་མ་ཡིན་ཏེ། དེ་དང་
རིགས་མཐུན་པ་ཁོ་ན་ལ་དེའི་མིང་དུ་བཏགས་པའི་ཕྱིར་ཏེ། དཔེར་ན་ས་བོན་རུལ་བ་བཞིན་ནོ། །
ཞེས་གསུངས་པའི་ཕྱིར།
གཞན་ཡང་། དེ་བསམ་གཏན་གྱི་དངོས་གཞིའི་སྙོམས་འཇུག་མ་ཡིན་ཏེ། དེ་བསམ་གཏན་གྱི་
ཡན་ལག་དང་མི་ལྡན་པའི་ཕྱིར་ཏེ། མཛོད་རྩ་བ་ལས། །ཉོན་མོངས་ཅན་ལ་དགའ་བདེ་དང༌། །
རབ་དད་ཤེས་བཞིན་དྲན་པ་དང༌། །བཏང་སྙོམས་དྲན་པ་དག་པ་མེད། །ཅེས་གསུངས་པའི་ཕྱིར། །
དེས་ན་བསམ་གཏན་དང་པོའི་དངོས་གཞིའི་སྙོམས་འཇུག་ཉོན་མོངས་ཅན་ཆོས་ཅན། དབེན་པ་ལས་
སྐྱེས་པའི་དགའ་བདེ་ཕན་ཡོན་གྱི་ཡན་ལག་ཏུ་མི་ལྡན་ཏེ། འདོད་པའི་ཉོན་མོངས་པས་དབེན་པ་མ་ཡིན་
པའི་ཕྱིར། བསམ་གཏན་གཉིས་པའི་དེ་ཆོས་ཅན། ནང་རབ་ཏུ་དང་བ་གཉེན་པོའི་ཡན་ལག་ཏུ་མི་ལྡན་
ཏེ། ཉོན་མོངས་པའི་རྟོག་པས་རྨོངས་པར་བྱས་པའི་ཕྱིར། གསུམ་པའི་དེ་ཆོས་ཅན། དྲན་ཤེས་བ ཞིན་
གཉེན་པོའི་ཡན་ལག་ཏུ་མི་ལྡན་ཏེ། ཉོན་མོངས་ཅན་གྱི་བདེ་བས་ཀུན་ནས་རྨོངས་པར་བྱས་པའི་ཕྱིར།
བཞི་པའི་དེ་ཆོས་ཅན། དྲན་པ་དང་བཏང་སྙོམས་ཡོངས་དག་གཉེན་པོའི་ཡན་ལག་ཏུ་མི་ལྡན་ཏེ། ཉོན་
411



ཅུ
མོངས་པས་དྲི་མ་ཅན་དུ་བྱས་པའི་ཕྱིར། དེ་ལྟར་ཡང་། མཛོད་འགྲེལ་ལས། བསམ་གཏན་དང་པོ་ལ་
ནི་དབེན་པ་ལས་སྐྱེས་པའི་དགའ་བ་དང་བདེ་བ་མེད་དེ། འདོད་ཉོན་གྱིས་དབེན་པ་མ་ཡིན་པའི་ཕྱིར།
ཞེས་སོགས་གསུངས་པའི་ཕྱིར། གཉིས་པ་ལ། ཁམས་གོང་གི་དངོས་གཞི་སྙོམས་འཇུག་གང་ཞིག
རང་སའི་ཉོན་མོངས་པས་བསླད་པའི་འཇིག་རྟེན་པའི་དགེ་བར་དམིགས་པ། གོང་སའི་སྙོམས་འཇུག་
དག་པ་པའི་མཚན་ཉིད་ཡིན་ཏེ། མཛོད་རྩ་བ་ལས། འཇིག་རྟེན་པ་ཡི་དགེ་བ་ནི། །དག་པ། ཞེས་
གསུངས་པའི་ཕྱིར། དབྱེ་ན་བསམ་གཏན་དང་པོ་ནས་སྲིད་རྩེའི་བར་བརྒྱད་ཡོད། མཚན་ཉིད་རིགས་
འདྲ། དེ་ཡང་དང་པོ་བདུན་པོ་དེ་རེ་རེ་ལ་ཡང་དངོས་གཞི་སྙོམས་འཇུག་དག་པ་བ་དང་། ཉམས་པ་ཆ་
མཐུན༑ གནས་པ་ཆ་མཐུན། ཁྱད་པར་ཆ་མཐུན། ངེས་འབྱེད་ཆ་མཐུན་བཞི་བཞིར་ཡོད། སྲིད་རྩེ་
ལ་ཁྱད་པར་ཆ་མཐུན་མེད་དེ། སྲིད་རྩེ་ལ་གོང་ས་མེད་པའི་ཕྱིར། གཞན་གསུམ་ཡོད།
གོང་སའི་དངོས་གཞི་སྙོམས་འཇུག་དག་པ་བ་གང་ཞིག རང་གི་མཇུག་ཐོགས་སུ་རང་སའི་ཉོན་
མོངས་པ་སྐྱེ་བ་དང་རྗེས་སུ་མཐུན་པ། དང་པོའི་མཚན་ཉིད། དེ་གང་ཞིག རང་གི་མཇུག་ཐོགས་སུ་
རང་སའི་དངོས་གཞི་སྙོམས་འཇུག་དག་པ་བ་གཞན་འདྲེན་པ་དེ། གཉིས་པའི་མཚན་ཉིད། དེ་གང་ཞིག
རང་གི་མཇུག་ཐོགས་སུ་རང་གི་གོང་སའི་དངོས་གཞི་སྙོམས་འཇུག་དག་པ་བ་གཞན་འདྲེན་པ་དང་རྗེས་སུ་
མཐུན་པ། གསུམ་པའི་མཚན་ཉིད། དེ་གང་ཞིག རང་གི་མཇུག་ཐོགས་སུ་ཟག་པ་མེད་པའི་ལམ་
གཞན་འདྲེན་པ་དང་རྗེས་སུ་མཐུན་པ། བཞི་པའི་མཚན་ཉིད་ཡིན་ཏེ། མཛོད་ལས། དག་པ་ཉམས་པ་ཆ་
མཐུན་སོགས། །རྣམ་བཞི་དེ་ནི་གོ་རིམ་བཞིན། །ཉོན་མོངས་སྐྱེ་དང་རང་ས་དང་། །གོང་དང་
ཟག་མེད་རྗེས་མཐུན་པའོ། །ཞེས་གསུངས་པའི་ཕྱིར། མངོན་པ་གོང་འོག་ཏུ་སྲིད་རྩེའི་དངོས་གཞི་
སྙོམས་འཇུག་ཟག་མེད་མེད་པར་བཤད་ཀྱང་། རང་ལུགས་ལ་དེ་ཡོད་དེ། སྤང་བྱ་ཅིག་ཅར་བའི་ཉན་ཐོས་
དགྲ་བཅོམ་པ་དེས་བསམ་གཏན་དང་པོའི་དངོས་གཞི་སྙོམས་འཇུག་ཐོབ་པའི་ཚེ། དེས་འདས་ལམ་གྱི་ངོ་
བོར་གྱུར་པའི་བསམ་གཟུགས་བརྒྱད་ཀ་ཐོབ་པའི་ཕྱིར། རྟགས་འོག་ཏུ་སྒྲུབ།
གཉིས་པ་ནི། དེས་ན་གོང་སའི་དངོས་གཞི་སྙོམས་འཇུག་གང་ཞིག འཇིག་རྟེན་ལས་འདས་པའི་
དགེ་བར་དམིགས་པ། གོང་མའི་དངོས་གཞི་སྙོམས་འཇུག་ཟག་མེད་ཀྱི་མཚན་ཉིད་ཡིན་ཏེ། མཛོད་
ལས། ཟག་མེད་འཇིག་རྟེན་འདས་པ་འོ། །ཞེས་གསུངས་པའི་ཕྱིར།
དབྱེ་ན། བསམ་གཏན་དང་པོ་ནས་སྲིད་རྩེའི་བར་བརྒྱད་ཡོད། གསུམ་པ་ལ། བསམ་གཏན་གྱི་
ཡན་ལག་བཤད་པ། གཟུགས་མེད་ཀྱི་དམིགས་རྣམ་ བཤད་པ། བསམ་གཏན་དང་གཟུགས་མེད་སྒོམ་
412



，
པའི་འབྲས་བུ་བཤད་པའོ། །དང་པོ་ལ། རྫས་བཏགས་ཀྱི་ཁྱད་པར། ཡན་ལག་གི་ངོ་བོ། གྲངས་
ངེས་པའི་ཚུལ་ལོ། །དང་པོ་ནི། སྤྱིར་བསམ་གཏན་གྱི་ཡན་ལག་ལ་མིང་གི་སྒོ་ནས་བཅོ་བརྒྱད་དུ་ཡོད་
དེ། དང་པོ་ལ་ཡན་ལག་ལྔ། གཉིས་པ་ལ་བཞི། གསུམ་པ་ལ་ལྔ། བཞི་པ་ལ་བཞི་ཡོད་པའི་ཕྱིར།
དང་པོ་གྲུབ་སྟེ། དེའི་ཡན་ལག་ཏུ་གྱུར་པའི་རྟོག་དཔྱོད་གཉེན་པོའི་ཡན་ལག དེར་གྱུར་པའི་
དབེན་པ་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག དེར་གྱུར་པའི་ཏིང་ངེ་འཛིན་གནས་ཀྱི་ཡན་
ལག་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། དེའི་ཡན་ལག་ཏུ་གྱུར་པའི་ནང་རབ་ཏུ་དང་བ་གཉེན་
པོ འི་ཡན་ལག ཏིང་ངེ་འཛིན་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག ཏིང་ངེ་འཛིན་གནས་
ཀྱི་ཡན་ལག་རྣམས་སུ་ཡོད་པའི་ཕྱིར། གསུམ་པ་གྲུབ་སྟེ། དེའི་ཡན་ལག་ཏུ་གྱུར་པའི་བཏང་སྙོམས་དྲན་
ཤེས་བ ཞིན་གསུམ་གཉེན་པོའི་ཡན་ལག དགའ་བས་དབེན་པའི་བདེ་བ་ཕན་ཡོན་གྱི་ཡན་ལག ཏིང་
ངེ་འཛིན་གནས་ཀྱི་ཡན་ལག་རྣམས་སུ་ཡོད་པའི་ཕྱིར། བཞི་པ་གྲུབ་སྟེ། དེར་གྱུར་པའི་དྲན་པ་དང་
བཏང་སྙོམས་ཡོངས་དག་གཉེན་པོའི་ཡན་ལག ཚོར་བ་བཏང་སྙོམས་ཕན་ཡོན་གྱི་ཡན་ལག ཏིང་ངེ་
འཛིན་གནས་ཀྱི་ཡན་ལག་རྣམས་སུ་ཡོད་པའི་ཕྱིར། དེ་ལྟར་ཡང་། མཛོད་རྩ་བ་ལས། དང་པོ་ལ་ལྔ་
རྟོག་དཔྱོད་དང་། །དགའ་དང་བདེ་དང་ཏིང་འཛིན་རྣམས། །གཉིས་པ་ལ་ནི་ཡན་ལག་བཞི། །
རབ་དད་དང་ནི་དགའ་ལ་སོགས། །གསུམ་པ་ལ་ལྔ་བཏང་སྙོམས་དང་། །དྲན་དང་ཤེས་བཞིན་བདེ་
དང་གནས། །མཐའ་ན་ བཞི་དྲན་བཏང་སྙོམས་དང་། །བདེ་མིན་སྡུག་མིན་ཏིང་འཛིན་རྣམས། །
ཞེས་གསུངས་པའི་ཕྱིར། དེ་དག་ལ་མཛོད་པ་ལྟར་ན་རྫས་བཅུ་གཅིག་ཏུ་འདོད་དེ། རྟོག་དཔྱོད་དགའ་
བདེ་ཏིང་ངེ་འཛིན་རབ་དད་དྲན་ཤེས་བ ཞིན་འདུ་བྱེད་བཏང་སྙོམས། ཚོར་བ་བདེ་བ། བཏང་སྙོམས་
ཀྱི་ རྫས་རྣམས་སུ་ཡོད་པའི་ཕྱིར། མངོན་པ་གོང་མ་ལྟར་ན་དེ་རྣམས་རྫས་རིགས་ཀྱི་སྒོ་ནས་དགུར་འདུ་
སྟེ། རྟོག་དཔྱོད་གཉིས་དང༌། བསམ་གཏན་དང་པོ་གཉིས་ཀྱི་ཡན་ལག་ཏུ་གྱུར་པའི་དགའ་བ།
གསུམ་པའི་ཡན་ལག་ཏུ་གྱུར་པའི་སེམས་ཚོར་བདེ་བའི་དབང་པོ། དྲན་ཤེས་བཞིན་ བཏང་སྙོམས་
གསུམ། བཞི་པའི་ཚོར་བ་བཏང་སྙོམས། ཏིང་ངེ་འཛིན་རྣམས་སུ་འདུ་བ་ཡིན་པའི་ཕྱིར། རྟ གས་
དང་པོ་གྲུབ་སྟེ། རྟོག་དཔྱོད་གཉིས་པོ་དེ་རྫས་ཐ་དད་པ་ཁོ་ན་ཡིན་པའི་ཕྱིར། གཉིས་པ་གྲུབ་སྟེ། དེ་
གཉིས་ཀྱི་ཡན་ལག་ཏུ་གྱུར་པའི་དགའ་བདེ་གཉིས་ནི་ཡིད་བདེ་བར་མཚུངས་པའི་ཕྱིར། གསུམ་པ་གྲུབ་
སྟེ། དེའི་ཡན་ལག་ཏུ་ གྱུར་ པའི་ བདེ་བ་ནི་དགའ་བའི་ཀུན་དཀྲིས་དང་བྲལ་བའི་སེམས་ཚོར་བདེ་བ་ཡིན་
པའི་ཕྱིར། བཞི་པ་གྲུབ་སྟེ། གཉིས་པའི་ཡན་ལག་ཏུ་གྱུར་པའི་ནང་རབ་ཏུ་དང་བ་དང་བཞི་པའི་ཚོར་
413
，
。-



-
-
།
བ་བཏང་སྙོམས། དྲན་པ་དང་བཏང་སྙོམས་ཡོངས་དག་རྣམས་དྲན་པ་དང༌། བཏང་སྙོམས་སུ་འདུ་
བའི་ཕྱིར། དེས་ན་དགའ་བདེ་གཉིས་རྫས་གཅིག་ཡིན་ཡང་། རབ་དད་ནི་དྲན་ཤེས་བཞིན་བཏང་
སྙོམས་གསུམ་གྱི་ངོ་བོ་ཡིན་པས་རྗེས་སུ་དགུ་དང་ལྷག་མ་བརྒྱད་དུ་འདོད་དོ། །
གཉིས་པ་ལ་བཞི་ལས། དང་པོ་ལ་བསམ་གཏན་དང་པོའི་ཡན་ལག་ཏུ་གྱུར་པའི་རྟོག་པ་ནི་སེམས་
གང་ཤེས་རབ་ཀྱི་ཆ་ལ་བཏགས་པ་ངག་གིས་བརྗོད་པ་ཀུན་ནས་སློང་བ་རང་ཡུལ་ལ་རྩིང་བའི་རྣམ་པས་་་་་
འཇུག་པའི་བསམ་གཏན་དང་པོའི་སེམས་བྱུང་ཞིག་ལ་འཇོག དཔྱོད་པ་ནི་སེམས་གང་ཤེས་རབ་ཀྱི་ཆ་
ལ་བཏགས་པ་རྗོད་བྱེད་ཀྱི་ངག་ཀུན་ནས་སློང་བ་རང་ཡུལ་ལ་ཞིབ་མོར་དཔྱོད་པའི་རྣམ་པས་འཇུག་པའི་་་
དེ་ལ་བྱེད་དེ། ཀུན་བཏུས་ལས། རྟོག་པ་གང་ཞེ་ན། སེམས་པའ མ་ཤེས་རབ་ལ་བརྟེན་ནས་ཀུན་ཏུ་
འཚོལ་བའི་ཡིད་ཀྱིས་བརྗོད་པ་སྟེ། དེ་ནི་སེམས་རྩིང་བའོ། །དཔྱོད་པ་གང་ཞེ་ན། སེམས་པའམ་
ཤེས་རབ་ལ་བརྟེན་ནས་སོ་སོར་རྟོ ག་པའི་ཡིད་ཀྱིས་བརྗོད་པ་སྟེ། དེ་ནི་སེམས་ཞིབ་པའོ། །ཞེས་དང༌།
མཛོད་རྩ་བ་ལས། རྟོག་དང་དཔྱོད་པ་རྩིང་ཞིབ་ཉིད། །ཅེས་གསུངས་པའི་ཕྱིར། འོ་ན་དེ་གཉིས་
བསམ་གཏན་དང་པོའི་དངོས་གཞི་སྙོམས་འཇུག་ཙམ་པོ་བའི་ཡན་ལག་ཏུ་ལྡན་པ་མེད་དེ། དེ་གཉིས་
འཛིན་སྟངས་ཀྱི་རྣམ་པ་འགལ་བའི་ཕྱིར། ཟེར་ན་སྐྱོན་མེད་དེ། དེའི་ཡན་ལག་ཏུ་གྱུར་པའི་རྟོག་པ་
དེས་རང་དང་མཚུངས་ལྡན་གྱི་བསམ་གཏན་དང་པོའི་དངོས་གཞི་སྙོམས་འཇུག་དེ་ཧ་ཅང་ཞིབ་པར་མི་་་་་
བྱེད༑ དེར་གྱུར་པའི་དཔྱོད་པ་དེས་ཧ་ཅང་རིང་བར་མི་བྱེད་པའི་ཕྱིར། དཔེར་ན། མར་གསར་པ་ཆུ་
གྲང་མོར་བཅུག་སྟེ་ཉི་མ་ལ་བཏང་བའི་ཚེ་ཉི་མས་ཧ་ཅང་དྲོ་བར་མི་བྱེད། ཆུས་ཧ་ཅང་གྲང་བར་མི་བྱེད་
པ་བཞིན་ནོ། ། །
བྱེ་བྲག་སྨྲ་པ་རྣམས་བསམ་གཏན་དང་པོའི་ཡན་ལག་ཏུ་གྱུར་པའི་དགའ་བ་དེ་ཡིད་བདེ་དང༌། བདེ་
བ་ཤིན་སྦྱངས་ཀྱི་བདེ་བ་ལ་བྱེད། ཅེས་ཟེར།
མཛོད་རྩ་བ་ལས། དང་པོ་ནི། ཤིན་ཏུ་སྦྱངས་པ་བདེ་བ་ཡིན། །ཞེས་དང་། ལུང་རྣམ་
གཉིས་ཕྱིར་དགའ་ཡིད་བདེ། །ཞེས་གསུངས་པའི་ཕྱིར། རང་ལུགས་ནི། དེའི་དེ་གཉིས་ངོ་བོ་གཅིག་
ཡིན་ཏེ། བསམ་གཏན་དང་པོའི་ཡན་ལག་ཏུ་གྱུར་པའི་ཚོར་བ་སིམ་པར་མྱོང་བ་དེས་རང་རྒྱུད་ལྡན་གྱི་
གང་ཟག་གི་དབང་པོ་རྟེན་བཅས་ལས་རུང་དུ་བྱེད་པའི་ཆ་ནས་བདེ་བར་བཞག དེས་རང་དང་མཚུངས་
ལྡན་གྱི་རྣམ་ཤེས་འཁོར་བཅས་དགའ་བ་རྣམས་ཀྱིས་ཚིམ་པར་བྱས་པའི་སྒོ་ནས་སེམས་ལས་རུང་དུ་བྱེད་་་་་
པའི་ཆ་ནས་དགའ་བར་བཞག་པའི་ཕྱིར་ཏེ། ཉན་སར། གཟུགས་ཀྱི་ལུས་དང་ཡིད་ཀྱི་ལུས་ཀྱི་ཚོར་བའི་
ས1



བདེ་བ་དང་ཤིན་ཏུ་སྦྱངས་པའི་ བདེ་བ་སོ་སོར་མྱོང་བར་བྱེད་པས་ན་དེའི་ཕྱིར། བདེ་བ་ལུས་ཀྱིས་མྱོང་
ལ༑ ཞེས་གསུངས་པའི་ཕྱིར། དེར་གྱུར་པའི་ཏིང་ངེ་འཛིན་ནི་རང་དང་མཚུངས་ལྡན་གྱི་སེམས་སེམས་
བྱུང་རྣམས་དམིགས་པ་གཅིག་ལ་སྡུད་པར་བྱེད་པའི་བསམ་གཏན་དང་པོའི་ཡིད་བྱེད་ཅིག་ལ་བྱེད། །
གཉིས་པ་ནི། བྱེ་བྲག་སྨྲ་པས་བསམ་གཏན་གཉིས་པའི་ཡན་ལག་ཏུ་ གྱུར་པའི་ནང་རབ་ཏུ་དང་བ་
ནི་བསམ་གཏན་དང་ པོ་ལས་ངེས་པར་འབྱུང་བ་ལ་ཡིད་ཆེས་པའི་དད་པ་ཞིག་ལ་བྱེད་དེ། མཛོད་རྩ་བ་
ལས། རབ་ཏུ་དང་བ་དད་པ་ཡིན། །ཞེས་གསུངས་པའི་ཕྱིར། དེའི་ཡན་ལག་ཏུ་ གྱུར་པའི་དྲན་ཤེས་
བཞིན་ བཏང་སྙོམས་གསུམ་པོ་དེ་དེའི་ཡན་ལག་ཏུ་ གྱུར་པའི་ནང་ཡོངས་སུ་དང་བ་ཡིན་ཏེ། བསྡུ་བར།
དེ་ལ་ནང་ཡོངས་སུ་དང་བའི་ཆོས་ཀྱི་ངོ་བོ་ཉིད་གང་ཞེ་ན། སྨྲས་པ་དྲན་པ་དང༌། ཤེས་བཞིན་དང་།
བཏང་སྙོམས་ཀྱི་ངོ་བོ་ཉིད། ཅེས་གསུངས་པའི་ཕྱིར། དེར་གྱུར་པའི་དགའ་བདེ་ག ཉིས་སྔར་བཞིན།
ཏིང་ངེ་འཛིན་ཡང་སྔར་བཞིན་ནོ། །
གསུམ་པ་ནི། བསམ་གཏན་གསུམ་པའི་ཡན་ལག་ཏུ་གྱུར་པའི་དྲན་པ་ནི་བསམ་གཏན་གཉིས་པའི་
དགའ་བའི་ཀུན་དཀྲིས་ལྡོག་པའི་དམིགས་རྣམ་མི་བརྗེད་པར་འཛིན་པའི་བསམ་གཏན་གསུམ་པའི་སས་་་་་
བསྡུས་ཀྱི་ཡིད་བྱེད་ཅིག་ལ་འཇོག དེའི་ཡན་ལག་ཏུ་གྱུར་པའི་ཤེས་བ ཞིན་ནི་བྱིང་རྒོད་འབྱུང་མི་འབྱུང་
རྟོག་པའི་བསམ་གཏན་གསུམ་པའི་སས་བསྡུས་ཀྱི་ཡིད་བྱེད་ཅིག་ལ་བྱེད། དེའི་ཡན་ལག་ཏུ་གྱུར་པའི་
བཏང་སྙོམས་ནི་རྟོག་དཔྱོད་དང་དགའ་བའི་ཉོན་མོངས་པའི་ཀུན་དཀྲིས་དང་བྲལ་བའི་སྒོ་ནས་མི་མཉམ་་་
པ་མེད་པར་སེམས་རང་གི་དམིགས་པ་ལ་རྩེ་གཅིག་ཏུ་འཇོག་པའི་བསམ་གཏན་གསུམ་པའི་སས་བསྡུས་ཀྱི་་
འདུ་བྱེད་བཏང་སྙོམས་པ་ཞིག་ལ་བྱེད། དེའི་ཡན་ལག་ཏུ་གྱུར་པའི་བདེ་བ་ནི་དགའ་བའི་ཉོན་མོངས་
པའི་ཀུན་དཀྲིས་དང་བྲལ་བའི་བསམ་གཏན་གསུམ་པའི་སས་བསྡུས་ཀྱི་སེམས་ཚོར་བདེ་བའི་དབང་པོ་་་་་
ཞིག་ལ་འཇོག ཏིང་ངེ་འཛིན་སྔར་བཞིན།
འོ་ན། བསམ་གཏན་དང་པོ་ན་དྲན་ཤེས་བཞིན་བཏང་སྙོམས་གསུམ་ཡོད་ན། དེའི་ཡན་ལག་ཏུ་
མི་འཇོག གཉིས་པར་རང་གི་མིང་ནས་མི་སྨོས། གསུམ་པར་རང་གི་མིང་གིས་སྨོས་པའི་རྒྱུ་མཚན་ཅི་
ཡིན་ཞེ་ན། དེའི་རྒྱུ་མཚན་ཡོད་དེ། བསམ་གཏན་དང་པོ ར་དེ་གསུམ་ཡོད་ ཀྱང་། དེ་གསུམ་
རྟོག་དཔྱོད་ཀྱི་རྟོག་པས་བསླད་པས་དེ་གསུམ་དེའི་ཡན་ལག་ཏུ་མ་བཞག བསམ་གཏན་གཉིས་པར་དེ་
གསུམ་ཡན་ལག་ཏུ་ལྡན་ཡང་དགའ་བའི་ཉོན་མོངས་པའི་ཀུན་དཀྲིས་ཀྱིས་སྒྲིབ་པས་རང་མིང་གིས་མ་སྨོས་་
པར་རབ་ཏུ་དང་བའི་མིང་གིས་ བསྟན། བསམ་གཏན་གསུམ་པར་དེ་གསུམ་བསམ་གཏན་གྱི་སྐྱོན་དེ་དག་
བསམ
415



a
དང་བྲལ་བས་རང་མིང་གིས་ བསྟན་པ་ཡིན་པའི་ཕྱིར་ཏེ། བསྡུ་བ་ལས། དེ་ལ་བསམ་གཏན་དང་པོ་ལ་
ནི་དྲན་པ་དང་ཤེས་བཞིན་དང་བཏང་སྙོམས་དག་རྟོག་པ་དང་དཔྱོད་པའི་སྒོ་དག་གིས་མངོན་པར་སྒྲིབ་་་་
པས་ན་དེའི་ཕྱིར་ཡོད་ ཀྱང་མ་སྨོས་སོ། །བསམ་གཏན་གཉིས་པ་ལ་ནི་ངོ་བོ་ཉིད་ལས་ལས་བྱེད་པ་དག་
ཡིན་ཡང་སེམས་དགའ་བའི་ཉོན་མོངས་པས་ཀུན་ནས་དཀྲིས་པ་ཡིན་ པས་དེའི་ཕྱིར་ནང་ཡོངས་སུ་དང་་་་་
བའི་མིང་གིས་བསྟན་ཏེ། བསམ་གཏན་གསུམ་པ་ལ་ནི་སེམས་ཀྱི་ཉེ་བའི་ཉོན་མོངས་པ་དེ་དང་བྲལ་
བའི་རང་གི་མཚན་ཉིད་དེ་ཁོ་ནས་བསྟན་ཏེ། ཞེས་གསུངས་པའི་ཕྱིར།
བཞི་པ་ནི། བསམ་གཏན་བཞི་པའི་ཡན་ལག་ཏུ་གྱུར་པའི་དྲན་པ་དང་བཏང་སྙོམས་གཉིས་ལ་
ཡོངས་དག་གི་སྒྲས་སྟོན་པའི་རྒྱུ་མཚན་ཡོད་དེ། བསམ་གཏན་གྱི་སྐྱོན་བརྒྱད་ལས་གྲོལ་བའི་ཕྱིར།
བསམ་གཏན་གྱི་སྐྱོན་བརྒྱད་ཡོད་དེ། རྟོག་དཔྱོད་གཉིས། དབུགས་འ བྱུང་རྔུབ་གཉིས། ཟག་བཅས་
ཀྱི་ཚོར་བ་བདེ་བ་དང་ཡིད་བདེ་གཉིས། སྡུག་བསྔལ་དང་ཡིད་མི་བདེ་གཉིས་ཏེ་བརྒྱད་དུ་ཡོད་པའི་ཕྱིར་
ཏེ། མཛོད་རྩ་བ་ལས། སྐྱོན་བརྒྱད་ལས་ནི་གྲོལ་བའི་ཕྱིར། །བཞི་པ་གཡོ་བ་མེད་པ་ཡིན། །རྟོག་
དང་དཔྱོད་དང་དབུགས་དག་དང་། །བདེ་བ་ལ་སོགས་བཞི་ཡིན་ནོ། །ཞེས་གསུངས་པའི་ཕྱིར།
དེས་ན་བསམ་གཏན་བཞི་པའི་ཡན་ལག་ཏུ་གྱུར་པའི་དྲན་པ་དང་བཏང་སྙོམས་གཉིས་ནི། བསམ་གཏན་
གྱི་སྐྱོན་བརྒྱད་ལས་གྲོལ་བའི་བསམ་གཏན་བཞི་པའི་སས་བསྡུས་ཀྱི་དྲན་པ་དང་བཏང་སྙོམས་ལ་རིམ་་་་་་་
བ ཞིན་འཇོག དེར་གྱུར་པའི་བ ཏང་སྙོམས་ནི་དེའི་སས་བསྡུས་ཀྱི་འདུ་བྱེད་བཏང་སྙོམས་པ་ཞིག་ལ་
བྱེད། ཏིང་ངེ་འཛིན་ནི་སྔར་བཞིན་ནོ། །དེར་གྱུར་པའི་ཤེས་བཞིན་མི་འཇོག་སྟེ། དེར་བྱིང་རྒོད་
འབྱུང་མི་འབྱུང་རྟོག་མི་དགོས་པའི་ཕྱིར། རྟོག་དཔྱོད་དང་དགའ་བདེ་རྣམས་ཀྱང་བསམ་གཏན་བཞི་པ་
ལ་ལྟོས་ནས་གཡོ་བའི་སྐྱོན་དུ་བཤད་པ་ཡིན་གྱི་རང་རང་གི་ས་ལ་ལྟོས་ནས་མ་ཡིན་ཏེ། བསྡུ་བ་ལས།
གང་གི་ཚེ་བསམ་གཏན་དང་པོ་ལ་སོགས་པའི་རྟོག་པ་དང་དཔྱོད་པ་ལ་སོགས་པས་ཏིང་ངེ་འཛིན་ལ་ཕན་་་
འདོགས་པ་དང་ཡོངས་སུ་དག་པར་འ གྱུར་བའི་ཕྱིར་འཇུག་པ་ཡིན་ན། ཅིའི་ཕྱིར་བཅོམ་ལྡན་འདས་ཀྱིས་
གཡོ་བའི་སྐྱོན་དུ་བསྟན་ཞེ་ན། སྨྲས་པ་གཞན་གྱི་ས་ལ་ལྟོས་ཏེ་བསྟན་པ་ཡིན གྱི་རང་གིས་ལས་ནི་མ་ཡིན་
ནོ། །ཞེས་གསུངས་པའི་ཕྱིར། འོ་ན་བསམ་གཏན་གྱི་ཡན་ལག་དེ་རྣམས་རང་རང་གི་སྙོམས་འཇུག་
ཡིན་ན། དེ་རྣམས་ཡན་ལག་ལྔ་པའི་བསམ་གཏན་དང་པོའི་དངོས་གཞིའི་སྙོམས་འཇུག་ལ་སོགས་པ་ཡིན་
དགོས་ལ། དེ་རྣམས་དེ་མ་ཡིན་ན། དེ་རྣམས་དེ་དང་དེའི་སས་བསྡུས་ཀྱི་ཡིད་བྱེད་ ཀྱང་མ་ཡིན་པར་
འགྱུར་རོ། །ཞེ་ན་སྐྱོན་མེད་དེ། དེ་རྣམས་དེ་དང་དེའི་བསམ་གཏན་གྱི་དངོས་གཞི་སྙོམས་འཇུག་ཡིན་
416



ཝཾ
ཞིང་། དེ་རྣམས་ཡན་ལག་ལྔ་པ་སོགས་སུ་ཐལ་བའི་སྐྱོན་མེད་པའི་ཕྱིར། དཔེར་ན། དཔུང་ཚོགས་
ཡན་ལག་བཞི་པའི་དམག་གི་ནང་ཚན་དུ་གྱུར་པའི་རྟ་པའི་དམག་དེ་ཡན་ལག་བཞི་པའི་དམག་མ་ཡིན་་་་་་་
ཀྱང་། དེ་རྣམས་དམག་ཡིན་ པ་བཞིན་ནོ། །དེ་ལྟར་ཡང༌། མཛོད་འགྲེལ་ལས། ཡན་ལག་བཞི་པའི་
དམག་ཇི་ལྟ་བ་བཞིན་དུ་ཡན་ལག་ལྔ་པའི་བསམ་གཏན་ཡང་དེ་བཞིན་ནོ། །ཞེས་གསུངས་པའི་ཕྱིར། །
འོ་ན། བསམ་གཏན་བཞི་པོ་དེ་ལ་མི་འདྲ་བའི་ཁྱད་པར་ཅི་ཡོད་ཅེ་ན། དེའི་ཁྱད་པར་ ཡོད་དེ།
བསམ་གཏན་དང་པོ་དང་གཉིས་པ་ལ་ཏིང་ངེ་འཛིན་ཡོངས་སུ་མ་རྫོགས་པ་དང་རྫོགས་པའི་ཁྱད་པར་་་་་
ཡོད། བསམ་གཏན་གཉིས་པ་དང་གསུམ་པ་ལ་ཕན་འདོགས་པ་ཡོངས་སུ་མ་རྫོགས་པ་དང་རྫོགས་པའི་
ཁྱད་པར་ཡོད། བསམ་གཏན་གསུམ་པ་དང་བཞི་པ་ལ་ཡོངས་སུ་ད ག་པ་མ་རྫོགས་པ་དང་རྫོགས་པའི་
ཁྱད་པར་ཡོད་པའི་ཕྱིར། དང་པོ་གྲུབ་སྟེ། དེ་གཉིས་ལ་རྟོག་དཔྱོད་ཀྱི་རྙོག་མས་དྭངས་པ་དང་མ་
དྭངས་པའི་ཁྱད་པར་ཡོད་པའི་ཕྱིར། གཉིས་པ་གྲུབ་སྟེ། དེ་གཉིས་ལ་དགའ་བའི་ཉོན་མོངས་པའི་ཀུན་
དཀྲིས་དང་མ་བྲལ་བ་དང་བྲལ་བའི་ཁྱད་པར་ཡོད་པའི་ཕྱིར། གསུམ་པ་གྲུབ་སྟེ། དེ་གཉིས་ལ་བསམ་
གཏན་གྱི་སྐྱོན་བརྒྱད་ཀྱིས་མ་དག་པ་དང་དག་པའི་ཁྱད་པར་ཡོད་པའི་ཕྱིར། དེ་ལྟར་ཡང་བསྡུ་བ་ལས།
བསམ་གཏན་དང་པོ་དང་བསམ་གཏན་གཉིས་པ་ལ་ཁྱད་པར་ཅི་ཡོད་ཅེ་ན། སྨྲས་པ་ཏིང་ངེ་འཛིན་
ཡོངས་སུ་རྫོགས་པའི་ཁྱད་པར་ཡོད་དོ། །བསམ་གཏན་གཉིས་པ་དང་གསུམ་པ་ལ་ཁྱད་པར་ཅི་ཡོད་ཅེ་
ན། སྨྲས་པ་ཕན་འདོགས་པ་ཡོངས་སུ་རྫོགས་པའི་ཁྱད་པར་ཡོད་དོ། །བསམ་གཏན་གསུམ་པ་དང་
བཞི་པ་ལ་ཁྱད་པར་ཅི་ཡོད་ཅེ་ན། སྨྲས་པ་ཡོངས་སུ་དག་པ་རྫོགས་པ་འི་ཁྱད་པར་ཡོད་དོ། །ཞེས་
གསུངས་པའི་ཕྱིར།
གསུམ་པ་གྲངས་ངེས་པའི་ཚུལ་ནི། ཅིའི་ཕྱིར་བསམ་གཏན་རྣམས་ལ་ཡན་ལག་ལྔ་པ་དང་བཞི་པ་
བཞག་ཅེ་ན། དེ་སྟོན་པ་ལ། ཀུན་བཏུས་ལས། གཉེན་པོའི་ཡན་ལག་དང་། ཕན་ཡོན་གྱི་ཡན་ལག་
དང༌། དེ་གཉིས་ཀའི་གནས་ཀྱི་ཡན་ལག་གི་ཕྱིར། ཞེས་གསུངས། དོན་ནི། བསམ་གཏན་གྱི་ཡན་ལག་
ལ་བཅོ་བརྒྱད་དེར་གྲངས་ངེས་པའི་རྒྱུ་མཚན་ཡོད་པ་ཡིན་ཏེ། གཉེན་པོའི་ཡན་ལག ཕན་ཡོན་གྱི་ཡན་
ལག གནས་ཀྱི་ཡན་ལག་གསུམ་གྱི་དབང་དུ་བྱས་ནས་དེ་ལྟར་བཞག་པའི་ཕྱིར། དེ་ཡང་ཡིན་ཏེ།
བསམ་གཏན་དང་པོའི་ཡན་ལག་ཏུ་གྱུར་པའི་ རྟོག་དཔྱོད་གཉིས། གཉིས་པའི་ཡན་ལག་ཏུ་གྱུར་པའི་ནང་
རབ་ཏུ་དང་བ་དང༌། གསུམ་པའི་ཡན་ལག་ཏུ་ གྱུར་པའི་དྲན་ཤེས་བ ཞིན་བཏང་སྙོམས་གསུམ། བ ཞི་
པའི་ཡན་ལག་ཏུ་གྱུར་པའི་དྲན་པ་དང་བཏང་སྙོམས་ཡོངས་དག་དང་བརྒྱུད་དེ། གཉེན་པོའི་ཡན་ལག་
་ 41，



དང་། བསམ་གཏན་དང་པོའི་ཡན་ལག་ཏུ་གྱུར་པའི་དབེན་པ་ལས་སྐྱེས་པའི་དགའ་བདེ་གཉིས།
གཉིས་པའི་དེར་གྱུར་པའི་ཏིང་ངེ་འཛིན་ལས་སྐྱེས་པའི་དགའ་བདེ་གཉིས། གསུམ་པའི་ཡན་ལག་ཏུ་གྱུར་
པའི་ དགའ་བས་དབེན་པའི་ བདེ་བའི་དབང་པོ། བཞི་པའི་དེར་གྱུར་པའི་ཚོར་བ་རྣམས་ཕན་ཡོན་གྱི་
ཡན་ལག་དང༌། བཞི་གའི་ཏིང་ངེ་འཛིན་རྣམས་གནས་ཀྱི་ཡན་ལག་ཡིན་པའི་ཕྱིར། དང་པོ་གྲུབ་སྟེ། །
དེ་རྣམས་རང་རང་གི་ཉེར་བསྡོགས་ཀྱི་གནས་སྐབས་ཀྱི་རང་རང་གི་འོག་སའི་ཉོན་མོངས་སྤོང་བྱེད་ཀྱི་་་་་་
གཉེན་པོའི་རྒྱུན་ཡིན་ པའི་ཕྱིར། གཉིས་པ་གྲུབ་སྟེ། དེ་རྣམས་རང་རང་གི་ཉེར་བ སྡོ གས་ཀྱིས་རང་རང་
གི་འོ ག་ས་ལས་ རྒྱལ་བས་ཐོབ་པའི་ཕན་ཡོན་ཡིན་པའི་ཕྱིར། གསུམ་པ་གྲུབ་སྟེ། དེ་རྣམས་རང་རང་གི་
གཉེན་པོ་དང་ཕན་ཡོན་གྱི་ཡན་ལག་རྣམས་སྐྱེད་པར་བྱེད་པའི་ཕྱིར། དེས་ན་ཡན་ལག་དེ་གསུམ་གྱི་
དབང་དུ་བྱས་ནས་བཅོ་བརྒྱད་ཀྱི་གྲངས་ངེས་བྱས་པ་ཡིན་གྱི་བཅོ་བརྒྱད་པོ་གང་རུང་མ་ཡིན་ པའི་བསམ་་་་
གཏན་གྱི་དངོས་གཞི་སྙོམས་འཇུག་མེད་པ་མ་ཡིན་ཏེ། དེ་དང་མཚུངས་ལྡན་གྱི་སེམས་པ་དང་འདུ་ཤེས་
ལ་སོགས་པའི་སེམས་སེམས་བྱུང་རྣམ་པ་དགུ་པོ་བསམ་གཏན་གྱི་དངོས་གཞིའི་སྙོམས་འཇུག་ཡིན་པའི་་་་་་
ཕྱིར། དེས་ན་བསམ་གཏན་རྣམས་ཡན་ལག་གི་སྒོ་ནས་རང་རང་གི་འོག་ས་ལས་འདས་པ་ཡིན་ཏེ།
འདོད་པ་ལ་འདོད་ཆགས་དང་བྲལ་བའི་བསམ་གཏན་དང་པོ། རྟོག་དཔྱོད་སྤངས་པས་གཉིས་པ།
དགའ་བ་སྤངས་པས་གསུམ་པ། བདེ་བ་སྤངས་པས་བཞི་པར་བཞག་པའི་ཕྱིར། དེས་ན་བསམ་གཏན་
བ ཞི་པོ་དེ་ཟག་བཅས་ཀྱི་ཚོར་བ་བདེ་སྡུག་མངོན་ གྱུར་པ་ཕྲ་རགས་ལ་ངེས་པར་འབྱུང་བའི་སྒོ་ནས་བསམ་་་
གཏན་བཞིར་བཞག་ཅིང་། ཟག་བཅས་ཀྱི་ཚོར་བ་བཏང་སྙོམས་ལ་ངེས་པར་འབྱུང་བའི་སྒོ་ནས་བསམ་
གཏན་གྱི་དངོས་གཞིའི་སྙོམས་འཇུག་ལྔ་པ་མི་འཇོག་པའི་རྒྱུ་མཚན་ཡོད་དེ། སོ་སོ་སྐྱེ་བོས་འདུ་བྱེད་སྡུག་
བསྔལ་གྱི་རང་བཞིན་དུ་རྟོ གས་དཀའ་བའི་ཕྱིར། མདོ་ལས། བྱིས་པ་ལག་མཐིལ་ལྟ་བུ་ཡིས། །འདུ་
བྱེད་རྣམ་སྨིན་སྤུ་མི་རྟོགས། །ཞེས་གསུངས་པའི་ཕྱིར།
གཉིས་པ་གཟུགས་མེད་ཀྱི་དམིགས་པ་བཤད་པ་ལ། ནམ་མཁའ་མཐའ་ཡས། རྣམ་ཤེས་མཐའ་
ཡས། ཅི་ཡང་མེད། སྲིད་རྩེའི་དངོས་གཞིའི་སྙོམས་འཇུག་གི་དམིགས་པ་བཤད་པའོ། །དང་པོ་ནི།
བས མ་གཏན་བཞི་པ་ཐོབ་པ་ན་རྣལ་འབྱོར་པ་དེས་གཟུགས་ལ་སྐྱོན་དང༌། གཟུགས་མེད་ལ་ཡོན་ཏན་དུ་
མཐོང་ནས་གཟུགས་ ཀྱི་འདུ་ཤེས་བཟློག་པའི་ཕྱིར། ཁ་དོག་དང་དབྱིབས་དང་རེག་བྱ་སོགས་ ཀྱི་མཚན་མ་
དང་བྲལ་བའི་ནམ་མཁའི་འདུ་ཤེས་ཁོ་ན་སྒོམ་པ་ན། སྡེ་སེར་སོགས་སུ་སྣང་བའི་གཟུགས་དང༌། གྱུང་
དང་ཅིགས་ པ་སོགས་སུ་སྣང་བའི་ཐོགས་པ་དང༌། གོས་རྒྱུན་དང༌། སྐྱེད་མོས་ཚལ་དང་རི་ལ་སོགས་པར་
，
518



སྣང་བའི་སྣ་ཚོགས་པའི་འདུ་ཤེས་ནུབ་སྟེ། དེ་དག་ལ་ཡིད་གཏད་ ཀྱང་ཐམས་ཅད་ནས་ཐམས་ཅད་དུ་མི་
འབྱུང་བ་ཡིན་ཏེ། བསྡུ་བ་ལས། ཇི་སྲིད་དུ་དངོས་གཞི་ལ་སྙོམས་པར་མི་འཇུག་པའི་བར་དུ་ནི་ནམ་
མཁའ་ཁོ་ན་ལ་དམིགས་པར་བྱེད་དེ། སྙོམས་པར་ཞུགས་ནས་ནི་ནམ་མཁའ་དེ་ཉིད་དང་དེ་ལས་ གཞན་
པའི་རང་སའི་ཕུང་པོ་ལ་དམིགས་པར་བྱེད་དོ། །ཉེར་བསྡོགས་ཀྱི་ཚེ་ན་ནི་རང་གི་འོག་སའི་ཕུང་པོ་
རྣམས་ལ་ཡང་དམིགས་པར་བྱེད་དོ། །ཞེས་གསུངས་པའི་ཕྱིར། དོན་བསྡུ་ན། ནམ་མཁའ་མཐའ་
ཡས་ཀྱི་དངོས་གཞིའི་སྙོམས་འཇུག་དེས་སྦྱོར་བའི་དུས་སུ་གཟུགས་དང་ ཐོགས་པའི་འདུ་ཤེས་ལ་རགས་་་་་
པར་མཐོང་ནས་དེ་བཟློག་པའི་ཕྱིར་དུ་ནམ་མཁའི་འདུ་ཤེས་ཁོ་ན་ལ་དམིགས་པར་བྱེད་ཅིང༌། དེས་མངོན་
དུ་གྱུར་པའི་དངོས་གཞི་སྙོམས་འཇུག་ཐོབ་པ་ན་ཡང་ནམ་མཁའ་དེ་ཉིད་ལས་གཞན་པའི་རང་སའི་མིང་་་་་
བཞིའི་ཕུང་པོ་རྣམས་ལ་དམིགས་པར་བྱེད། ཅེས་པའོ། །
གཉིས་པ་ནི། རྣམ་ཤེས་མཐའ་ཡས་ཀྱི་དངོས་གཞིའི་སྙོམས་འཇུག་གི་སྦྱོར་བའི་ཚེ་ནམ་མཁའི་འདུ་
ཤེས་ལ་རགས་པར་མཐོང་ནས་དེ་ཉིད་བཟློག་པའི་ཕྱིར། རྣམ་པར་ཤེས་པའི་ཡུལ་ཅན་གྱི་རྣམ་ཤེས་ཙམ་
དམིགས་ཡུལ་དུ་བྱས་ནས་སྒོམ་པས། དེ་མངོན་དུ་གྱུར་པའི་དངོས་གཞི་ཐོབ་པ་ན་རྣམ་ཤེས་དེ་ཉིད་དང་
དེ་ལས་ གཞན་པའི་རང་སས་བསྡུས་པའི་མིང་བཞིའི་ཕུང་པོ་ལ་དམིགས་པར་བྱེད།
གསུམ་པ་ནི། ཅི་ཡང་མེད་ཀྱི་དངོས་གཞི་སྙོམས་འཇུག་གི་སྦྱོར་བའི་ཚེ་རྣམ་ཤེས་ཀྱི་འདུ་ཤེས་དེ་
རགས་པར་མཐོང་ནས་དེ་བཟློག་པའི་ཕྱིར་དུ་གཟུགས་ཅན་ དང་ གཟུགས་མེད་ཀྱི་དམིགས་པ་བཙལ་བ་ན་་་
ཅི་ཡང་མ་རྙེད་ནས་དམིགས་པ་ཅི་ཡང་མེད་དོ་སྙམ་དུ་འདུ་ཤེས་པའི་འདུ་ཤེས་ལ་དམིགས་པར་བྱེད་ཅིང༌།
དེ་མངོན་དུ་གྱུར་པའི་དངོས་གཞི་སྙོམས་འཇུག་ཐོབ་ པའི་ཚེ་ཅི་ཡང་མེད་ པའི་འདུ་ཤེས་དེ་ཉིད་དང་དེ་་་་་
ལས་གཞན་པའི་རང་སས་བསྡུས་པའི་མིང་བཞིའི་ཕུང་པོ་ལ་དམིགས་པར་བྱེད། །
བཞི་པ་ནི། སྲིད་རྩེའི་དངོས་གཞིའི་སྙོམས་འཇུག་གི་སྦྱོར་བའི་ ཚེ་ཅི་ཡང་མེད་དོ་སྙམ་པའི་འདུ་ཤེས་
ལ་རགས་པར་མཐོང་ནས་དེ་བཟློག་པའི་ཕྱིར་འདུ་ཤེས་རགས་པ་ནི་ཡོད་པ་མ་ཡིན་འདུ་ཤེས་ཕྲ་བ་ནི་མེད་་
པ་མ་ཡིན་ནོ་སྙམ་དུ་འདུ་ཤེས་པ་ལ་དམིགས་པར་བྱེད་ཅིང༌། དེ་མངོན་དུ་གྱུར་པའི་དངོས་གཞིའི་སྙོམས་
འཇུག་ཐོབ་པའི་ཚེ་འདུ་ཤེས་མེད་འདུ་ཤེས་མེད་མིན་གྱི་འདུ་ཤེས་དེ་ཉིད་དང་དེ་ལས་ གཞན་པའི་རང་སས་
བསྡུས་པའི་མིང་བཞིའི་ཕུང་པོ་ལ་དམིགས་པར་བྱེད། གཟུགས་མེད་བཞི་པོ་དེ་ལ་ཡན་ལག་མི་འདྲ་བའི་
ཁྱད་པར་མེད་དེ། ཀུན་བཏུས་ལས། གཟུགས་མེད་པ་རྣམས་ནི་ཞི་ གནས་སུ་རོ་གཅིག་པའི་ཕྱིར། ཡན་
ལག་རྣམ་ པར་ བཞག་པ་མེད་དོ། །ཞེས་གསུངས། དེ་རྣམས་དམིགས་ པའི་སྒོ་ནས་རང་རང་གི་འོག་ས་
419



ལས་འདས་པ་ཡིན་ཏེ། དེ་དག་དམིགས་རྣམ་སྔ་མ་རྣམས་དོར་ནས་ཕྱི་མ་ལ་འཇུག་པར་བྱེད་པའི་ཕྱིར།
གསུམ་པ་དེ་དག་སྒོམ་པའི་འབྲས་བུ་བཤད་པ་ནི། ཚེ་རབས་གཞན་དུ་རྒྱུ་སྙོམས་འཇུག་གི་བསམ་
གཏན་སྒོམ་པའི་རྣམ་སྨིན་གྱི་འབྲས་བུ་དང་རྒྱུ་མཐུན་གྱི་འབྲས་བུ་གང་རུང་གིས་ བསྡུས་པའི་སྐྱེས་ཐོབ ཀྱི་་་
ཆོས། འབྲས་བུ་སྐྱེ་བའི་བསམ་གཏན་གྱི་མཚན་ཉིད། དཔེར་ན་ཚངས་རིས་ནས་འོག་མིན་གྱི་བར་གྱི་
སེམས་ཅན་ གྱི་རྒྱུད་ཀྱི་སྐྱེས་ཐོབ་ གྱི་ཆོས་ལྟ་བུ། ལེགས་པར་བཤད་པ་གསེར་གྱི་ཕྲེང་བ་ལས་ནི་གཟུགས་
ཁམས་པའི་སྣོད་གྱི་འཇིག་རྟེན་རྣམས་རྒྱུ་སྙོམས་འཇུག་གི་བས མ་གཏན་སྒོམ་པའི་བདག་འབྲས་དང༌།།
དེའི་བཅུད་ཀྱི་སེམས་ཅན་རྣམས་དེའི་རྒྱུ་མཐུན་གྱི་འབྲས་བུར་བཤད། ཚེ་རབས་གཞན་དུ་རྒྱུ་སྙོམས་འཇུག་
གི་གཟུགས་མེད་སྒོམ་པའི་རྣམ་སྨིན་གྱི་འབྲས་བུ་དང་རྒྱུ་མཐུན་གྱི་འབྲས་བུ་གང་རུང་གིས་ བསྡུས་པའི་སྐྱེས་
ཐོབ་ཀྱི་ཆོས། འབྲས་བུ་སྐྱེ་བའི་གཟུགས་མེད་ཀྱི་མཚན་ཉིད། དཔེར་ན། གཟུགས་མེད་རིགས་ བཞིར་
སྐྱེས་པའི་སེམས་ཅན་གྱི་རྒྱུད་ཀྱི་སྐྱེས་ཐོབ་ཀྱི་ཆོས་ལྟ་བུ་སྟེ་སྔར་བཞིན་ནོ། །དེས་ན་བས མ་གཏན་དང་
པོ འི་དངོས་གཞིའི་སྙོམས་འཇུག་དག་པ་བ་ཆུང་འབྲིང་ཆེན་པོ་བསྒོམ་པས་ཚངས་རིས། ཚངས་པ་མདུན་
ན་འདོན། ཚངས་ཆེན་གསུམ་གྱི་སྐྱེ་བ་འགྲུབ་པར་བྱེད། དེ་བཞིན་དུ་བས མ་གཏན་གཉིས་པའི་དེ་
གསུམ་གྱིས་འོད་ཆུང༌། ཚད་མེད་འོད། འོད་གསལ་གསུམ་འགྲུབ་པར་བྱེད། བས མ་གཏན་གསུམ་
པའི་དེ་གསུམ་གྱིས་དགེ་ཆུང་། ཚད་མེད་དགེ ། དགེ་རྒྱས་གསུམ་འགྲུབ་པར་བྱེད། བས མ་གཏན་བཞི་
པའི་དེ་གསུམ་གྱིས་སྤྲིན་མེད། བསོད་ནམས་སྐྱེས། འབྲས་བུ་ཆེ་བ་གསུམ་འགྲུབ་པར་བྱེད་དེ། ཀུན་
བཏུས་ལས། བསམ་གཏན་དང་པོ་ལ་ཆུང་ངུ་དང་འབྲིང་དང་ཆེན་པོར་བསྒོམས་པས་བས མ་ག ཏན་དང་
པོའི་སྐྱེ་བ་གསུམ་མོ། །བསམ་གཏན་དང་པོ་ལ་ཇི་ལྟར་ལྷག་མ་རྣམས་ལ་ཡང་དེ་བཞིན་ཏེ། བསམ་
གཏན་རྣམས་ཀྱི་སྐྱེ་བ་གསུམ་མོ། །ཞེས་གསུངས་པའི་ཕྱིར། ནམ་མཁའ་མཐའ་ཡས་ཀྱི་དངོས་
གཞི་སྙོམས་འཇུག་ཆུང་འབྲིང་ཆེན་པོར་སྒོམ་པས་ནམ་མཁའ་མཐའ་ཡས་ཀྱི་སྐྱེ་བ་བཟང་ངན་འབྲིང་་་་་་་་
གསུམ་འགྲུབ་པར་བྱེད། དེས་ཕྱི་མ་རྣམས་ལ་རིགས་འདྲ། ཀུན་བཏུས་ལས། གཟུགས་མེད་པ་རྣམས་
ནི་གནས་གཞན་མེད་པའི་ཕྱིར་སྐྱེ་བ་ཐ་དད་པ་མེད་དོ། །དེ་ན་ཆུང་ངུ་དང་འབྲིང་ཆེན་པོར་སྒོམ་པས་
སྐྱེ་བ་མཐོ་བ་དང་དམའ་བ་དང་ངན་པ་དང་བཟང་པོར་མངོན་ནོ། །ཞེས་གསུངས་པའི་ཕྱིར། དེ འི་སྐྱེ་
བ་བཟང་ངན་སོགས་ ཀྱང་གཟུགས་མེད་ན་གཟུགས་མེད་པས་བླ་འོག་གིས་ཕྱེ་བའི་གནས་གཞན་མེད་ཀྱང་་་
དེ་བཞི་ལ་ཚེ་རིང་ཐུང་གིས་སྐྱེ་བ་མཐོ་དམན་དང་ཉོན་མོངས་མང་ཉུང་གིས་སྐྱེ་བ་བཟང་ངན་ཡོད་དོ། །
ཆུང་འབྲིང་ཆེན་པོར་སྒོམ་པའི་དོན་ཡང་ཡོང་དེ། བུས་སྦྱོར་དང་རྒྱུན་སྦྱོར་གང་རུང་མེད་པར་སྒོམ་པ་
པས་ བས བ
420



-
ཆུང་ངུ་དང༌། གང་རུང་གཅིག་དང་ལྡན་པར་སྒོམ་པ་འབྲིང་དང༌། གཉིས་ཀ་དང་ལྡན་པར་སྒོམ་པ་
ཆེན་པོར་སྒོམ་ པའི་དོན་ཡིན་ པའི་ ཕྱིར། བས མ་གཏན་གྱི་སྤེལ་སྒོམ་ལྔ་བྱས་པས་རིམ་བཞིན་གནས་གཙང་
གི་སྐྱེ་བ་ལྔ་འགྲུབ་པར་བྱེད་དེ། མཛོད་རྩ་བ་ལས། དེ་ནི་རྣམ་པ་ལྔ་ཡི་ཕྱིར། གནས་གཙང་སྐྱེ་བ་ལྔ་ཁོ་
ན། །ཞེས་གསུངས་པའི་ཕྱིར། །
གསུམ་པ་དེ་ལྟར་ཐོབ་པའི་རྟགས་བཤད་པ་ནི། བསམ་གཏན་དང་གཟུགས་མེད་ཀྱི་དངོས་གཞི་
སྙོམས་འཇུག་རྣམས་ཐོབ་པའི་རྟགས་ཡོད་དེ། བས མ་གཏན་གྱི་དངོས་གཞི་སྙོམས་འཇུག་རྣམས་ལ་སྙོམས་
པར་འཇུག་པའི་ཚེ་ལུས་སའི་འོག་ཏུ་བྱིང་བ་ལྟ་བུར་སྣང་བའི་རྟགས་འབྱུང་ལ། གཟུགས་མེད་ཀྱི་དངོས་
གཞི་སྙོམས་འཇུག་རྣམས་ལ་སྙོམས་པར་འཇུག་པའི་ཚེ་ནམ་མཁའ་ལ་འཕུར་བ་ལྟ་བུར་སྣང་བའི་རྟགས་་་་་
འབྱུང་བ་ཡིན་ཏེ། ཀུན་བཏུས་ལས། དེ་ལ་བསམ་གཏན་རྣམས་ལ་སྙོམས་པར་འཇུག་པའི་ཚེ་ནི་ལུས་སའི་
འོག་ཏུ་བྱིང་བར་སྣང་བ་ལྟ་བུའི་རྟགས་འབྱུང་ངོ༌། །གཟུགས་མེད་པ་དག་ལ་སྙོམས་པར་འཇུག་པའི་ཚེ་
ན་ནི། ལུས་ནམ་མཁའ་ལ་འཕུར་བ་ལྟ་བུར་སྣང་བའི་རྟགས་འབྱུང་སྟེ། ཞེས་གསུངས་པའི་ཕྱིར། །
བཞི་པ་ཐོབ་པ་པོའི་གང་ཟག་བཤད་པ་ལ། འགྲོ་བ་རིགས་དྲུག་གི་དབང་དུ་བྱས་པ་དང༌། ཁམས་
གསུམ་གྱི་དབང་དུ་བྱས་པ་དང༌། སྐྱེ་འཕགས་ཀྱི་རྟེན་གྱི་དབང་དུ་བྱས་པའོ། །དང་ པོ་ནི། ངན་སོང་
གསུམ་དང་སྒྲ་མི་སྙན་པའི་རྟེན་ལ་བས མ་གཏན་དང་གཟུགས་མེད་ ཀྱི་དངོས་གཞི་སྙོམས་འཇུག་གསར་དུ་
སྐྱེ་བ་མེད་དེ། དེ་རྣམས་དེ་གསར་དུ་སྐྱེ་བའི་འགལ་རྐྱེན་གྱི་རིགས་སུ་གྱུར་ པའི་རྣམ་སྨིན་གྱི་སྒྲིབ་པ་ཤས་
ཆེན་པོ་དང་ལྡན་པའི་ཕྱིར། ལྷ་མ་ཡིན་དང་ཟ་མ་མ་ནིང་རྣམས་ཀྱི་རྟེན་ལ་དེ་གསར་དུ་སྐྱེ་བ་མེད་དེ། དེ་
རྣ མས་དེ་གསར་དུ་སྐྱེ་བའི་གེགས་ཕྲག་དོག་གི་སྒྲིབ་པ་ཤས་ཆེན་པོ་དང་ལྡན་པའི་ཕྱིར། དེ་རྣམས་མ་
གཏོ གས་ པའི་གླིང་གསུམ་གྱི་སྐྱེས་པ་བུད་མེད་དང་འདོད་ལྷ་རྣམས་ཀྱི་རྟེན་ལ་དེ་གསར་དུ་སྐྱེ་བ་ཡོད་དེ།
དེ་རྣམས་ཀྱི་རྟེན་ལ་དེ་གསར་དུ་སྐྱེ་བའི་འགལ་རྐྱེན་དང་བྲལ་ཞིང་མཐུན་རྐྱེན་ཚང་བ་ཡོད་པའི་ཕྱིར།
ག ཉིས་བ་ནི། འདོད་པའི་རྟེན་ལ་བས མ་གཏན་དང་པོའི་དངོས་གཞི་སྙོམས་འཇུག་གསར་དུ་སྐྱེ་བ་
ཡོད་པ་ནས་ཅི་ཡང་མེད་ཀྱི་རྟེན་ལ་སྲིད་རྩེའི་སྙོ མས་འཇུག་གསར་དུ་སྐྱེ་བའི་བར་རྣམས་སུ་ཡོད་དེ། འདོད་
པའི་རྟེན་ལ་བས མ་གཏན་དང་པོའི་ཉེར་བསྡོགས་སྐྱེ་བ་ཡོད་པ་ནས། ཅི་ཡང་མེད་ཀྱི་རྟེན་ལ་སྲིད་རྩེའི་
ཉེར་བསྡོགས་གསར་དུ་སྐྱེས་པ་ཡོད་ པའི་བར་ ཡིན་ པའི་ ཕྱིར། བས མ་གཏན་དང་པོའི་རྟེན་ལ་བས མ་གཏན་
དང་པོའི་དངོས་གཞི་སྙོམས་འཇུག་གསར་དུ་སྐྱེ་བ་མེད་པ་སོགས་སྲིད་རྩེའི་བར་ལ་རིགས་འདྲ་སྟེ། བསམ་
གཏན་དང་པོ འི་རྟེན་ལ་བས མ་གཏན་དང་པོའི་ཉེར་བསྡོགས་གསར་དུ་སྒོམ་པ་མེད་པ་སོགས་ཡིན་པའི་་་་་
421



ཕྱིར་ཏེ། བས མ་གཏན་དང་པོ་པ་ཡིན་ན། བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་
པས་ཁྱབ་པ་སོགས་ཡིན་ པའི་ཕྱིར། བསམ་གཏན་གཉིས་པའི་རྟེན་ལ་བས མ་གཏན་དང་པོའི་དངོས་གཞི་
སྙོམས་འཇུག་གསར་དུ་སྐྱེ་བ་སོགས་ མེད་ ཀྱང་། བསམ་གཏན་གཉིས་པའི་རྟེན་ལ་བསམ་གཏན་དང་པོའི་
དངོས་གཞི་སྙོམས་འཇུག་མངོན་དུ་བྱེད་པ་ནི་ཡོད་དེ། བས མ་གཟུགས་བརྒྱུད་ཀ་ཐོབ་པའི་བས མ་གཏན་
གཉིས་པ་པ་ཡོད་པའི་ཕྱིར། སྲིད་རྩེའི་རྟེན་ལ་ཅི་ཡང་མེད་ཀྱི་དངོས་གཞི་སྙོམས་འཇུག་གསར་དུ་སྐྱེ་བ་
མེད་ཀྱང་དེའི་རྟེན་ལ་དེ་མངོན་དུ་བྱེད་པ་ནི་ཡོད་དེ། ཅི་ཡང་མེད་ཀྱི་དངོས་གཞི་སྙོམས་འཇུག་ཏུ་གྱུར་
པའི་ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་ནས་ཉན་ཐོས་དགྲ་བཅོམ་པའི་འབྲས་བུ་་་
མངོན་དུ་བྱེད་པའི་སྲིད་རྩེའི་རྟེན་ཅན་གྱི་ཕྱིར་མི་འོང་ཡོད་ པའི་ཕྱིར་ཏེ། མཛོད་རྩ་བ་ལས། སྲིད་རྩེར་
འཕ གས་པས་ཅི་ཡང་མེད། །མངོན་སུམ་བྱས་ནས་ཟག་པ་ཟད། །ཅེས་གསུངས་པའི་ཕྱིར། །
གསུམ་པ་ནི། བསམ་གཟུགས་བརྒྱད་ཀ་ཐོབ་པའི་སོ་སྐྱེ་ཡོད་དེ། སྲིད་རྩེའི་རྟེན་ཅན་གྱི་གོ་
སྐྱེ་ཡོད་ པའི་ཕྱིར། བས མ་གཏན་གྱི་དངོས་གཞིའི་སྙོམས་འཇུག་མ་ཐོབ་པའི་འཕགས་པ་མང་དུ་ཡོད་
ཅིང་། དེ་མ་ཐོབ་པའི་དགྲ་བཅོམ་པ་ཡང་ཡོད་དེ། བསྔགས་འོས་བསྔགས་ བསྟོད་ལས། ཁྱོད་
ཀྱི་བསྟན་པའི་རྗེས་འབྲང་བ། །བས མ་གཏན་དངོས་གཞི་མ་ཐོབ་ ཀྱང་། །བདུད་ཀྱི་མིག་རས་
བཙའ་བཞིན་དུ། །སྲིད་པ་དག་ཀྱང་ལྡོག་པར་བྱེད། །ཅེས་གསུངས་པའི་ཕྱིར། བས མ་གཏན་དང་
པོའི་དངོས་གཞིའི་སྙོམས་འཇུག་ཐོབ་ནས་བས མ་གཏན་གཉིས་པའི་དངོས་གཞི་སྙོམས་འཇུག་མ་ཐོབ་པའི་་
འཕགས་པ་ཡོད་དེ། རང་ ཐོབ་བྱེད་ཀྱི་ཐབས་སུ་ གྱུར་པའི་འཇིག་རྟེན་པའི་ཞི་རིགས་ ཀྱི་རྣམ་པ་ཅན་ གྱི་
ལམ་ཁོ་ན་ལ་བརྟེན་ནས་དངོས་སུ་ཐོབ་པའི་ཕྱིར་མི་འོང་གི་འབྲས་བུ་མངོན་དུ་བྱས་མ་ཐག་པའི་ཕྱིར་མི་་་་
འོང་དེས་བསམ་གཏན་དང་པོའི་དངོས་གཞི་སྙོམས་འཇུག་ཐོབ་ ཀྱང་བསམ་གཏན་གཉིས་པའི་དེ་མ་ཐོབ་་་་
པའི་ཕྱིར། བྱང་སེམས་ཡིན་ན། བསམ་གཏན་གྱི་ཉེར་བསྡོགས་ཐོབ་པས་ཁྱབ་སྟེ། དེ་ཡིན་ན་ཞི་ལྷག་
ཟུང་འབྲེལ་ཐོབ་པས་ཁྱབ་པའི་ཕྱིར། ཚོགས་ལམ་ཆེན་པོ་ལ་གནས་པའི་སེམས་དཔའ་ཡིན་ན། བསམ་
གཏན་གྱི་དངོས་གཞི་ཐོབ་པས་ཁྱབ་སྟེ། དེ་ཡིན་ན་ཆོས་རྒྱུན་གྱི་ཏིང་ངེ་འཛིན་ཐོབ་པས་ཁྱབ་པའི་ཕྱིར་
ཏེ། མདོ་སྡེའི་རྒྱན་ལས། དེ་ཚེ་ཆོས་ཀྱི་རྒྱུན་ལས་ནི། །ཞེས་སོགས་ གསུངས་པའི་ཕྱིར། ཁ་ཅིག
རབ་མཐའི་བསམ་གཏན་ཡིན་ན། བསམ་གཏན་བཞི་པ་ཡིན་པས་ཁྱབ་པར་འདོད་པ་མི་འཐད་དེ།
བསམ་གཟུགས་བརྒྱུད་ཀ་ལ་རབ་མཐའ་ཡོད་པའི་ཕྱིར་ཏེ། ཀུན་བཏུས་ལས། རྣམ་པར་བཞག་པས་ཇི་
ལྟ་བུ་ཞེ་ན། རབ་ཀྱི་མཐའ་ལས་བྱུང་བ་བསམ་གཏན་དང་པོ་ནས་འདུ་ཤེས་མེད་འདུ་ཤེས་མེད་མིན་གྱི་
བ22



སྐྱེ་མཆེད་ཀྱི་བར་དུ་རྣམ་ པར་ བཞག་པ་ཞེས་བྱའོ། །ཞེས་གསུངས་པའི་ཕྱིར། དེའི་དོན་ཡང་འཕེལ་བ་
གསུམ་གྱིས་སྦྱངས་པའི་བསམ་གཏན་དང་གཟུགས་ མེད་དེ་དག་ལ་རབ་ཀྱི་མཐའ་ལས་བྱུང་བ་ཞེས་བྱ་ལ།
འཕེ ལ་བ་གསུམ་ཡོད་དེ། བསམ་གཟུགས་ བརྒྱད་ཀ་ལ་རིམ་གྱིས་ལུགས་མཐུན་དང་ལུགས་ལྡོག་ཏུ་ཞུགས་
པ་ནི་འཕེལ་བ་ཆུང་ངུ་། རེ་རེ་བར་དུ་བཞག་སྟེ་ཐོད་རྒལ་ལ་ལུགས་མཐུན་དུ་ཞུགས་པ་ནི་འཕེལ་བ་
འབྲིང་། དེ་ཉིད་ལུགས་ལྡོག་ཏུ་ཞུགས་པ་ནི་འཕེལ་བ་ཆེན་ པོ་ཡིན་པའི་ཕྱིར།
ཁ་ཅིག ངན་སོང་གི་རྟེན་ལ་བསམ་གཏ ན་གཟུགས་མེད་ཀྱི་དངོས་གཞི་སྙོམས་འཇུག་གསར་དུ་སྐྱེ་
བ་ཡོད་དེ། དེའི་རྟེན་ལ་སྙིང་རྗེ་ཚད་མེད་གསར་དུ་སྐྱེ་བ་ཡོད་པ་གང་ཞིག ཚད་མེད་བཞི་པོ་གང་རུང་
ཡིན་ན། རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་སེམས་ལ་བརྟེན་ནས་བྱུང་བས་
ཁྱབ་པའི་ཕྱིར། དང་པོ་གྲུབ་སྟེ། དེའི་རྟེན་ལ་སྙིང་རྗེ་ཆེན་པོ་གསར་དུ་སྐྱེ་བ་ཡོད་པའི་ཕྱིར་ན་མ་
ཁྱབ། །
ཁ་ཅིག མཚམས་མེད་བྱས་པའི་རྟེན་ལ་བསམ་གཏན་དང་གཟུགས་མེད་ཀྱི་སྙོམས་འཇུག་གསར་
དུ་སྐྱེ་བ་མེད་པར་འདོད་པ་མི་འཐད་དེ། རྒྱལ་པོ་མ་སྐྱེས་དགྲས་ཚེ་དེ་ལ་བསམ་གཏན་གྱི་སྙོམས་འཇུག་
ཐོབ་པའི་ཕྱིར་ཏེ། དེས་ཚེ་དེ་ཉིད་ལ་བསམ་གཏན་གྱི་ཉེར་བསྡོགས་ ཐོབ་ པའི་ཕྱིར་ཏེ། དེས་རྒྱུན་ཞུགས་
ཐོབ་པའི་ཕྱིར།
ཁ་ཅིག ངན་སོང་པ་རྣམས་བསམ་གཏན་གཟུགས་མེད་ཀྱི་དངོས་གཞིའི་སྙོམས་འཇུག་གསར་དུ་སྐྱེ་
བ་དང་སྐྱེས་ཟིན་གནས་པའི་རྟེན་དུ་མི་རུང་སྟེ། དེ་རྣམས་རྣམ་སྨིན་གྱི་སྒྲིབ་པ་ཤེས་ཆེན་པོ་དང་ལྡན་
པའི་ཕྱིར། འདུ་ཤེས་མེད་པ་དང་སྲིད་རྩེའི་རྟེན་ལ་དེ་གསར་དུ་སྐྱེ་བ་མེད་དེ། དེ་རྣམས་ཀྱི་རྒྱུད་ལ་ཡིད་
ཤེས་མེད་པའི་ཕྱིར། ཟེར་བ་མི་འཐད་དེ། དུད་འགྲོའི་རྟེན་ལ་བསམ་གཏན་གྱི་དངོས་གཞིའི་སྙོམས་
འཇུག་ཡོད་པའི་ཕྱིར་ཏེ། དུད་འགྲོའི་རྟེན་ཅན་གྱི་བྱང་འཕགས་ཡོད་ པའི་ཕྱིར་ཏེ། བསམ་བཞིན་དུ་
དུད་འགྲོར་སྐྱེ་བ་བླངས་པའི་བྱང་འཕགས་ཡོད་པའི་ཕྱིར། དེ་འདྲའི་བྱང་འཕགས་དེ་དུད་འགྲོ་མ་ཡིན་
ཏེ། དེའི་ལུས་དེ་དུད་འགྲོའི་ལུས་མ་ཡིན་ པའི་ཕྱིར་ཏེ། དེའི་ལུས་དེ་རྣམ་སྨིན་གྱི་ལུས་མ་ཡིན་པའི་ཕྱིར།
དེ་ཡིད་ཀྱི་རང་བཞིན་གྱི་ལུས་ཡིན་ པའི་ཕྱིར་ཏེ། བྱང་འཕགས་ཀྱི་ལུས་ཡིན་ པའི་ཕྱིར།
ཁ་ཅིག དེའི་ལུས་དེ་དུད་འགྲོའི་ལུས་ཀྱི་གཟུགས་ བརྙན་ཡིན་ཏེ། རྒྱུད་བླ་མའི་འགྲེལ་པར།
འཁོར་བ་ནི་འདིར་ཟག་པ་མེད་པའི་དབྱིངས་ན་ཁམས་གསུམ་གྱི་གཟུགས་ བརྙན་གྱི་ཡིད་ཀྱི་རང་བཞིན་གྱི་་
ལུས། ཞེས་གསུངས་པའི་ཕྱིར་ན་མ་ཁྱབ་སྟེ། དེའི་བྱད་བཞིན་དེ་དུད་འགྲོའི་བྱད་བཞིན་གྱི་གཟུགས་
423



ནི
བརྙན་དུ་ཐལ། དམ་བཅའ་འཐད་པའི་ཕྱིར། འདོད་ན། བྱད་བཞིན་གྱི་གཟུགས་བརྙན་ཡིན་པར་
ཐལ་ལོ། །འདོད་མི་ནུས་ཏེ། བྱད་བཞིན་ཡིན་ པའི་ ཕྱིར། གཞན་ཡང་། འདུ་ཤེས་མེད་པའི་གང་
ཟག་ཆོས་ཅན། ཁྱོད་ཀྱི་རྒྱུད་ལ་གང་ཟག་གི་བདག་འཛིན་མེད་པར་ཐལ། ཁྱོད་ཀྱི་རྒྱུད་ལ་ཡིད་ཤེས་མེད་
པའི་ཕྱིར། རྟགས་ཁས། འདོད་མི་ནུས་ཏེ། ཁྱོད་ཀྱི་རྒྱུད་ལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་མ་རིག་པ་ཡོད་ པའི་ཕྱིར་ཏེ། ཁྱོད་ལམ་མ་ཞུགས་ཀྱི་གང་ཟག་ཡིན་ པའི་ཕྱིར། གཞན་ཡང་། དེའི་
རྒྱུད་ལ་སྐྱེ་སེམས་དང་འཆི་སེམས་གང་རུང་མེད་པར་ཐལ། དེའི་རྒྱུད་ལ་ཡིད་ཤེས་མེད་པའི་ཕྱིར། ཁྱབ་
སྟེ། དེ་གང་རུང་ཡིན་ན། ཡིད་ཤེས་ཡིན་དགོས་པའི་ཕྱིར་ཏེ། མཛོད་རྩ་བ་ལས། ཆད་དང་མཚམས་
སྦྱོར་འདོད་ཆགས་བྲལ། །ཉམས་དང་འཆི་འཕོ་སྐྱེ་བ་རྣམས། །ཡིད་ཀྱི་རྣམ་ཤེས་ཁོ་ནར་འདོད། །
ཅེས་གསུངས་པའི་ཕྱིར། ཁ་ཅིག འདོད་པ་ལ་སོགས་འོག་མ་འོག་མའི་རྟེན་ལ་གོང་མ་གོང་མའི་སྙོམས་
འཇུག་གསར་དུ་སྐྱེ་བ་ཡོད་ ཀྱང་རང་ སའི་རྟེན་ལ་རང་སའི་སྙོམས་འཇུག་གསར་དུ་སྐྱེ་བ་མེད་དེ། རང་ས་
ན་རང་སའི་དངོས་གཞི་སྙོམས་འཇུག་མ་ཉམས་པར་ཡོད་པའི་ཕྱིར། གོང་སའི་རྟེན་ལ་འོག་སའི་སྙོམས་
འཇུག་གསར་དུ་སྐྱེ་བ་མེད་དེ། གོང་ས་ན་འོག་ས་ལས་མཆོག་ཏུ་ གྱུར་པའི་སྙོམས་འཇུག་ཡོད་པའི་ཕྱིར། །
སྤྱིར་བཏང་ལ་གོང་སའི་རྟེན་ལ་འོག་སའི་སྙོམས་འཇུག་མངོན་དུ་བྱེད་པ་མེད་དེ། དེ་མངོན་དུ་བྱས་པ་ལ་
དགོས་པ་མེད་པའི་ཕྱིར། དམིགས་བསལ་ལ་དེ་ཡོད་དེ། སྲིད་རྩེའི་རྟེན་ལ་ཅི་ཡང་མེད་ཀྱི་སྙོམས་འཇུག་
མངོན་དུ་བྱེད་པ་ཡོད་པའི་ཕྱིར་ཏེ། མཛོད་རྩ་བ་ལས། བསམ་གཏན་གཟུགས་ མེད་རང་དང་ནི། །
འོག་སའི་རྟེན་ཅན་འོག་དགོས་མེད། །སྲིད་རྩེར་འཕགས་པས་ཅི་ཡང་མེད། །མངོན་སུམ་བྱས་ནས་
ཟག་པ་ཟད། །ཅེས་གསུངས་པའི་ཕྱིར། ཟེར་ན། གོང་སའི་རྟེན་ལ་འདོད་པའི་སྙོམས་འཇུག་མངོན་
དུ་བྱེད་པ་ཡོད་པར་ཐལ། དམ་བཅའ་འཐད་པ་གང་ཞིག གཟུགས་དང་གཟུགས་མེད་གང་རུང་ཡིན་
ན༑ གོང་ས་ཡིན་དགོས་པའི་ཕྱིར། འདོད་ན། འདོད་པའི་སྙོམས་འཇུག་ཡོད་པར་ཐལ་ལོ། །གཞན་
ཡང་༑ བསམ་གཏན་གཉིས་པའི་རྟེན་ལ་བསམ་གཏན་དང་པོའི་དངོས་གཞིའི་སྙོམས་འཇུག་མངོན་དུ་
བྱེད་པ་མེད་པར་ཐལ། སྤྱིར་བཏང་དམིགས་བསལ་གྱི་ཁྱད་པར་འཐད་པའི་ཕྱིར། འདོད་མི་ནུས་ཏེ།
བསམ་གཟུགས་བརྒྱུད་ཀ་ཐོབ་པའི་བསམ་གཏན་གཉིས་པ་པ་ཡོད་པའི་ཕྱིར། བསམ་གཏན་གཉིས་པའི་
རྟེན་ཅན་གྱི་བྱང་སེམས་ས་དྲུག་པ་པ་ཡོད་པའི་ཕྱིར། གཞན་ཡང་། དེ་ཡོད་པར་ཐལ། བསམ་གཏན་
གཉིས་པ་པའི་རྒྱུད་ལ་བསམ་གཏན་དང་པོའི་སས་བསྡུས་ཀྱི་སེམས་ཡོད་ པའི་ཕྱིར་ཏེ། དེའི་རྒྱུད་ལ་དེའི་
སས་བསྡུས་ཀྱི་ཤེས་པ་ཡོད་པའི་ཕྱིར་ཏེ། བསམ་གཏན་གཉིས་པ་ནས་བསམ་གཏན་དང་པོར་སྐྱེ་བ་ལེན་
424



ཁ་མའི་གང་ཟག་གི་རྒྱུད་ལ་དེ་ཡོད་པའི་ཕྱིར་ཏེ། དེའི་རྒྱུད་ལ་པསམ་གཏན་དང་པོའི་སྐྱེ་བ་འགྲུབ་བྱེད་
ཀྱི་ལས་ ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ལས་ཉོན་གྱིས་བསམ་གཏན་དང་
པོ ར་སྐྱེ་བ་ལེན་ཁ་མའི་གང་ཟག་ཡིན་པའི་ཕྱིར།
ཁ་ཅིག རང་སའི་རྟེན་ལ་རང་སའི་སྙོམས་འཇུག་གསར་དུ་སྐྱེ་བ་ཡོད་པར་ཐལ། བསམ་གཏན་
དང་པོའི་རྟེན་ལ་བསམ་གཏན་དང་པོའི་སྙོམས་འཇུག་གསར་དུ་སྐྱེ་བ་ཡོད་པའི་ཕྱིར་ཏེ། དེའི་རྒྱུད་ཀྱི་
བསམ་གཏན་དང་པོའི་དངོས་གཞི་སྙོམས་འཇུག་དེ་བསམ་གཏན་དང་པོའི་རྟེན་ལ་གསར་དུ་སྐྱེ་བའི་ཕྱིར།
དེ་གསར་དུ་སྐྱེས། དེ་འདོད་པའི་རྟེན་ལ་ཡང་གསར་དུ་མ་སྐྱེས་པའི་ཕྱིར་ན། མ་ཁྱབ་སྟེ། ཁམས་གོང་
མའི་རྟེན་ལ་འགོག་སྙོམས་གསར་དུ་སྐྱེ་བ་ཡོད་པ་དང༌། ལམ་ཤེས་གསར་དུ་སྐྱེ་བ་ཡོད་པ་དང༌། འདོད་
པའི་རྟེན་ལ་རྣམ་མཁྱེན་གསར་དུ་སྐྱེ་བ་ཡོད་པར་ཐལ་བ་སོགས་མཚུངས་པའི་ཕྱིར། །
ཁ་ཅིག སྲིད་རྩེའི་རྟེན་ལ་ཅི་ཡང་མེད་ཀྱི་ཉེར་བསྡོགས་སྒོམ་པ་ཡོད་དེ། དེའི་རྟེན་ལ་དེའི་དངོས་
གཞི་སྙོམས་འཇུག་གསར་དུ་སྐྱེ་བ་ཡོད་པའི་ཕྱིར་ཏེ། དེའི་རྟེན་ལ་གང་ཟག་གི་བདག་མེད་རྟོགས་པའི་
དེ་གསར་དུ་སྐྱེ་བ་ཡོད་པའི་ཕྱིར་ན་མ་ཁྱབ་སྟེ། དམན་ལམ་སྔོན་དུ་མ་སོང་བའི་ཐེག་ཆེན་གྱི་སྦྱོར་ལམ་
ཆོས་མཆོག་ཆེན་པོ་པ་དེ། བསམ་གཏན་གྱི་དངོས་གཞི་སྙོམས་འཇུག་གསར་དུ་སྐྱེ་བའི་རྟེན་ཅན་གྱི་གང་
ཟག་ཏུ་ཐལ། དེ་སྟོང་ཉིད་མངོན་སུམ་དུ་རྟོ གས་ པའི་ལམ་དེ་གསར་དུ་སྐྱེ་བའི་རྟེན་ཅན་གྱི་གང་ཟག་ཡིན་
པའི་ཕྱིར། ཁྱབ་པ་འགྲིག དེར་ཐལ། ཐེག་ཆེན་གྱི་མཐོང་ལམ་བར་ཆད་མེད་ལམ་གསར་དུ་སྐྱེ་བའི་
རྟེ ན་ཅན་གྱི་གང་ཟག་ཡིན་པའི་ཕྱིར།
ཁ་ཅིག ཕྱིར་མི་འོང་དང་དགྲ་བཅོམ་གང་རུང་ཡིན་ན། བསམ་གཏན་དང་པོའི་དངོས་གཞི་
སྙོམས་འཇུག་ཐོབ་པས་ཁྱབ་སྟེ། དེ་གང་རུང་ཡིན་ན་བསམ་གཏན་དང་པོའི་ཉེར་བསྡོགས་ལ་བརྟེན་ནས་
འདོད་པ་ལ་ཆགས་བྲལ་བྱས་པས་ཁྱབ་པའི་ཕྱིར། བསམ་གཏན་དང་པོའི་དངོས་གཞི་མ་ཐོབ་པའི་སྦྱོར་
ལམ་རྩེ་མོ་ལ་གནས་པའི་སེམས་དཔའ་ཡོད་དེ། ལས་ཉོན་གྱིས་ངན་སོང་དུ་སྐྱེ་བ་ལེན་པའི་དེ་ཡོད་པའི་
ཕྱིར། ཐེག་ཆེན་གྱི་སྦྱོར་ལམ་ བཟོད་པ་ནས་ཆོས་མཆོག་འབྲིང་མན་ཆད་ཀྱི་བར་ གང་རུང་ལ་གནས་པའི་
སེམས་དཔའ་ཡིན་ན། བས མ་གཏན་གཉིས་པའི་དངོས་གཞི་སྙོམས་འཇུག་ཐོབ་པས་མ་ཁྱབ་སྟེ། ལས་
ཉོན་གྱིས་གཟུགས་ཁམས་སུ་སྐྱེ་བ་ལེན་པའི་དེ་གང་རུང་ཡོད་ པའི་ཕྱིར། ཟེར་ན། བསྔགས་འོས་བསྔགས་
བསྟོད་ལས། ཁྱོད་ཀྱི་བསྟན་པའི་རྗེས་འབྲང་བ། །བསམ་གཏན་དངོས་གཞི་མ་ཐོབ་ཀྱང༌། །བདུད་
ཀྱི་མིག་རས་བཙའ་བ ཞི ན་དུ། །སྲིད་པ་དག་ཀྱང་ལྡོག་པར་བྱེད། །ཅེས་གསུངས་པ་མི་འཐད་པར་
•
425



ཐལ། བསམ་གཏན་གྱི་དངོས་གཞི་མ་ཐོབ་པར་ཉོན་མོངས་སྤངས་པའི་གང་ཟག་མེད་པའི་ཕྱིར། ཉན་
ཐོས་དགྲ་བཅོམ་པའི་འབྲས་བུ་ཐོབ་མ་ཐག་པའི་སྤང་བྱ་ཅིག་ཅར་པའི་ཉན་ཐོས་དགྲ་བཅོམ་པ་དེས་བསམ་
གཏན་དང་པོའི་དངོས་གཞི་སྙོམས་འཇུག་ཐོབ་པའི་ཕྱིར། རྟགས་ཁས། གཞན་ཡང་། དེ་འདྲའི་ཉན་
ཐོས་དགྲ་བཅོམ་པ་དེས་བསམ་གཏན་གཉིས་པའི་དངོས་གཞི་སྙོམས་འཇུག་ཐོབ་པར་ཐལ། དེས་བསམ་
གཏན་དང་པོའི་དངོས་གཞི་སྙོམས་འཇུག་ཐོབ་པ་གང་ཞིག སྤང་བྱ་ཅིག་ཅར་པའི་ཉན་ཐོས་དགྲ་བཅོམ་
པའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་ཡིན་ན། བསམ་གཟུགས་བརྒྱད་ཀ་ཡིན་
དགོས་པའི་ཕྱིར། དང་པོ་དངོས་འགལ་ལ་སོང༌། གཉིས་པ་མ་གྲུབ་ན། སྤང་བྱ་ཅིག་ཅར་པའི་ཉན་
ཐོས་དགྲ་བཅོམ་པས་བསམ་གཏན་དང་པོའི་དངོས་གཞི་སྙོམས་འཇུག་ཐོབ་རྗེས་སུ་བསམ་གཏན་གཉིས་་་་
པའི་དངོས་གཞི་སྙོམས་འཇུག་ཐོབ་ཕྱིར་དུ་དེའི་ཉེར་བསྡོགས་སྒོམ་པ་ཡོད་པར་ཐལ་ལོ། །འདོད་ན།
དེས་དེའི་ཕྱིར་དུ་དེའི་ཉེར་བསྡོགས་ཡིད་བྱེད་དྲུག་པོ་གང་རུང་སྒོམ་པ་ཡོད་པར་ཐལ་ལོ། །ཁྱབ་སྟེ།
བསམ་གཏན་གཉིས་པའི་ཉེར་བསྡོགས་ཟག་མེད་མེད་ པའི་ཕྱིར། འདོད་ན། དེའི་རྒྱུད་ལ་ཡིད་བྱེད་དྲུག་
པོ་གང་རུང་ཡོད་པར་ཐལ་ལོ། འདོད་ན། །དེའི་རྒྱུད་ལ་དེའི་སྦྱོར་བ་མཐའི་ཡིད་བྱེད་ཡོད་པར་
ཐལ་ལོ། །འདོད་ན། དེའི་རྒྱུད་ལ་འཇིག་རྟེན་པའི་སྒོམ་སྤང་དུ་གྱུར་པའི་བསམ་གཏན་དང་པོའི་
ཉོན་མོངས་ཆུང་ངུའི་ཆུང་ངུའི་དངོས་གཉེན་དུ་གྱུར་པའི་བསམ་གཏན་གཉིས་པའི་ཉེར་བསྡོགས་ཡོད་པར་
ཐལ་ལོ། །གཞན་ཡང༌། བསམ་གཏན་གཉིས་པའི་དངོས་གཞི་ཡིན་ན། རང་གི་ཉེར་ལེན་དུ་གྱུར་
པའི་བསམ་གཏན་གཉིས་པའི་ཉེར་བསྡོགས་ལས་བྱུང་བས་ཁྱབ་པར་ཐལ། སྤང་བྱ་ཅིག་ཅར་པའི་ཉན་
ཐོས་དགྲ་བཅོམ་ པའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་དེ་བསམ་གཏན་གཉིས་པའི་
དངོས་གཞི་སྙོམས་འཇུག་མ་ཡིན་པའི་ཕྱིར། འདོད་ན། བསམ་གཏན་དང་པོའི་དངོས་གཞི་ལ་ཡང་དེ་
ལྟར་ཁྱབ་པར་ཐལ་ལོ། །
གཞན་ཡང༌། བྱང་སེམས་སྦྱོར་ལམ་པ་ཡིན་ན། བསམ་གཏན་གྱི་དངོས་གཞི་ཐོབ་པས་ཁྱབ་པར་
ཐལ། ཚོགས་ལམ་ཆེན་པོ་ལ་གནས་པའི་སེམས་དཔའ་ཡིན་ན་དེ་ཐོབ་པས་ཁྱབ་པའི་ཕྱིར་ཏེ། དེ་ཡིན་
ན་ཆོས་རྒྱུན་གྱི་ཏིང་ངེ་འཛིན་ཐོབ་པས་ཁྱབ་པའི་ཕྱིར།
གཞན་ཡང་། ལས་ཉོན་གྱིས་ཡི་དྭགས་སུ་སྐྱེ་བ་ལེན་པའི་བྱང་སེམས་སྦྱོར་ལམ་པ་ཡོད་པར་ཐལ།
ལས་ཉོན་གྱིས་ངན་སོང་དུ་སྐྱེ་བ་ལེན་པའི་དེ་ཡོད་ པའི་ཕྱིར། རྟགས་ཁས། འདོད་ན། འཚོ་བའི་ཡོ་ ་
བྱད་ཀྱིས་འཕོ ངས་པའི་དེ་ཡོད་པར་ཐལ་ལོ། །འདོད་མི་ནུས་ཏེ། དེ་ཡིན་ན་རིགས་ ཀྱི་ཉེས་དམིགས་
426



བཞི་དང་བྲལ་བའི་ཁྱབ་པའི་ཕྱིར། ཁ་ཅིག བསམ་གཏན་གྱི་དངོས་གཞི་ཐོབ་བྱེད་ཀྱི་ཐབས་སུ་ གྱུར་
པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ། བསམ་གཏན་གྱི་ཉེར་བསྡོགས་ ཀྱི་མཚན་ཉིད
ཟེར་ན། བསམ་གཏན་ག ཉིས་པའི་ཉེར་བསྡོགས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་མི་ནུས་ཏེ། བསམ་གཏན་གྱི་དངོས་གཞི་ཐོབ་པའི་རྒྱུད་ཀྱི་དེའི་ཕྱིར་ཏེ། ཆོས་ཅན་དེའི་
ཕྱིར། རང་གི་ཐོབ་བྱར་གྱུར་པའི། ཞེས་སོགས། ཟེར་ན། བྱང་འཕ གས་ ཀྱི་རྒྱུད་ཀྱི་བསམ་གཏན་
དང་པོའི་དངོས་གཞི་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། དེའི་
ཐོབ་བྱར་གྱུར་པའི་བསམ་གཏན་གྱི་དངོས་གཞི་ཡོད་ པའི་ཕྱིར་ཏེ། སངས་རྒྱས་འཕགས་ པའི་རྒྱུད་ཀྱི་དེ་དེ་
ཡིན་ པའི་ཕྱིར། ཁ་ཅིག བསམ་གཏན་དང་པོའི་དངོས་གཞི་ཐོབ་བྱེད་ཀྱི་ཐབས་སུ་ གྱུར་པའི་དགེ་སེམས་
རྩེ་གཅིག་པ་མཚུངས་ལྡན་དང་བཅས་པ། བསམ་གཏན་དང་པོ འི་ཉེར་བསྡོགས་ ཀྱི་མཚན་ཉིད། ཟེར་
ན། འདོད་སེམས་རྩེ་གཅིག་པའི་ཏིང་ངེ་འཛིན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར། རྟགས་གསལ་གཉིས་ཀ་གྲུབ་སྟེ། ཆོས་ཅན་དེའི་ཕྱིར། །
ཁ་ཅིག འདོད་པ་ལ་འདོད་ཆགས་དང་བྲལ་བྱེད་ཀྱི་ཐབས་སུ་གྱུར་པའི་བསམ་གཏན་དང་པོའི་
སས་བསྡུས་ཀྱི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་དེ་དེའི་མཚན་ཉིད། ཟེར་ན། སྤང་
བྱ་ཅིག་ཅར་པའི་ཉན་ཐོས་དགྲ་བཅོམ་པའི་འབྲས་བུ་ཐོབ་མ་ཐག་པའི་རྒྱུད་ཀྱི་རྣམ་གྲོལ་ལམ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་ གསལ་ག ཉིས་ཀ་གྲུབ་སྟེ། ཆོས་ཅན་དེའི་ཕྱིར། ཁ་ཅིག་
བསམ་གཏན་གྱི་དངོས་གཞི་ཐོབ་དོན་དུ་དམིགས་རྣམ་དངོས་སུ་སྦྱོང་བར་བྱེད་ པའི་ ཐབས་ཀྱི་སས་བསྡུས་་་
པའི་དགེ་བའི་རིག་པ། བསམ་གཏན་གྱི་ཉེར་བསྡོགས་ཀྱི་མཚན་ཉིད། དེས་བསམ་གཏན་དང་པོ་སོགས་
ལ་རིགས་འདྲ། ཟེར་ན། སྤང་བྱ་ཅིག་ཅར་པའི་རྒྱུན་ཞུགས་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་
བར་ཆད་མེད་ལམ་ཆོས་ཅན། མཚན་ཉིད་དེར་ཐལ། བསམ་གཏན་དང་པོའི་ཉེར་བསྡོགས་ཡིན་ པའི་
ཕྱིར་ཏེ། རྒྱུན་ཞུགས་ཞུགས་པའི་མཁྱེ ན་པ་ཡིན་པའི་ཕྱིར། འདོད་ན། དེ་ཆོས་ཅན། ཞི་རགས་ ཀྱི་
རྣམ་པ་ཅན་དུ་ཐལ་ལོ། །གཞན་ཡང་། བསམ་གཏན་དང་པོའི་ཉེར་བསྡོ གས་ཟག་མེད་མེད་པར་ཐལ།
མཚན་ཉིད་འཐད་པའི་ཕྱིར།
ཁ་ཅིག རང་གི་ཡན་ལག་གིས་མ་ཟིན་ཅིང་རང་གི་ཐོབ་བྱར་གྱུར་པའི་བསམ་གཏན་གྱི་དངོས་
གཞི་ ཐོབ་བྱེད་ཀྱི་ཐ བས་སུ་གྱུར་པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ། བསམ་གཏན་གྱི་
ཉེར་བསྡོགས་ ཀྱི་མཚན་ཉིད། དེས་བསམ་གཏན་དང་པོ་སོགས་ལ་རིགས་འདྲ་ཟེར་བ་མི་འཐད་དེ། ཏིང་
427



ངེ་འཛིན་གནས་ཀྱི་ཡན་ལག་ཏུ་ལྡན་པའི་བསམ་གཏན་དང་པོའི་ཉེར་བསྡོགས་ཡོད་པའི་ཕྱིར་ཏེ།
རྣམ་བཤད་སྙིང་པོའི་རྒྱན་ལས། དེ་ཡང་ཡིད་ལ་བྱེད་པ་དང་པོ་ཞི་གནས་མཚན་ཉིད་པ་དེ་ནི་
འོག་ས་ལས་འདོད་ཆགས་དང་བྲལ་བར་བྱེད་ པའི་གནས་ཀྱི་ཡན་ལག་ཏུ་ཤེས་པར་བྱའོ། །ཞེས་གསུངས་
པའི་ཕྱིར་དང༌། གཉེན་པོའི་ཡན་ལག་དང་ལྡན་པའི་བསམ་གཏན་དང་པོའི་ཉེར་བསྡོགས་རབ་ཏུ་དབེན་
པ་ཡིད་བྱེད་ཡོད་ པའི་ཕྱིར་ཏེ། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆེན་པོའི་ཆེན་པོའི་
དངོས་གཉེན་བྱེད་པའི་ནུས་པ་ཐོབ་པའི་དེ་ཡོད་པའི་ཕྱིར། །
ཁ་ཅིག་རང་སས་བསྡུས་པའི་ བསམ་གཏན་གྱི་དངོས་གཞི་སྙོམས་འཇུག་ཐོབ་བྱེད་ཀྱི་ཐབས་སུ་
གྱུར་པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ། བསམ་གཏན་གྱི་ཉེར་བསྡོགས་ ཀྱི་མཚན་
ཉིད། ཟེར་བ་མི་འཐད་དེ། བསམ་གཏན་དང་པོའི་ཉེར་བསྡོགས་ཀྱི་སས་བསྡུས་ཀྱི་བསམ་གཏན་དང་
པོའི་དངོས་གཞི་སྙོམས་འཇུག་མེད་པའི་ཕྱིར། ཁོ་ན་རེ། དེ་ཆོས་ཅན། རང་སས་བསྡུས་པའི་བསམ་
གཏན་དང་པོའི་དངོས་གཞི་སྙོམས་འཇུག་ཐོབ་བྱེད་ཡིན་པར་ཐལ། ཁྱོད་བསམ་གཏན་དང་པོའི་སས་
བསྡུས་གང་ཞིག ཁྱོད་བསམ་གཏན་དང་པོའི་དངོས་གཞི་ཐོབ་བྱེད་ཀྱི་ཐབས་ཡིན་པའི་ཕྱིར་ན་མ་ཁྱབ།
རང་ རྒྱལ་དགྲ་བཅོམ་པའི་འབྲས་བུ་མངོན་དུ་བྱེད་པར་ངེས་པའི་སྤང་བྱ་ཅིག་ཅར་པའི་རྒྱུན་ཞུགས་ཆོས་་་་
ཅན། ཁྱོད་ཉན་ཐོས་ལས་ལམ་བགྲོད་ཚུལ་གྱི་སྒོ་ནས་ཁྱད་པར་དུ་འཕགས་པར་ཐལ། ཁྱོད་སྲིད་པ་ཐ་
མ་པའི་ཚེ་སློབ་དཔོན་གཞན་གྱི་གདམས་ངག་ལ་མི་ལྟོས་པར་འདོད་པའི་རྟེན་ལ་རང་གི་བྱང་ཆུབ་མངོན་་་་
དུ་བྱེད་པར་ངེས་པའི་གང་ཟག་ཡིན་པའི་ཕྱིར་ཏེ། ཁྱོད་ཐེག་དམན་གྱི་གང་ཟག་གང་ཞིག དེའི་ཚེ་དེ་
ལྟར་མི་ལྟོས་པར་ཐེག་དམན་གྱི་བྱང་ཆུབ་མངོན་དུ་བྱེད་པར་ངེས་པའི་གང་ཟག་ཡིན་པའི་ཕྱིར། ཁྱབ་པ་
འགྲིག །
ཁ་ཅིག བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་དེ་བསམ་
གཏན་དང་པོའི་ཉེར་བསྡོགས་ ཀྱི་ཐོག་མ་ཡིན་ཟེར་ན། དེ་ལ་ཁ་ཅིག དེ་ཆོས་ཅན། དེ་མ་ཡིན་པར་
ཐལ༑ ཁྱོད་ཀྱི་སྔ་རོལ་ཏུ་བསམ་གཏན་དང་པོའི་ཉེར་བསྡོགས་ཀྱི་སས་བསྡུས་པའི་ཞི་གནས་ཐོབ་པ་སྔོན་
དུ་འགྲོ་དགོས་པའི་ཕྱིར་ཏེ། ཁྱོད་བསམ་གཏན་དང་པོའི་ཉེར་བསྡོགས་ ཀྱི་སས་བསྡུས་པའི་ལྷག་མཐོང་
ཡིན་པའི་ཕྱིར་ཟེར་བ་མི་འཐད་དེ། དེའི་ཚེ་ཞི་ལྷག་ཟུང་འབྲེལ་མ་ཐོབ་པའི་ཕྱིར་ཏེ། རྣམ་ བཤད་སྙིང་
པོའི་རྒྱུན་ལས། ལྷག་མཐོང་ཐོག་མར་ཐོབ་པ་ནི་མོས་པ་ལས་བྱུང་བའི་ཡིད་བྱེད་དེ་སྒོམ་བྱུང་ངོ༌། །ཞེས་
གསུངས་པའི་ཕྱིར། གཞན་ཡང་། དེ་ཆོས་ཅན། ཤེས་རབ་ཡིན་པར་ཐལ། ལྷག་མཐོང་ཡིན་ པའི་
54
ས
=1 •
ཡི
|
428



ཕྱིར། འདོད་ན། སེམས་བྱུང་དུ་ཐལ་ལོ། །འདོད་མི་ནུས་ཏེ། དེར་གྱུར་པའི་གཙོ་བོ་སེམས་ཡོད་
པའི་ཕྱིར།
རང་ལུགས་ཀྱི་སྐྱོན་ནི། དེ་ཆོས་ཅན། དེ་མ་ཡིན་པར་ཐལ། ཁྱོད་ཀྱི་སྔ་རོལ་ཏུ་ཞི་གནས་ཀྱི་སས་
བསྡུས་པའི་བསམ་གཏན་དང་པོ འི་ཉེར་བསྡོགས་ ཐོབ་པ་སྔོན་དུ་འགྲོ་དགོས་པའི་ཕྱིར་ཏེ། ཁྱོད་ལྷག་མཐོང་
གིས་བསྡུས་པའི་བསམ་གཏན་དང་པོའི་ཉེར་བསྡོགས་ ཡིན་ པའི་ཕྱིར། །
ཁ་ཅིག བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་དེ་འདོད་་་་
པའི་སས་བསྡུས་ཡིན་ཟེར་བ་མི་འཐད་དེ། དེ་བསམ་གཏན་གྱི་སས་བསྡུས་ཡིན་པའི་ཕྱིར་ཏེ། དེ་བསམ་
གཏན་ས་དྲུག་པོ་གང་རུང་ཡིན་པའི་ཕྱིར་དང༌། དེར་གྱུར་པའི་བསམ་གཏན་དང་པོར་སྐྱེ་བ་འཕེན་བྱེད་
ཀྱི་ལས་དེ་ཡང་འདོད་པའི་སས་བསྡུས་སུ་ཐལ་བའི་སྐྱོན་ཡོད་དོ། ཁོ་ན་རེ། ཉན་སར། མཉམ་པར་
མ་བཞག་པའི་ས་པའི་ཡིད་ལ་བྱེད་པ་དག་གིས་འདོད་པ་རྣམས་ལ་རགས་ པའི་མཚན་ཉིད་དང་བསམ་་་་་
གཏན་དང་པོ་ལ་ཞི་བའི་མཚན་ཉིད་དུ་སོ་སོར་རིག་པ་ཡིད་ལ་བྱེད་པ་ཞེས་བྱ་སྟེ། ཞེས་གསུངས་པ་མི་
འཐད་པར་ཐལ། དེ་མཉམ་པར་མ་བཞག་པའི་སས་བསྡུས་མ་ཡིན་པའི་ཕྱིར་ན་མ་ཁྱབ་སྟེ། བསམ་
གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་དེ་མཉམ་པར་མ་བཞག་པའི་ས་པའི་་
ཉེས་དམིགས་ཡིད་ལ་བྱེད་པ་དག་གིས་འདོད་པ་ལ་རགས་པ་དང་བསམ་གཏན་དང་པོ་ལ་ཞི་བའི་རྣམ་་་་་
པར་ཐོས་བསམ་གྱིས་སྒྲོ་འདོགས་གཅོད་པར་བྱེད་པ་ལུང་དེའི་དོན་ཡིན་པའི་ཕྱིར། དེ་མཉམ་པར་བཞག་
པའི་སས་བསྡུས་ཡིན་ཏེ། རྒྱལ་པོ་སྲས་སུ། མཉམ་པར་བཞག་པའི་ས་པའི་ཡིད་ལ་བྱེད་པ་དག་གིས་
འདོད་པ་ལ་རགས་པ་ལ་སོགས་པར་ བལྟ་བའི་ཕྱིར་རགས་པ་དང༌། དེ་མེད་པའི་ཕྱིར་བསམ་གཏན་
དང་པོ་ལ་སོགས་པ་ལ་ཞི་བའི་མཚན་ཉིད་དུ་སོ་སོར་དཔྱོད་པ་ནི་སོ་སོར་རིག་པ་ཡིད་ལ་བྱེད་པ་ཞེས་བྱ་་་་
སྟེ། དེ་ནི་ཐོས་པ་དང་བསམ་པ་འདྲེས་མར་རིག་པར་བྱའོ། །ཞེས་གསུངས་པའི་ཕྱིར། ཁོ་ན་རེ། དེ་
ཆོས་ཅན། སྒོམ་བྱུང་གི་བློ་ཡིན་པར་ཐལ། མཉམ་གཞག་གི་སས་བསྡུས་ཡིན་པའི་ཕྱིར། ཁྱབ་སྟེ།
མཛོད་རྩ་བ་ལས། མཉམ་པར་བཞག་པའི་དགེ་བ་ནི། སྒོམ་པའོ། །ཞེས་གསུངས་པའི་ཕྱིར་ན་མ་
ཁྱབ། འདོད་མི་ནུས་ཏེ། ཐོས་བསམ་འདྲེས་མའི་བློ་ཡིན་པའི་ཕྱིར། ཞེས་ཟེར།
ཁ་ཅིག དེ་ཆོས་ཅན། ཐོས་བྱུང་གི་བློ་ དང་བསམ་བྱུང་གི་བློའི་གཞི་མཐུན་ཡིན་པར་ཐལ། ཐོས་
བསམ་འདྲེས་མའི་བློ་ཡིན་ པའི་ཕྱིར་ན། བསམ་གཏན་དང་པོའི་ཉེར་བསྡོ གས་མོས་པ་ཡིད་བྱེད་ཆོག་
ཅན། ཞི་གནས་དང་ལྷག་མཐོང་གི་གཞི་མཐུན་ཡིན་པར་ཐལ། ཞི་ལྷག་ཟུང་འབྲེལ་གྱི་བློ་ཡིན་པའི་
429



J༌ཝs
ཕྱིར༑ ཁྱབ་པ་ཁས། ཁོ་ན་རེ། དེ་འདོད་པའི་སས་བསྡུས་སུ་ཐལ། འདོད་པའི་སས་བསྡུས་ཀྱི་དེ་
ཡོད་པའི་ཕྱིར། འདོད་པའི་སས་བསྡུས་ཀྱི་བསམ་གཏན་དང་པོའི་ཉེར་བསྡོགས་ཡོད་པའི་ཕྱིར། འདོད་
པའི་སས་བསྡུས་ཀྱི་ཞི་གནས་ཡོད་པའི་ཕྱིར་ན་མ་ཁྱབ། ཁ་ཅིག བསམ་གཏན་དང་པོའི་ཉེར་བསྡོགས་
མི་ལྕོགས་མེད་པ་ཡིན་ན། བསམ་གཏན་དང་པོའི་ཉེར་བསྡོགས་ ཀྱི་ཐོག་མའི་ཞི་གནས་འབའ་ཞིག་གི་
སས་བསྡུས་པས་ཁྱབ་ཟེར་བ་མི་འཐད་དེ། སྤང་བྱ་ཅིག་ཅར་པའི་རྒྱུན་ཞུགས་ཀྱིས་བསམ་གཏན་ དང་
པོའི་ཉེར་བསྡོགས་མི་ལྕོགས་མེད་པ་ལ་བརྟེན་ནས། ཁམས་གསུམ་གྱི་སྒོམ་སྤང་ཉོན་མོངས་ཆུང་ངུ་དགུ་
ཅིག་ཅར་དུ་སྤོང་བ་གང་ཞིག ཞི་ལྷག་ཟུང་འབྲེལ་མ་ཐོབ་པར་དེ་སྤོང་མི་ནུས་པའི་ཕྱིར་ཏེ། མཛོད་
འགྲེལ་ལས། ཉེར་བསྡོགས་ དང་པོ་མི་ལྕོགས་མེད་པ་སྟེ་དེ་ནི་དག་པ་བ་ཡང་ཡིན་ལ་ཟག་པ་མེད་པ་ཡང་
ཡིན་ནོ། །ཞེས་གསུངས་པ་དང་མི་འགལ་ཏེ། དེ་ནི་ཉེར་བསྡོགས་མི་ལྕོགས་མེད་པ་དེ་ཉེར་བསྡོགས་
བརྒྱད་ཀྱི་དང་པོ་ཡིན་ཞིང་། བསམ་གཏན་དང་པོའི་ཉེར་བསྡོགས་ལ་ད ག་པ་བ་དང་ཟག་མེད་གཉིས་ཀ་
ཡོད་ཅེས་པའི་དོན་ཡིན་པའི་ཕྱིར། ཁོ་ན་རེ། དམ་བཅའ་འཐད་པར་ཐལ། དེ་ཡིན་ན་བསམ་གཏན་
དང་པོའི་ཉེར་བསྡོགས་ཡིད་བྱེད་དྲུག་པོ་གང་རུང་མ་ཡིན་དགོས་པའི་ཕྱིར་ན་མ་ཁྱབ།
ཁ་ཅིག བསམ་གཏན་དང་ཕོའི་ཉེར་བསྡོགས་མི་ལྕོགས་མེད་པ་དེ་བསམ་གཏན་དང་པོའི་ཉེར་
བསྡོགས་མོས་པ་ཡིད་བྱེད་ནས་སྦྱོར་བ་མཐའི་ཡིད་བྱེད་ཀྱི་བར་ལ་འཇོག་པ་ཡིན་ཟེར་ན། དེ་དང་བསམ་
གཏན་དང་པོའི་ཉེར་བསྡོགས་རབ་ཏུ་དབེན་པ་ཡིད་བྱེད་ཀྱི་གཞི་མཐུན་ཡོད་པར་ཐལ། དམ་བཅའ་
འཐད་པའི་ཕྱིར། འདོད་ན། སྤང་བྱ་ཅིག་ཅར་པའི་རྒྱུན་ཞུགས་ཞུགས་པའི་རྒྱུད་ཀྱི་དེ་ དང་། དེ་རབ་
ཏུ་དབེན་པ་ཡིད་བྱེད་ཀྱི་གཞི་མཐུན་ཡོད་པར་ཐལ་ལོ། །འདོད་ན། དེའི་རྒྱུད་ཀྱི་ཉན་ཐོས་ཀྱི་མཐོང་
ལམ་བར་ཆད་མེད་ལམ་དང་དེའི་གཞི་མཐུན་ཡོད་པར་ཐལ་ལོ། །འདོད་ན། ཁྱོད་རང་གི་ངོས་སྐལ་གྱི་
སྤང་བྱར་གྱུར་པའི་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆེན་པོའི་ཆེན་པོའི་དངོས་གཉེན་་་་་
ཡིན་པར་ཐལ། ཁྱོད་བར་ཆད་མེད་ལམ་དུ་གྱུར་པའི་བསམ་གཏན་དང་པོའི་ཉེར་བསྡོགས་རབ་ཏུ་དབེན་
པ་ཡིད་བྱེད་ཡིན་པའི་ཕྱིར། རྟགས་ཁས། འདོད་ན། ཁྱོད་ཀྱི་ངོས་སྐལ་གྱི་སྤང་བྱར་གྱུར་པའི་སྒོམ་
སྤང་ཡོད་པར་ཐལ་ལོ། །འདོད་མི་ནུས་ཏེ། མཐོང་ལམ་ཡིན་པའི་ཕྱིར། གཞན་ཡང༌། དམ་བཅའ་
དེ་མི་འཐད་དེ། བསམ་གཏན་དང་པོའི་ཉེར་བསྡོགས་མི་ལྕོགས་མེད་པ་ཡིན་ན། ཞི་རགས་ ཀྱི་རྣམ་པ་
ཅན་མ་ཡིན་དགོས་ཏེ། དེའི་ཡིད་བྱེད་དྲུག་པོ་གང་རུང་ཡིན་ན་དེ་མ་ཡིན་དགོས་པའི་ཕྱིར། ཁོ་ན་རེ།
དེ་ཡིན་ན་ཉེར་བསྡོགས་ཟག་མེད་ཡིན་དགོས་པར་ཐལ། དེ་ཡིན་ན་ཞི་རགས་ཀྱི་རྣམ་པ་ཅན་མ་ཡིན་
430



དགོས་པའི་ཕྱིར་ན་མ་ཁྱབ། འདོད་ན། སྦྱོར་ལམ་སྟན་གཅིག་པ་ལ་གནས་པའི་སྤང་བྱ་ཅིག་ཅར་པའི་
རྒྱུན་ཞུགས་ཞུགས་ པའི་རྒྱུད་ཀྱི་དེ་ཆོས་ཅན། དེར་ཐལ། དེའི་ཕྱིར། འདོད་ན། འཕགས་རྒྱུད་ཀྱི་
ཉེར་བསྡོགས་སུ་ཐལ་ལོ། །
གཞན་ཡང༌། སྤང་བྱ་ཅིག་ཅར་པའི་རྒྱུན་ཞུགས་ཀྱི་རྒྱུད་ཀྱི་སྡུག་ཀུན་གཉིས་ལ་རགས་པ་དང་འགོག་
ལམ་གཉིས་ལ་ཞི་བའི་རྣམ་ པར་ བལྟས་ནས་སྒོམ་པར་བྱེད་པའི་མཁྱེན་པ་ཆོས་ཅན། ཞི་རགས་ཀྱི་རྣམ་པ་
ཅན་མ་ཡིན་པར་ཐལ། རྟགས་དེའི་ཕྱིར་ཏེ། བདེན་པའི་རྣམ་ པ་ ཅན་གྱི་བསམ་གཏན་དང་པོའི་ཉེར་
བསྡོགས་ཡིན་པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར་ན་མ་ཁྱབ། ཁོ་ན་རེ། བསམ་གཏན་
དང་པོའི་ཉེར་བསྡོགས་ཡིད་ལ་བྱེད་པའི་ལས་དང་པོ་པ་ཐོབ། ཉོན་མོ ངས་རྣམ་སྦྱོང་གི་བསམ་གཏན་དང་
པོའི་ཉེར་བསྡོགས་མ་ཐོབ་པའི་གང་ཟག་གི་རྒྱུད་ཀྱི་བསམ་གཏན་དང་པོའི་ཉེར་བསྡོགས་ཡིན་ན། བསམ་
གཏན་དང་པོའི་ཉེར་བསྡོགས་ཡིད་ལ་བྱེད་ པའི་ལས་དང་པོ་བ་ཡིན་པས་མ་ཁྱབ་པར་ཐལ། བསམ་གཏན་
དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ཐོབ། བསམ་གཏན་དང་པོའི་སྦྱོར་བ་མཐའི་འབྲས་བུ་
ཡིད་བྱེད་མ་ཐོབ་པའི་གང་ཟག་གི་རྒྱུད་ཀྱི་བསམ་གཏན་དང་པོའི་ཉེར་བསྡོགས་ཡིན་ན། བསམ་གཏན་
དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ཡིན་པས་མ་ཁྱབ་པའི་ཕྱིར་ན་མ་ཁྱབ། མ་གྲུབ་ན། མཐོང་
ལམ་གྱི་སྔ་རོལ་ཏུ་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་བརྒྱུད་པ་སྤངས་པའི་འབྲས་བུ་ཐོད་་་
རྒྱལ་བའི་ཕྱིར་འོང་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། དེར་ཐལ།
དེའི་ཕྱིར། རྟགས་གྲུབ་སྟེ། དེ་འདྲའི་ཕྱིར་འོང་ཞུགས་པ་དེས་བསམ་གཏན་དང་པོའི་ཉེར་བསྡོགས་སྦྱོར་བ་
མཐའི་ཡིད་བྱེད་ཐོབ། ཅིག་ཤོས་མ་ཐོབ་པའི་ཕྱིར། དང་པོ་དེ་གྲུབ་སྟེ། དེས་དེ་ལ་བརྟེན་ནས་མཐོང་ལམ་
གྱི་སྔ་རོལ་ཏུ་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་བརྒྱད་པ་སྤངས་པའི་ཕྱིར་ཏེ། དེ་ཡོད་པའི་
ཕྱིར། དེ་འདྲའི་འབྲས་བུ་ཐོད་རྒལ་བའི་ཕྱིར་འོང་ཡོད་པའི་ཕྱིར། གཉིས་པ་གྲུབ་སྟེ། ཕྱིར་འོང་ཞུགས་
པ་ཡིན་པའི་ཕྱིར། རྩ་བར་འདོད་མི་ནུས་ཏེ། བསམ་གཏན་དང་པོའི་ཉེར་བསྡོགས་མི་ལྕོགས་ མེད་པ་ཡིན་
པའི་ཕྱིར་ཏེ། མཐོང་ལམ་བར་ཆད་མེད་ལམ་དུ་གྱུར་པའི་བསམ་གཏན་དང་པོའི་ཉེར་བསྡོགས་པའི་
ཕྱིར།
ཁ་ཅིག བསམ་གཏན་དང་པོའི་ཉེར་བསྡོགས་མོས་པ་ཡིད་བྱེད་ཐོབ་པ་དང༌། ལྷག་མཐོང་ཐོབ་
པ། སྒོམ་བྱུང་ཐོབ་པ་རྣམས་དུས་མཉམ་སྟེ། རྣམ་བཤད་སྙིང་པོའི་རྒྱུན་ལས། ལྷག་མཐོང་ཐོག་མར་
ཐོབ་པ་ནི་མོས་པ་ལས་བྱུང་བའི་ཡིད་ལ་བྱེད་པ་སྟེ་སྒོམ་བྱུང་ངོ༌། །ཞེས་གསུངས་པའི་ཕྱིར་ན་མི་འཐད་དེ།
431



་
བསམ་གཏན་ དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་ལ་གནས་པའི་གང་ཟག་དེས་་་
དེ་ལྟར་ཐོབ་པ་དུས་མཉམ་པའི་དོན་ཡིན་ པའི་ཕྱིར་དང་། བསམ་གཏན་ དང་པོའི་ཉེར་བསྡོགས་མོས་པ་
ཡིད་བྱེད་མ་ཐོབ་པར་དེའི་མི་ལྕོགས་མེད་པ་ཐོབ་པ་ཡོད་པའི་ཕྱིར་ཏེ། དེ་ཡིན་ན་བས མ་གཏན་དང་པོའི་
ཉེར་བསྡོགས་ཡིད་བྱེད་དྲུག་པོ་གང་རུང་མ་ཡིན་དགོས་པའི་ཕྱིར། ཁ་ཅིག རང་གི་ད མིགས་པ་ལ་འབད་
མེད་ལྷུན་གྲུབ་ཏུ་འཇུག་པའི་ཏིང་ངེ་འཛིན། ཞི་གནས་ཀྱི་མཚན་ཉིད་ཟེར་ན། འདོད་སེམས་རྩེ་གཅིག་
པའི་ཏིང་ངེ་འཛིན་ཆོས་ཅན། ཞི་གནས་སུ་ཐལ། མཚན་ཉིད་དེའི་ཕྱིར་ཏེ། ཆོས་ཅན་དེའི་ཕྱིར། །
འདོད་ན། ཤིན་སྦྱངས་ཀྱི་བདེ་བས་ཟིན་པར་ཐལ་ལོ། །འདོད་མི་ནུས་ཏེ། ཆོས་ཅན་དེའི་ཕྱིར། ཁ་
ཅིག ལུས་སེམས་ཤིན་སྦྱངས་ཀྱི་བདེ་བས་ཟིན་པའི་སྒོ་ནས་རང་གི་དམིགས་པ་ལ། ཞེས་སོགས་ཟེར་བ་
མི་འཐད་དེ། གཟུགས་མེད་ཁམས་པའི་རྒྱུད་ཀྱི་ཞི་གནས་དེ་ལུས་ཤིན་སྦྱངས་ཀྱིས་མ་ཟིན་པའི་ཕྱིར་ཏེ།
དེ་ལ་ལུས་ཤིན་སྦྱངས་མེད་པའི་ཕྱིར། མ་གྲུབ་ན། དེ་ན་རེག་བྱ་ཡོད་པར་ཐལ། མ་གྲུབ་པ་དེའི་ཕྱིར།
ཁྱབ་སྟེ། དབུས་མཐའི་འགྲེལ་པར། རེག་བྱའི་ཁྱད་པར་དགའ་བས་ཟིན་པ་ན་ལུས་ཤིན་ཏུ་སྦྱངས་པར་
རིག་པར་བྱའོ། །ཞེས་གསུངས་པའི་ཕྱིར། འདོད་ན། དེ་ན་གཟུགས་ཡོད་པར་ཐལ་ལོ། །
ཁ་ཅིག ཤིན་སྦྱངས་ཀྱི་བདེ་བས་ཟིན་པའི་སྒོ་ནས་སེམས་དམིགས་པ་ལ་འ བད་མེད་ལྷུན་གྲུབ་ཏུ་
འཇུག་པའི་རིག་པ། ཞི་གནས་ཀྱི་མཚན་ཉིད་ཟེར་བ་མི་འཐད་དེ། ཞི་གནས་དང་མཚུངས་ལྡན་གྱི་གཙོ་
བོ་སེམས་ཞི་གནས་མ་ཡིན་ པའི་ཕྱིར་ཏེ། ཞི་གནས་ཡིན་ན་ཏིང་ངེ་འཛིན་ཡིན་དགོས་པའི་ཕྱིར་ཏེ། མདོ་
སྡེ་དཀོན་མཆོག་སྤྲིན་ལས། ཞི་གནས་ནི་སེམས་རྩེ་གཅིག་པའོ། །ལྷག་མཐོང་ནི་སོ་སོར་རྟོག་པའོ། །
ཞེས་གསུངས་པའི་ཕྱིར། ལམ་རིམ་ལས། ཡང་དག་པའི་ཏིང་ངེ་འཛིན་ལ་བརྟེན་ནས་སེམས་འཇོག་
པར་བྱེད་པས་ན་ཞི་གནས་དང༌། སོ་སོར་རྟོག་པའི་ཤེས་རབ་ནི་ལྷག་མཐོང་དུ་གསུངས་པའོ། །ཞེས་
གསུངས་པའི་ཕྱིར། །
ཁ་ཅིག ཞི་གནས་ཀྱི་ངང་ནས་རང་གི་དམིགས་པ་ལ་སོ་སོར་དཔྱོད་པར་བྱེད་པའི་ཤེས་རབ།
ལྷག་མཐོང་གི་མཚན་ཉིད་ཟེར་ན་མི་འཐད་དེ། བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་
རིག་པའི་ཡིད་བྱེད་དུ་གྱུར་པའི་ཤེས་རབ་དེ་ལྷག་མཐོང་མ་ཡིན་ པའི་ཕྱིར་ཏེ། དེ་རང་གི་དམིགས་པ་ལ་
དཔྱད་སྟོབས་ཀྱིས་དྲངས་པའི་ ཤིན་སྦྱངས་ཀྱིས་ཟིན་པའི་སྒོ་ནས་ རང་ཡུལ་སོ་སོར་རྟོག་པར་བྱེད་ པའི་ ཤེས་་
རབ་མ་ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཁ་ཅིག དཔྱད་སྟོབས་ཀྱིས་དྲངས་པའི་ལུས་སེམས་ཤིན་
སྦྱངས་ཀྱིས་ཟིན་པ། ཞེས་སོགས་དང༌། དེ་འདྲའི་ རང་ཡུལ་ལ་སོ་སོར་དཔྱོད་པར་བྱེད་པའི་བློ་ཟེར་བ་
432



གཉིས་ལ་སྐྱོན་ཡང་སྔར་བཞིན་རིགས་འགྲེའོ། ། །
ཁ་ཅིག བས མ་ གཏན་ དང་པོའི་ཉེར་བསྡོགས་ཡིད་བྱེད་དྲུག་པོ་དེ་ལམ་བཞིར་འདུ་སྟེ། དེའི་
མཚན་ཉིད་སོ་སོར་རིག་པའི་ཡིད་བྱེད་ དང་མོས་པ་ཡིད་བྱེད་གཉིས་སྦྱོར་ལམ་དང༌། དེའི་རབ་ཏུ་དབེན་
པ་ཡིད་བྱེད་ དང་། སྦྱོར་བ་མཐའི་ཡིད་བྱེད་གཉིས་བར་ཆད་མེད་ལམ་དང༌། དེའི་དཔྱོད་པ་ཡིད་བྱེད་
ཁྱད་པར་གྱི་ལམ་ དང༌། དགའ་བ་སྡུད་པའི་ཡིད་བྱེད་ལམ་བཞི་ཆར་གྱིས་བསྡུས་པའི་ཕྱིར། ཟེར་བ་མི་
འཐད་དེ། དེ་རབ་ཏུ་དབེན་པ་ཡིད་བྱེད་ཆོས་ཅན། ཁྱོད་རྒྱུད་ལྡན་གྱི་ཕྱི་རོལ་པ་མེད་པར་ཐལ། ཁྱོད་
བར་ཆད་མེད་ལམ་ཡིན་པའི་ཕྱིར། དེས་གཞན་ལ་རིགས་འགྲེའོ། །ཁ་ཅིག བསམ་གཏན་ དང པོ འི་
ཉེར་བསྡོགས་ དང་ཚོར་བ་བདེ་བའི་གཞི་མཐུན་ཡོད་དེ། གསེར་ཕྲེང་ལས། དེ་དག་ལ་ནི་ཉེར་བསྡོགས་
བརྒྱུ ད༑ ༑དག་པ་བདེ་མིན་སྡུག་བསྔལ་མིན། །ཞེས་པ་འདི་དྲ ངངས་ནས་ འདིས་ཉེར་བསྡོ གས་ ཀྱི་ཚོར་
བ་བཏང་སྙོམས་སུ་བཤད་པ་འདིར་མི་བཟུང་ངོ༌། །ཞེས་གསུངས་པའི་ཕྱིར་ན་མ་ཁྱབ་སྟེ། །
ལམ་རིམ་ལས། ཚོར་བ་སིམ་ པའི་རྣམ་པ་ཅན་གྱི་དགའ་བདེ་ནི་སྐབས་འདིར་བསྒྲུབ་པར་བྱ་བའི་
ཏིང་ངེ་འཛིན་གྱི་འབྲས་བུ་ལས་འབྱུང་ཡང་བསམ་གཏན་དང་པོའི་ཉེར་བསྡོགས་ཀྱིས་བསྡུས་པའི་ཏིང ངེ་་
འཛིན་དང་མཚུངས་ལྡན་དུ་མི་འབྱུང་། ཞེས་གསུངས་པ་མི་འཐད་པ་ར་ཐལ། དམ་བཅའ་དེའི་ཕྱིར། །
ཁ་ཅིག བསམ་གཏན་གྱི་དངོས་གཞིའི་སས་བསྡུས་ཀྱི་སྙོམས་འཇུག བསམ་གཏན་གྱི་དངོས་
གཞི་སྙོམས་འཇུག་གི་མཚན་ཉིད། དེས་གཟུགས་ མེད་ལ་རིགས་འདྲའོ། །ཟེར་ན། འདུ་ཤེས་མེད་
པའི་སྙོམས་འཇུག་ཆོས་ཅན། མཚོན་བྱ་དང་པོ་དེར་ཐལ། མཚན་ཉིད་དེའི་ཕྱིར། དང་པོ་གང་ཞིག
སྙོམས་འཇུག་ཡིན་པའི་ཕྱིར། དང་པོ་གྲུབ་སྟེ། དེ་བསམ་གཏན་གྱི་སས་བསྡུས་ཡིན་པའི་ཕྱིར་ཏེ། མཛོད་
རྩ་བ་ལས། དེ་བཞིན་འདུ་ཤེས་མེད་སྙོམས་འཇུག །བསམ་ གཏན་ ཐ་མར་འབྱུང་འདོད་པས། །ཞེས་
གསུངས་པའི་ཕྱིར། འགོག་པའི་སྙོམས་འཇུག་ཆོས་ཅན། མཚོན་བྱ་ གཉིས་པ་དེར་ཐལ། མཚན་ཉིད་
དེའི་ཕྱིར། དང་པོ་གང་ཞིག སྙོམས་འཇུག་ཡིན་པའི་ཕྱིར། དང པོ་གྲུབ་སྟེ། དེ་གཟུགས་མེད་ཀྱི་
སས་བསྡུས་ཡིན་ པའི་ ཕྱིར་ཏེ། དེ་སྲིད་རྩེའི་སས་བསྡུས་ཡིན་པའི་ཕྱིར་ཏེ། མཛོད་རྩ་བ་ལས། འདི་
གནས་དོན་དུ་སྲིད་ རྩེར་སྐྱེ། །ཞེས་གསུངས་པའི་ཕྱིར།
ཁ་ཅིག ཡན་ལག་གི་སྒོ་ནས་ རང་གི་འོ ག་ས་ལས་འདའ་བར་བྱེད་པའི་དགེ་སེམས་རྩེ་གཅིག་པ་
མཚུངས་ལྡན་ དང་ བཅས་པ། བསམ་གཏན་གྱི་དངོས་གཞི་སྙོ མས་འཇུག་གི་མཚན་ཉིད་ཟེར་བ་མི་འཐད་
དེ། བསམ་གཏན་གྱི་དངོས་གཞི་སྙོམས་འཇུག་ཡིན་ན། རང་གི་འོ ག་ ་ས་ལས་འདས་པས་ཁྱབ་པའི་ ཕྱིར།
433



ཁ་ཅིག རང་གི་འཕང་བྱར་གྱུར་པའི་འབྲས་བུ་སྐྱེ་བའི་བསམ་གཏན་འཕེན་བྱེད་དུ་གྱུར་པའི་བསམ་
གཏན་གྱི་སྙོམས་འཇུག་དག་པ་བར་དམིགས་པ་དེ། རྒྱུ་སྙོམས་འཇུག་གི་བསམ་གཏན་གྱི་མཚན་ཉིད། ཚེ་
རབས་གཞན་དུ་རྒྱུ་སྙོམས་འཇུག་གི་བསམ་གཏན་སྒོམ་པ་ལ་བརྟེན་ནས་ཐོབ་པའི་སྐྱེས་ཐོབ་ཀྱི་ཆོས། །
འབྲས་བུ་སྐྱེ་བའི་བསམ་གཏན་གྱི་མཚན་ཉིད། དབྱེ་ན། ཚེ་རབས་གཞན་དུ་རྒྱུ་སྙོམས་འཇུག་གི་བས མ་
གཏན་བསྒོམས་པའི་རྒྱུ་མཐུན་གྱི་འབྲས་བུ། རྣམ་སྨིན་གྱི་འབྲས་བུ། བདག་པོའི་འབྲས་བུ་གསུམ་ཡོད།
དང་པོ་ནི། སྡུག་བདེན་དུ་གྱུར་པའི་གཟུགས་ཁམས་པའི་གང་ཟག་ལྟ་བུ། གཉིས་པ་ནི། གཟུགས་
ཁམས་པའི་གང་ཟག་གི་རྒྱུད་ཀྱི་རྣམ་སྨིན་གྱི་འབྲས་བུར་གྱུར་པའི་ཕུང་པོ་ལྔ་ལྟ་བུ། གསུམ་པ་ནི། །
གཟུགས་ཁམས་པའི་གང་ཟག་གི་གཞལ་མེད་ཁང་ལྟ་བུ། འབྲས་བུ་སྐྱེ་བའི་བས མ་གཏན་དུ་གྱུར་པའི་གང་
ཟག་ཡིན་ན། ལས་ཉོན་གྱིས་འཁོར་བར་སྐྱེ་བ་ལེན་པས་ཁྱབ། རྒྱུ་སྙོམས་འཇུག་གི་བསམ་གཏན་ཡིན་ན།
རང་གི་འོག་སའི་རྟེན་ཅན་ཡིན་དགོས་ཀྱང་འབྲས་བུ་སྐྱེ་བའི་བསམ་གཏན་ལ་རང་སའི་རྟེན་ཅན་གྱིས་མ་་་་
ཁྱབ་སྟེ། བསྐལ་པ་འཇིག་པའི་ཚེ་ཆོས་ཉིད་ཀྱི་སྟོབས་ཀྱིས་ཐོབ་པའི་འདོད་ཁམས་པའི་གང་ཟག་གི་རྒྱུད་ཀྱི་
བསམ་གཏན་དང་པོའི་དངོས་གཞི་སྙོམས་འཇུག་དེ་འབྲས་བུ་སྐྱེ་བའི་བསམ་གཏན་ཡིན་པའི་ཕྱིར། རྒྱུ་
སྙོམས་འཇུག་གི་བསམ་གཏན་ལ་སྦྱོར་བྱུང་ཡིན་པས་མ་ཁྱབ་སྟེ། བསྐལ་པ་འཇིག་པའི་དུས་ཀྱི་ཚེ་ཆོས་ཉིད་
ཀྱི་སྟོབས་ཀྱིས་ཐོབ་པའི་འདོད་ཁམས་པའི་གང་ཟག་གི་རྒྱུད་ཀྱི་བསམ་གཏན་ དང་པོའི་དངོས་གཞི་སྙོམས་་
འཇུག་དེ། རྒྱུ་སྙོམས་འཇུག་གི་བསམ་གཏན་ཡིན་པའི་ཕྱིར། ཞེས་ཟེར་ན། བསམ་གཏན་དང་པོའི་
སྐྱེ་བ་འགྲུབ་བྱེད་ཀྱི་ལས་སུ་གྱུར་པའི་བས མ་གཏན་དང་པོའི་དངོས་གཞི་སྙོམས་འཇུག་དག་པ་བ་ཆོས་་་་་་
ཅན། མཚན་ཉིད་དེར་ཐལ། རྒྱུ་སྙོམས་འཇུག་གི་བསམ་གཏན་ཡིན་པའི་ཕྱིར་ཏེ། ཆོས་ཅན་དེའི་
ཕྱིར། འདོད་ན། བསམ་གཏན་ དང་པོའི་སྐྱེ་བ་འཕེན་བྱེད་ཀྱི་ལས་སུ་གྱུར་པའི་བསམ་གཏན་གྱི་དངོས་
གཞི་སྙོམས་འཇུག་དག་པ་བ་ཡིན་པར་ཐལ། འདོད་པ་དེ་ལ་རྒྱུ་མཚན་ཡོད་པའི་ཕྱིར། འདོད་ན།
བས མ་གཏན་དང་པོའི་སྐྱེ་བ་འཕེན་བྱེད་ཀྱི་ལས་ཡིན་པར་ཐལ། འདོད་པ་གང་ཞིག ལས་ཡིན་ པའི་
ཕྱིར། འདོད་ན། བསམ་གཏན་དང་པོའི་ཉེར་བསྡོགས་ཡིན་པར་ཐལ་ལོ། །གཞན་ཡང་། སྡུག་
བདེན་དུ་གྱུར་པའི་གཟུགས་ཁམས་པའི་གང་ཟག་ཡིན་ན། འབྲས་བུ་སྐྱེ་བའི་བསམ་གཏན་ཡིན་དགོས་
པར་ཐལ། དེ་དེ་ཡིན་ པའི་ཕྱིར། རྟགས་ཁས། འདོད་ན། གཟུགས་སུ་ཉེ་བར་འགྲོ་བའི་ཕྱིར་མི་འོང་
སྐྱེ་འདའ་བ་གཟུགས་ཀྱི་སྐྱེ་སྲིད་དུ་སྐྱེ་བ་བླངས་མ་ཐག་པའི་ཕྱིར་མི་འོང་ཆོས་ཅན། དེར་ཐལ། དེའི་
ཕྱིར། རྟགས་གྲུབ་སྟེ། ལས་ཉོན་གྱིས་གཞན་དབང་དུ་གྱུར་པའི་གང་ཟག་གང་ཞིག སྡུག་བདེན་དུ་
ས34



གྱུར་པའི་གང་ཟག་དང་གཟུགས་ཁམས་པའི་གང་ཟག་གི་གཞི་མཐུན་ཡིན་པའི་ཕྱིར། འདོད་ན། ལས་
ཉོན་གྱིས་འཁོར་བར་སྐྱེ་བ་ལེན་པར་ཐལ་ལོ། །ཁྱབ་པ་ཁས། འདོད་མི་ནུས་ཏེ། ཚེ་དེ་ལ་དགྲ་བཅོམ་
པའི་འབྲས་བུ་མངོན་དུ་བྱེད་པར་ངེས་པའི་གང་ཟག་ཡིན་པའི་ཕྱིར།
གཞན་ཡང་། བསྐལ་པ་འཇིག་པའི་ཚེ་ཆོས་ཉིད་ཀྱི་སྟོབས་ ཀྱིས་ཐོབ་ པའི་འདོད་ཁམས་པའི་ གང་
ཟག་གི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་ཆོས་ཅན། སྐྱེས་ཐོབ་ཀྱི་ཆོས་སུ་ཐལ། །
འབྲས་བུ་སྐྱེ་བའི་བསམ་གཏན་ཡིན་པའི་ཕྱིར། ཁྱབ་པ་ཁས། འདོད་ན། དེའི་ཚེ་འདོད་ཁམས་པའི་
གང་ཟག་ཡིན་ན། བསམ་གཏན་དང་པོ འི་དངོས་གཞི་སྙོམས་འཇུག་ཐོབ་པས་ཁྱབ་པར་ཐལ་ལོ། །
གཞན་ཡང་། བསམ་གཏན་གཉིས་པ་ནས་བསམ་གཏན་དང་པོར་སྐྱེ་བ་ལེན་ཁ་མའི་གང་ཟག་གི་
རྒྱུད་ཀྱི་བསམ་གཏན་དང་པོའི་སྐྱེ་བ་འགྲུབ་བྱེད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་ཆོས་་་
ཅན། རང་གི་འོ ག་སའི་རྟེན་ཅན་དུ་ཐལ། རྒྱུ་སྙོམས་འཇུག་གི་བསམ་གཏན་ཡིན་ པའི་ཕྱིར། ཁྱབ་པ་
ཁས༑ འདོད་ན། དེ་འདོད་པའི་རྟེན་ཅན་དུ་ཐལ། འདོད་པ་གང་ཞིག་ བསམ་ གཏན་དང་པོའི་
དངོས་གཞི་སྙོམས་འཇུག་ཡིན་པའི་ཕྱིར། དེས་བསམ་གཏན་དང་པོ་ནས་བསམ་གཏན་དང་པོ ར་སྐྱེ་ཁ་
མའི་དེ་དང༌། བསམ་གཏན་བཞི་པ་ནས་བསམ་གཏན་བཞི་པར་སྐྱེ་བ་ལེན་ཁ་མའི་རྒྱུད་ཀྱི་དེ་དང༌། དེ་
ནས་བསམ་གཏན་དང་པོར་སྐྱེ་བ་ལེན་ཁ་མ་སོགས་ལ་རིགས་འདྲ་བར་ཤེས་པར་བྱའོ། །ཁོ་ན་རེ། རྒྱུ་
སྙོམས་འཇུག་གི་བསམ་གཏན་གྱི་སྙོམས་འཇུག་ལ་ རང་གི་འོ ག་སའི་རྟེན་ཅན་ཡིན་དགོས་པར་ཐལ། དེའི་
ཉེར་བསྡོགས་ལ་དེ་དགོས་པའི་ཕྱིར་ན་མ་ཁྱབ། ཁ་ཅིག རྒྱུ་སྙོམས་འཇུག་གི་བསམ་གཏན་དང་
འབྲས་བུ་སྐྱེ་བའི་བསམ་གཏན་གཉིས་འགལ་ཟེར་བ་མི་འཐད་དེ། བསམ་གཏན་དང་པོའི་རྟེན་ཅན་
གྱི་སོ་སྐྱེའི་རྒྱུད་ཀྱི་བསམ་གཏན་དང་བོའི་དངོས་གཞི་སྙོམས་འཇུག་དག་པ་བ་དེ་དེ་གཉིས་ཀ་ཡིན་པའི་་་་་་
ཕྱིར། དེ་འབྲས་བུ་སྐྱེ་བའི་བསམ་གཏན་གང་ཞིག ཅིག་ཤོས་ཡིན་པའི་ཕྱིར། དང་པོ་གྲུབ་སྟེ། བསམ་
གཏན་དང་པོར་སྐྱེས་ཐོབ་ ཀྱི་ཆོས་ཡིན་པའི་ཕྱིར། གཉིས་པ་གྲུབ་སྟེ། བསམ་གཏན་གྱི་དངོས་གཞི་སྙོམས་
འཇུག་གང་ཞིག རང་འབྲས་སྡུག་བསྔལ་བདེན་པ་སྐྱེད་བྱེད་ཀྱི་འཁོར་བས་བསྡུས་པའི་ཆོས་ཡིན་པའི་
ཕྱིར། །
ཁ་ཅིག འབྲས་བུ་སྐྱེ་བའི་བསམ་གཏན་ལ་རང་སའི་རྟེན་ཅན་གྱིས་ཁྱབ་ཟེར་བ་མི་འཐད་དེ།
བསམ་གཏན་བཞི་པའི་རྟེན་ཅན་གྱི་སོ་སྐྱེའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་དག་་་
པ་བ་ཆོས་ཅན། དེར་ཐལ། དེའི་ཕྱིར། བསམ་གཏན་བཞི་པར་སྐྱེས་ཐོབ་ཀྱི་ཆོས་ཡིན་པའི་ཕྱིར།
E
435



རྟོགས་གྲུབ་སྟེ། བསམ་གཏན་བཞི་པའི་རྟེན་ཅན་གྱི་གང་ཟག་ཡིན་ན། བསམ་གཏན་དང་པོའི་དངོས་
གཞི་སྙོམས་འཇུག་ཐོབ་པས་ཁྱབ་པའི་ ཕྱིར།
ཁ་ཅིག རྟོག་དཔྱོད་གཉེན་པོའི་ཡན་ལག་ དང་ལྡན་པའི་སྒོ་ནས་འདོད་པ་ལ་འདོད་ཆགས་ དང་
བྲལ་བས་རབ་ཏུ་ཕྱེ་བའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་གང་ཞིག དབེན་པ་ལས་
སྐྱེས་པའི་དགའ་བདེ་ཕན་ཡོན་གྱི་ཡན་ལག་ཏུ་ལྡན་པ། བསམ་གཏན་དང་པོའི་དངོས་གཞི་སྙོམས་འཇུག་
གི་མཚན་ཉིད། ནང་རབ་ཏུ་དང་བ་གཉེན་པོའི་ཡན་ལག་ཏུ་ལྡན་པའི་སྒོ་ནས་རྟོག་དཔྱོད་གཉིས་ཀ་ལ་
འདོད་ཆགས་ དང་བྲལ་བས་རབ་ཏུ་ཕྱེ་བའི་དེ་གང་ཞིག ཏིང་ངེ་འཛིན་ལས་སྐྱེས་པའི་དགའ་བདེ་ཕན་
ཡོན་གྱི་ཡན་ལག་ཏུ་ལྡན་པ་དེ། གཉིས་པའི་མཚན་ཉིད། དྲན་ཤེས་བཞིན་བཏང་སྙོམས་གསུམ་གཉེན་
པོའི་ཡན་ལག་ཏུ་ལྡན་པའི་སྒོ་ནས་དགའ་བ་ལ་འདོད་ཆགས་དང་བྲལ་བའི་དེ་གང་ཞིག དགའ་བས་
དབེན་པའི་བདེ་བ་ཕན་ཡོན་གྱི་ཡན་ལག་ཏུ་ལྡན་པ་དེ། གསུམ་པའི་མཚན་ཉིད། དྲན་པ་དང་བཏང་
སྙོམས་ཡོངས་དག་གཉེན་པོའི་ཡན་ལག་ཏུ་ལྡན་པའི་སྒོ་ནས་བདེ་བ་ལ་འདོད་ཆགས་དང་བྲལ་བའི་དེ་གང་
ཞིག ཚོར་བ་བཏང་སྙོམས་ཕན་ཡོན་གྱི་ཡན་ལག་ཏུ་ལྡན་པ། བསམ་གཏན་བཞི་པའི་དངོས་གཞི་
སྙོམས་འཇུག་གི་མཚན་ཉིད་ཟེར་ན།
དེ་ལ་ཁ་ཅིག མཚན་ཉིད་དང་པོ་དེ་མི་འཐད་དེ། གཉེན་པོའི་ཡན་ལག་དང་ལྡན་པའི་བསམ་
གཏན་དང་པོའི་དངོས་གཞི་མེད་པའི་ཕྱིར། བསམ་གཏན་དང་པོའི་དངོས་གཞི་སྙོམས་འཇུག་ཐོབ་ན།།
གཉེན་པོའི་ཡན་ལག་བཏང་ཟིན་པས་ཁྱབ་པའི་ཕྱིར་ཏེ། དེ་ཐོབ་ན་འདོད་པ་ལ་འདོད་ཆགས་དང་བྲལ་
ཟིན་པས་ཁྱ བ་པའི་ཕྱིར། ཟེར་བ་མི་འཐད་དེ། ཡན་ལག་ལྔ་དང་ལྡན་པའི་བསམ་གཏན་དང་པོའི་
དངོས་གཞི་ཡོད་པའི་ཕྱིར་དང༌། རྟོག་དཔྱོད་གཉེན་པོའི་ཡན་ལག་ཏུ་ལྡན་པའི་བསམ་གཏན་དང་པོའི་
དངོས་གཞི་སྙོམས་འཇུག་ཡོད་པའི་ཕྱིར་ཏེ། ཤེས་སྒྲིབ་ཀྱི་གཉེན་ པོ་བྱེད་ པའི་ཡན་ལག་ དང་ལྡན་ པའི་རྣམ་
མཁྱེན་ཡོད་པའི་ཕྱིར་ཏེ། རྒྱུད་བླ་མར། དག་གསལ་གཉེན་པོའི་ཕྱོགས་ཉིད་ཀྱི། །ཞེས་གསུངས་པའི་
ཕྱིར།
རང་ལུགས་ཀྱི་སྐྱོན་ནི། མཚན་ཉིད་དང་པོ་མི་འཐད་དེ། རྟོག་དཔྱོད་གཉེན་པོ འི་ཡན་ལག་ཏུ་མི་
ལྡན་པའི་བསམ་གཏན་དང་པོའི་དངོས་གཞི་སྙོམས་འཇུག་ཁྱད་པར་ཅན་ཡོད་པའི་ཕྱིར་ཏེ། མཛོད་རྩ་བ་
ལས༑ རྟོག་མེད་བསམ་གཏན་ཁྱད་པར་ཅན། །ཞེས་གསུངས་པའི་ཕྱིར་དང༌། དེ་དབེན་པ་ལས་སྐྱེས་
པའི་དགའ་བདེ་ཕན་ཡོན་གྱི་ཡན་ལག་ཏུ་མི་ལྡན་པའི་ཕྱིར་ཏེ། དེ་ཚོར་བ་བཏང་སྙོམས་ཀྱི་ས་པ་ཡིན་པའི་
436



ཕྱིར་ཏེ། མཛོད་རྩ་བ་ལས། རྣམ་གསུམ་བདེ་མིན་སྡུག་བསྔལ་མིན། །ཞེས་གསུངས་པའི་ཕྱིར། མཚན་
ཉིད་ཕྱི་མ་དེ་རྣམས་མི་འཐད་དེ། སངས་རྒྱས་འཕགས་པའི་རྒྱུད་ཀྱི་བསམ་གཏན་གཉིས་པའི་དངོས་གཞི་
སྙོམས་འཇུག་དེ་རྟོག་དཔྱོད་མ་གཏོ གས་འདོད་ཆགས་ དང་བྲལ་བས་རབ་ཏུ་ཕྱེ་བ་མ་ཡིན་ཞིང༌། དེའི་རྒྱུད་
ཀྱི་བསམ་གཏན་བཞི་པའི་དངོས་གཞི་སྙོམས་འཇུག་དེ་ཚོར་བ་བཏང སྙོམས་ཕན་ཡོན་གྱི་ཡན་ལག་དང་་་་་
ལྡན་པ་མ་ཡིན་པའི་ཕྱིར། །
ཁ་ཅིག སྦྱོར་བའི་དུས་སུ་གཟུགས་ དང་ཐོགས་པའི་འདུ་ཤེས་ལ་རགས་པར་མཐོང་ནས་ཆོས་ཐམས་
ཅད་ནམ་མཁའ་ལྟར་མཐའ་ཡས་སོ་སྙམ་དུ་བསྒོམས་པས་དངོས་གཞིའི་སྐབས་སུ་དེ་མངོན་གྱུར་པའི་་་་་་་
སེམས་རྩེ་གཅིག་པ་མཚུངས་ལྡན་དང་བཅས་པ། ནམ་མཁའ་མཐའ་ཡས་ཀྱི་དངོས་གཞི་སྙོམས་འཇུག་གི་
མཚན་ཉིད། སྦྱོར་བའི་དུས་སུ་ཆོས་ཐམས་ཅད་ནམ་མཁའ་ལྟར་མཐའ་ཡས་སོ་སྙམ་པ་དེ་ཉིད་ལ་དགག་
བྱར་བྱས་ནས། ཆོས་ཐམས་ཅད་རྣམ་ཤེས་ལྟར་མཐའ་ཡས་སོ་སྙམ་དུ་སྒོམ་པ་ལ་བརྟེན་ནས་དངོས་གཞིའི་
དུས་སུ། ཞེས་སོགས་རྣམ་ཤེས་མཐའ་ཡས་ཀྱི་དེའི་མཚན་ཉིད། སྦྱོར་བའི་དུས་སུ་གཟུང་བྱ་ཅི་ཡང་མེད་
དོ་སྙམ་དུ་སྒོམ་པ་ལ། ཞེས་སོགས་ཅི་ཡང་མེད་ཀྱི་དེའི་མཚན་ཉིད། སྦྱོར་བའི་དུས་སུ་འདུ་ཤེས་རགས་
པ་ནི་ནད་དང་འབྲས་དང་ཟུག་རྔུའོ། །འདུ་ཤེས་མེད་པ་ནི་ཀུན་ནས་ཉོན་མོ ངས་པའོ། །འདུ་ཤེས་
མེད་མིན་ནི་ཞི་བ་གྱ་ནོམ་པའོ་སྙམ་དུ་སྒོམ་པ། ཞེས་སོགས་སྲིད་རྩེའི་དངོས་གཞིའི་སྙོམས་འཇུག་གི་
མཚན་ཉིད་ཟེར་ན། སངས་རྒྱས་འཕགས་པའི་རྒྱུད་ཀྱི་ནམ་མཁའ་མཐའ་ཡས་ཀྱི་དངོས་གཞི་སྙོམས་འཇུག་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། ཆོས་ཐམས་ཅད་ནམ་མཁའ་ལྟར་མཐའ་
ཡས་པར་ཐལ། འདོང་པ་གང་ཞིག ཁྱོད་རྣམ་མཁྱེན་ཡིན་པའི་ཕྱིར། དེས་ཕྱི་མ་བཞི་ལ་རིགས་འདྲའོ། །
ཁ་ཅིག བསམ་གཏན་དང་པོའི་དངོས་གཞི་སྙོམས་འཇུག་ཁྱད་པར་ཅན་དེ་ཡིན་ན། རྟོག་དཔྱོད་
གཉེན་པོའི་ཡན་ལག་ཏུ་མི་ལྡན་པས་མ་ཁྱབ་སྟེ། སྒྲ་དོན་འདྲེས་རུང་དུ་འཛིན་པའི་རྟོག་པར་ གྱུར་ པའི་
བསམ་གཏན་དང་པོའི་དངོས་གཞི་སྙོམས་འཇུག་ཁྱད་པར་ཅན་དེའི་ཡན་ལག་ཏུ་ གྱུར་པའི་རྟོག་པ་ཡོད་་་་
པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་ཡན་ལག་ཏུ་ གྱུར་ པའི་དེ་ཡོད་པར་ཐལ། །
ཁྱོད་ཀྱི་ཡན་ལག་ཏུ་གྱུར་ པའི་རྟོག་པ་དེ་དེ་ཡིན་པའི་ཕྱིར་ཏེ། དེ་ཁྱོད་ཀྱི་ཡན་ལག་གང་ཞིག དེ་རྟོག་
པ་ཡིན་ པའི་ཕྱིར་ན་མ་ཁྱབ། གཞན་ཡང་། དེ་ཆོས་ཅན། ཁྱོད་ཀྱི་ཡན་ལག་ཏུ་ གྱུར་ པའི་རྟོག་པ་ཡོད་པར་
ཐལ། ཁྱོད་ཀྱི་ཡན་ལག་ཏུ་གྱུར་པའི་སྒྲ་དོན་འདྲེས་རུང་དུ་འཛིན་པའི་རྟོག་པ་ཡོད་པའི་ཕྱིར་ན་མ་ཁྱབ།
ཁ་ཅིག བསམ་གཏན་དང་པོའི་དངོས་གཞི་སྙོམས་འཇུག་ཙམ་པོ་བ་ཆོས་ཅན། རྟོག་དཔྱོད་
.
.
437



གཉིས་ཁྱོད་ཀྱི་གཉེན་པོའི་ཡན་ལག་ཏུ་ཐལ། ཁྱོད་རྟོག་དཔྱོད་གཉེན་པོའི་ཡན་ལག་དང་ལྡན་པའི་བསམ་
གཏན་གྱི་དངོས་གཞི་སྙོམས་འཇུག་ཡིན་པའི་ཕྱིར་ན་མ་ཁྱབ་སྟེ། བསམ་གཟུགས་བརྒྱད་ཀ་ལ་འགོག་པ་
སྤེལ་ནས་སྙོམས་པར་འཇུག་པའི་ཡར་སོང་ཐོད་རྒལ་གྱི་སྙོམས་འཇུག་ཆོས་ཅན། འགོག་པ་ཁྱོད་ཀྱི་སྤེལ་
ཆོས་སུ་ཐལ། ཁྱོད་ཆོས་ཅན་དེའི་ཕྱིར། ཁྱབ་པ་འགྲིག ཁོ་ན་རེ། བསམ་གཏན་དང་པོའི་
དངོས་གཞི་སྙོམས་འཇུག་ཙམ་པོ་བའི་ཡན་ལག་ཏུ་གྱུར་པའི་རྟོག་པ་དེ་ཆོས་ཅན། རྟོགས་དཔྱོད་གཉེན་
པོའི་ཡན་ལག་དང་ལྡན་པར་ཐལ། བསམ་གཏན་དང་པོའི་དངོས་གཞི་སྙོམས་འཇུག་ཙམ་པོ་བ་ཡིན་ པའི་
ཕྱིར། རྟགས་གྲུབ་སྟེ། མཛོད་འགྲེལ་ལས། ཡན་ལག་བཞི་པའི་དམག་ཇི་ལྟ་བ་བཞིན་དུ་ཡན་ལག་ལྔ་
པའི་བསམ་གཏན་ཡང་དེ་བཞིན་ནོ། །ཞེས་གསུངས་པའི་ཕྱིར། འདོད་ན། དེའི་ཡན་ལག་ཏུ་གྱུར་
པའི་རྟོག་པ་ཐུག་མེད་དུ་ཐལ། དེའི་ཡན་ལག་ཏུ་གྱུར་ པའི་རྟོག་པ་དེའི་ཡང་ཡན་ལག་ཏུ་ གྱུར་ པའི་རྟོག་
པ་ཡོད་པའི་ཕྱིར་ན་མ་ཁྱ བ། སྡོར་སྣང་དབང་ཤེས་ཉམས་སུ་མྱོང་བའི་ རང་རིག་ཐུག་མེད་དུ་ཐལ།
དེའི་ཉམས་སུ་མྱོང་བའི་ རང་རིག་དེའི་ཡང་ཉམས་སུ་མྱོང་བའི་ རང་རིག་ཡོད་པའི་ཕྱིར། ཁྱབ་པ་འགྲིག
ཁ་ཅིག བསམ་གཏན་དང་པོ འི་སྙོམས་འཇུག་ཙམ་པོ་བ་ཆོས་ཅན། ཁྱོད་རང་གི་ཡན་ལག་ཏུ་
གྱུར་པའི་རྟོག་པ་དང་མཚུངས་ལྡན་དུ་ཐལ། ཁྱོད་ཀྱི་ཡན་ལག་ཏུ་གྱུར་པའི་རྟོག་དཔྱོད་གཉིས་སུ་ཕྱེ་བའི་
རྟོག་པ་ཡོད་པའི་ཕྱིར། འདོད་ན། སེམས་ཚོང་བའི་རྣམ་པ་ཅན་དུ་ཐལ། འདོད་པ་གང་ཞིག དེ་
སེམས་རྩིང་བའི་རྣམ་པ་ཅན་ཡིན་ པའི་ཕྱིར། དེ་ཡོད་པ་གང་ཞིག མཛོད་རྩ་བ་ལས། རྟོག་དང་དཔྱོད་པ་
རྩིང་ཞིབ་ཉིད། །ཅེས་གསུངས་པའི་ཕྱིར། འདོད་ན། ཁྱོད་རང་གི་ཡན་ལག་ཏུ་གྱུར་ པའི་རྟོག་དཔྱོད་
གཉིས་སུ་ཕྱེ་བའི་དཔྱོད་པ་དེ་དང་མཚུངས་ལྡན་དུ་ཐལ། ཁྱོད་ཀྱི་ཡན་ལག་ཏུ་གྱུར་པའི་དེ་ཡོད་པའི་ཕྱིར།
འདོད་ན། སེམས་ཞིབ་པའི་རྣམ་པ་ཅན་དུ་ཐལ། འདོད་པ་གང་ཞིག དེ་སེམས་ཞིབ་པའི་རྣམ་པ་
ཅན་ཡིན་ པའི་ཕྱིར། རྟ གས་སྔར་བཞིན། འདོད་མི་ནུས་ཏེ། སེམས་ཙིང་བའི་རྣམ་པ་ཅན་གྱི་བློ་ཡིན་
པའི་ཕྱིར་ཟེར་བ་མི་འཐད་དེ། རྣམ་མཁྱེན་ཆོས་ཅན། དེར་ཐལ། དེའི་ཕྱིར། སེམས་རྩིང་བའི་རྣམ་
པ་ཤར་བའི་བློ་ཡིན་པའི་ཕྱིར། རྟགས་གསལ་སླའོ། །གཞན་ཡང་། མིག་ཤེས་སུ་གྱུར་པའི་ཚོར་བ་
མེད་པར་ཐལ། དེར་གྱུར་པའི་ཚོར་བ་བདེ་བ་མེད་པའི་ཕྱིར་ཏེ། གཟུགས་འཛིན་མིག་ཤེས་ཀྱི་འཁོར་དུ་
བྱུང་བའི་དེ་མེད་པའི་ཕྱིར། མ་གྲུབ་ན། དེ་ཆོས་ཅན། རང་གི་འཁོར་དུ་བྱུང་བའི་ཚོར་བ་བདེ་བ་དང་
མཚུངས་ལྡན་དུ་ཐལ་ལོ། །འདོད་ན། གཟུགས་ཡིད་འོང་གི་རྣམ་པ་ཅན་དུ་ཐལ། འདོད་པ་གང་
ཞིག དེ་གཟུགས་ཡིད་འོང་གི་རྣམ་པ་ཅན་ཡིན་པའི་ཕྱིར། ཆོས་ཅན་དེའི་ཕྱིར། འདོད་ན།
438



ཚོར་བ་སྡུག་བསྔལ་དང་སྦྱར་ནས་མཚུངས་པ་བྱའོ། །
ཁ་ཅིག བསམ་གཏན་གྱི་དངོས་གཞི་སྙོམས་འཇུག་གང་ཞིག རང་གི་འོག་ས་འདོད་པ་ལ་
འདོད་ཆགས་དང་བྲལ་བས་རབ་ཏུ་ཕྱེ་བ། བསམ་གཏན་དང་པོའི་དངོས་གཞིའི་སྙོམས་འཇུག་གི་མཚན་
ཉིད། བསམ་གཏན་གྱི་དངོས་གཞི་སྙོམས་འཇུག་གང་ཞིག རང་གི་འོག་ས་བསམ་གཏན་དང་པོ་ལ་
འདོད་ཆགས་དང་བྲལ་བ། ཞེས་སོགས་རིགས་འདྲ་ཟེར་ན། མཚན་ཉིད་དང་པོ་མི་འཐད་དེ། སྤང་
བྱ་ཅིག་ཅར་བའི་ཉན་ཐོས་དགྲ་བཅོམ་པའི་འབྲས་བུ་ཐོབ་མ་ཐག་པའི་གང་ཟག་གི་རྒྱུད་ཀྱི་རྣམ་ གྲོལ་ལམ་་་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། གཞན་ཡང་། མི་འཐད་དེ། སངས་རྒྱས་
འཕགས་ པའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་དེ་བསམ་གཏན་གཉིས་པའི་དངོས་་
གཞི་སྙོམས་འཇུག་ཡིན་པའི་ཕྱིར་ཏེ། དེ་བསམ་གཟུགས་བརྒྱད་ཀ་ཡིན་པའི་ཕྱིར་ཏེ། དེའི་རྒྱུད་ཀྱི་ཕར་
ཕྱིན་བཅུ་ཡིན་ཁྱབ་མཉམ་ཡིན་ པའི་ཕྱིར། ཁོ་ན་རེ། སངས་རྒྱས་འཕགས་པའི་རྒྱུད་ཀྱི་བསམ་གཏན་
དང་པོའི་དངོས་གཞི་སྙོམས་འཇུག་ཆོས་ཅན། བསམ་གཏན་གཉིས་པའི་གོང་ས་ཡིན་པར་ཐལ། བསམ་
གཏན་གསུམ་པའི་དངོས་གཞི་སྙོམས་འཇུག་ཡིན་པའི་ཕྱིར། འདོད་མི་ནུས་ཏེ། དེའི་འོག་ས་ཡིན་པའི་
ཕྱིར། བསམ་གཏན་ དང་པོའི་དེ་ཡིན་པའི་ཕྱིར་ན། བསམ་གཏན་དང་པོའི་དངོས་གཞི་སྙོམས་འཇུག་
ཡིན་ན། ནང་རབ་ཏུ་དང་བ་གཉེན་པོའི་ཡན་ལག་ཏུ་མི་ལྡན་པས་ཁྱབ་པར་ཐལ། དེ་ཡིན་ན་བསམ་
གཏན་གཉིས་པའི་དངོས་གཞི་སྙོམས་འཇུག་མ་ཡིན་དགོས་པའི་ཕྱིར། འདོད་ན། དེ་ཡིན་ན་རྟོག་དཔྱོད་
ཀྱི་རྙོག་པ་དང་བཅས་པས་ཁྱབ་པར་ཐལ་ལོ། །འདོད་ན། སངས་རྒྱས་འཕགས་ པའི་རྒྱུད་ཀྱི་བསམ་
གཏན་དང་པོའི་དངོས་གཞི་སྙོམས་འཇུག་ཆོས་ཅན། དེར་ཐལ། དེའི་ཕྱིར། དེས་གཞན་ལ་རིགས་
འདྲ། ཁོ་ན་རེ། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་བསམ་གཏན་གཟུགས་མེད་ཀྱི་
དངོས་གཞི་བརྒྱུད་ཡིན་ཁྱབ་མཉམ་དུ་ཐལ། སངས་རྒྱས་འཕགས་པ་ལ་དེའི་ཕྱིར། འདོད་ན། དེའི་
རྒྱུད་ཀྱི་སྲིད་རྩེའི་དངོས་གཞི་སྙོམས་འཇུག་ཏུ་གྱུར་པའི་ལམ་ཟག་མེད་་ཡོད་པར་ཐལ། འདོད་པ་གང་
ཞིག དེའི་རྒྱུད་ལ་བསམ་གཏན་གྱི་དངོས་གཞིའི་སྙོམས་འཇུག་ཏུ་གྱུར་པའི་ལམ་ཟག་མེད་ཡོད་པའི་ཕྱིར།
འདོད་མི་ནུས་ཏེ། འགྲེལ་ཆེན་ལས། གང་ཡང་། འདོད་པ་ཁམས་དང་སྲིད་རྩེ་ན། །བྱང་ཆུབ་
ལམ་གྱི་ཡན་ལག་སྤངས། །ཞེས་བྱ་བ་ནི་ཐབས་ལ་མི་མཁས་པའི་ཕྱིར། ཉན་ཐོས་ཀྱི་དབང་དུ་བྱས་
པ་ཡིན་གྱི་དེ་དང་འདི་ལ་འགལ་བ་མེད་དོ་ཞེས་བྱ་བ་ནི་ཁ་ཅིག་གིའོ། །ཞེས་གསུངས་པའི་ཕྱིར་ན་མ་
ཁྱབ་སྟེ། ཉན་ཐོས་ཀྱི་གྲུབ་མཐའི་དབང་དུ་བྱས་ན་སྲིད་རྩེའི་སེམས་ དང་ལམ་ཟག་མེད་ཀྱི་གཞི་མཐུན་
439



མེད་ཀྱང་། ཐེག་ཆེན་གྱི་གྲུབ་མཐའི་དབང་དུ་བྱས་ན་དེ་འདྲའི་གཞི་མཐུན་ཡོད་ཅེས་པའི་དོན་ཡིན་པའི་
ཕྱིར། དེ་ལྟར་མ་ཡིན་ན། དེ་འདྲའི་ལུང་དོན་མ་གྲུབ་པར་ཐལ། འདོད་སེམས་དང་ལམ་ཟག་མེད་
ཀྱི་གཞི་མཐུན་ཡོད་པའི་ཕྱིར་ཏེ། འདོད་པའི་སས་བསྡུས་གྱི་ཐེག་དམན་གྱི་མི་སློབ་ལམ་ཡོད་པའི་ཕྱིར་ཏེ། །
ཉན་ཐོས་དགྲ་བཅོམ་པའི་རྒྱུད་ཀྱི་སོ་སོར་ཐར་པའི་སྡོམ་པ་དེ་དེ་ཡིན་པའི་ཕྱིར་ཏེ། དེ་འདོད་པའི་སས་
བསྡུས་གང་ཞིག ཐེག་དམན་གྱི་མི་སློབ་ལམ་ཡིན་པའི་ཕྱིར། དང་པོ་གྲུབ་སྟེ། སོ་ཐར་གྱི་སྡོམ་པ་ཡིན་
པའི་ཕྱིར། གཉིས་པ་གྲུབ་སྟེ། ཉན་ཐོས་ཚོ གས་ལམ་པའི་རྒྱུད་ཀྱི་སོ་ཐར་གྱི་སྡོམ་པ་དེ་ཉན་ཐོས་ཀྱི་
ཚོགས་ལམ་ཡིན་པའི་ཕྱིར་ཏེ། ཀུན་བཏུས་ལས། ཚོགས་ཀྱི་ལམ་གང་ཞེ་ན། སོ་སོ་སྐྱེ་བོའི་ཚུལ་ཁྲི མས་
དང༌། ཞེས་སོགས་གསུངས་པའི་ཕྱིར། ཁོ་ན་རེ། སྤང་བྱ་ཅིག་ཅར་པའི་ཉན་ཐོས་དགྲ་བཅོམ་པའི་
རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་དེ་བསམ་གཏན་དང་པོའི་དངོས་གཞི་སྙོམས་་་་་་་
འཇུག་ཙམ་ཁྱད་གཉིས་ཀ་ཡིན་པར་ཐལ། དེ་བསམ་གཟུགས་བརྒྱད་ཀ་ཡིན་པའི་ཕྱིར་ན་མ་ཁྱབ། །
ཁ་ཅིག དེའི་རྒྱུད་ཀྱི་དེ་ལ་ཙམ་ཁྱད་གཉིས་ཀྱི་ཁྱད་པར་མི་འབྱེད་དེ། བསམ་གཏན་དང་པོའི་
དངོས་གཞི་སྙོམས་འཇུག་ཟག་མེད་ལ་དེ་མེད་ པའི་ཕྱིར་ཟེར་བ་མི་འཐད་དེ། ཟག་མེད་ས་དགུ་མེད་པར་
ཐལ༑ བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བར་ གྱུར་ པའི་ལམ་ཟག་མེད་མེད་ པའི་
ཕྱིར༑ ཁོ་ན་རེ། དེའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་ཆོས་ཅན། ཁྱོད་ཀྱི་གོང་
ས་མེད་པར་ཐལ། ཁྱོད་སྲིད་རྩེའི་དངོས་གཞི་སྙོམས་འཇུག་ཡིན་པའི་ཕྱིར་ན་མ་ཁྱབ། ཁ་ཅིག ཟག་
མེད་ཀྱི་བསམ་གཟུགས་བརྒྱད་ཡིན་ཁྱབ་མཉམ་ཡིན་ཟེར་ན། བསམ་གཏན་དང་པོའི་དངོས་གཞི་སྙོམས་
འཇུག་ཐོབ། བསམ་གཏན་གཉིས་པའི་དེ་མ་ཐོབ་པའི་ཕྱིར་མི་འོང་གི་རྒྱུད་ཀྱི་གང་ཟག་གི་བདག་མེད་
མངོན་སུམ་དུ་རྟོགས་པའི་མཁྱེན་པ་ཆོས་ཅན། བསམ་གཏན་གཉིས་པའི་དངོས་གཞིའི་སྙོམས་འཇུག་
ཟག་མེད་དུ་ཐལ། བསམ་གཏན་དང་པོའི་དེ་ཡིན་པའི་ཕྱིར། གཞན་ཡང་། རྒྱུན་ཞུགས་ཞུགས་པའི་
རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། སྲིད་རྩེའི་སྙོམས་འཇུག་ཟག་མེད་དུ་
ཐལ༑ བསམ་གཏན་དང་པོའི་དེ་ཡིན་ པའི་ཕྱིར། ཁྱབ་པ་ཁས།
ན
440



བྱམས་སོགས་ཚད་མེད་བཞི་བྱེ་བྲག་ཏུ་བཤད་པ།
གསུམ་པ་ཚད་མེད་བཞི་བྱེ་བྲག་ཏུ་བཤད་པ་ལ། རྒྱུ་མཚན་ཉིད། དབྱེ་བ། སོ་སོའི་ངོ་བོ། ཁྱད་
ཆོས། སྒྲ་བཤད་པ། གཞུང་དོན་ནོ། །དང་པོ་ནི། ཚད་མེད་པ་དེ་རྣམས་ རང་གི་རྒྱུར་གྱུར་
པའི་རྐྱེན་བཞི་ལས་སྐྱེ་བ་ཡིན་ཏེ། དམིགས་རྐྱེན་བདེ་བ་དང་མི་ལྡན་པའི་སེམས་ཅན་སོགས་ དང་། རྒྱུ་
རྐྱེན་ཡིད་ཀྱི་རྣམ་ཤེས་ཀྱི་སྟེང་གི་ཟག་མེད་ཡེ་ཤེས་ཀྱི་ས་བོན་ དང་། བདག་རྐྱེན་ཚད་མེད་སོགས་སྟོན་པའི་
བཤེས་གཉེན། དེ་མ་ཐག་རྐྱེན་རང་གི་སྔ་རོལ་དེ་མ་ཐག་ཏུ་བྱུང་བའི་རིག་པ་བཞི་ལས་སྐྱེ་བའི་ཕྱིར་ཏེ།
མདོ་སྡེའི་རྒྱུན་ལས། བདེ་དང་སྡུག་བསྔལ་དེ་རྒྱུ་ལས། །བྱང་ཆུབ་སེམས་དཔའི་སྙིང་རྗེ་སྟེ། །རྒྱུ་དང་
བཤེས་གཉེན་རང་བཞིན་ལས། །བྱང་ཆུབ་སེམས་ད པའི་སྙིང་རྗེ་འོ། །ཞེས་གསུངས་པའི་ཕྱིར། །
གཉིས་པ་ནི། རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་སེམས་ལ་བརྟེན་ནས་
བརྩེ་བ་སོགས་གང་རུང་གི་རྣམ་པ་ཡང་དག་པར་འཇོག་པའི་ཏིང་ངེ་འཛིན་ཤེས་རབ་མཚུངས་ལྡན་དང་་་་
བཅས་པས་རབ་ཏུ་ཕྱེ་བའི་རིག་པ། ཚད་མེད་ཀྱི་མཚན་ཉིད་ཡིན་ཏེ། ཀུན་བཏུས་ལས། ཡོན་ཏན་འདི་
རྣམས་ཇི་ལྟར་མངོན་པར་འགྲུབ་ཅེ་ན། ཕྱི་རོལ་པའམ་ཉན་ཐོས་སམ་བྱང་ཆུབ་སེམས་དཔའ་ཡང་རུང་
སྟེ༑ དག་པའི་བསམ་གཏན་བཞི་ལ་བརྟེན་ནས་ཚད་མེད་པ་རྣམས་འགྲུབ་བོ། །ཞེས་དང༌། མདོ་སྡེའི་
རྒྱུན་ལས། སེམས་ཅན་རྣམས་ལ་བརྩེ་བ་ཅན། །ཕྲད་དང་བྲལ་བའི་དགོངས་པ་ཅན། །མི་འབྲལ་བ་
ཡི་དགོངས་པ་ཅན། །ཕན་དགོངས་ཁྱོད་ལ་ཕྱག་འཚལ་ལོ། །ཞེས་གསུངས་པའི་ཕྱིར།
གསུམ་པ་ནི། དེ་ལ་དབྱེ་ན། བྱམས་པ་ཚད་མེད། སྙིང་རྗེ་ཚད་མེད། དགའ་བ་ཚད་མེད།
བཏང་སྙོམས་ཚད་མེད་དང་བཞི་ཡོད། །
བཞི་པ་ནི། ཚད་མེད་གང་ཞིག སེམས་ཅན་རྣམས་བདེ་བ་དང་ལྡན་པར་འདོད་པས་རབ་ཏུ་ཕྱེ་
བའི་རིགས་སུ་གནས་པ། དང་པོའི་མཚན་ཉིད་ཡིན་ཏེ། ཀུན་བཏུས་ལས། བྱམས་པ་གང་ཞེ་ན་བསམ་
གཏན་ལ་བརྟེན་ཏེ་སེམས་ཅན་རྣམས་བདེ་བ་དང་ཕྲད་པར་ཤོག་ཅིག་པའི་བསམ་པའི་གནས་པ་ཡང་དག་་
པར་འབྱོར་བའི་ཏིང་ངེ་འཛིན་དང༌། ཤེས་རབ་གང་ཡིན་པ་དང་། དེ་དག་དང་མཚུངས་པར་ལྡན་པའི་
སེམས་དང་སེམས་ལས་བྱུང་བའི་ཆོས་རྣམས་སོ། །ཞེས་གསུངས་པའི་ཕྱིར། དབྱེ་ན། སེམས་ཅན་
ལ་དམིགས་པའི་བྱམས་པ། ཆོས་ལ་དམིགས་པའི་བྱམས་པ། དམིགས་མེད་ལ་དམིགས་པའི་བྱམས་
པ་གསུམ་ཡོད། ཚད་མེད་གང་ཞིག སེམས་ཅན་རྣམས་སྡུག་བསྔལ་དང་བྲལ་བར་འདོད་པས་རབ་
441



ཏུ་ཕྱེ་བའི་རིགས་སུ་གནས་པ། གཉིས་པའི་མཚན་ཉིད་ཡིན་ཏེ། ཀུན་བཏུས་ལས། སྙིང་རྗེ་གང་
ཞེ་ན་བསམ་གཏན་ལ་བརྟེན་ཏེ་སེམས་ཅན་རྣམས་སྡུག་བསྔལ་དང་བྲལ་བར་ཤོག་ཅིག་པའི་བསམ་པའི་་་་
ཞེས་པ་ཡང་སྔ་མ་བཞིན་ནོ། །ཞེས་གསུངས་པའི་ཕྱིར། དབྱེ་ན། སེམས་ཅན་ལ་དམིགས་པའི་སྙིང་
རྗེ་སོགས་གསུམ་ཡོད། ཚད་མེད་གང་ཞིག སེམས་ཅན་རྣམས་བདེ་བ་དང་མི་འབྲལ་བར་འདོད་པས་
རབ་ཏུ་ཕྱེ་བའི་རིགས་སུ་གནས་པ། གསུམ་པའི་མཚན་ཉིད་ཡིན་ཏེ། དེ་ཉིད་ལས། དགའ་བ་གང་ཞེ་
ན། བསམ་གཏན་ལ་བརྟེན་ཏེ་སེམས་ཅན་རྣམས་བདེ་བ་དང་མི་འབྲལ་བར་ཤོག་ཅིག་པའི་བསམ་པའི་ཞེས་
པ་ཡང་སྔ་མ་བཞིན་ནོ། །ཞེས་གསུངས་པའི་ཕྱིར། དབྱེ་ན། སེམས་ཅན་ལ་དམིགས་པ་སོགས་གསུམ་
དུ་ཡོད། ཚད་མེད་གང་ཞིག སེམས་ཅན་རྣམས་ཉོན་མོངས་པ་དང་མི་ལྡན་པར་འདོད་པས་རབ་ཏུ་
ཕྱེ་བའི་རིགས་སུ་གནས་པ། བཞི་པའི་མཚན་ཉིད་ཡིན་ཏེ། དེ་ཉིད་ལས། བཏང་སྙོམས་གང་ཞེ་
ན། ་བསམ་གཏན་ལ་བརྟེན་ཏེ་སེམས་ཅན་རྣམས་ལ་ཕན་པའི་བསམ་པ་ཡང་དག་པར་གནས་པ་ཡང་
དག་པར་འབྱོར་བའི་ཞེས་བྱ་བ་སྔ་མ་བཞིན་ནོ། །ཞེས་གསུངས་པའི་ཕྱིར། དབྱེ་ན། སེམས་ཅན་ལ་
དམིགས་པའི་བཏང་སྙོམས་སོགས་གསུམ་དུ་ཡོད།
ལྔ་པ་ལ་ཚད་མེད་པ་དེ་ཁྱད་ཆོས་བཞི་དང་ལྡན་ཏེ། མི་མཐུན་ཕྱོགས་སྤོང་བའི་ཁྱད་པར། གཉེན་
པོའི་ཁྱད་པར། དམིགས་ པའི་ཁྱད་པར། བྱེད་ལས་ཀྱི་ཁྱད་པར་རྣམས་དང་ལྡན་པའི་ཕྱིར། དང་
པོ་གྲུབ་སྟེ། དེ་བཞིས་རིམ་པ་ལྟར་གནོད་སེམས་དང༌། རྣམ་འཚེ་དང༌། མི་དགའ་བ་དང་།།
གནོད་སེམས་དང་འདོད་ཆགས་རྣམས་སྤོང་བར་བྱེད་ པའི་ཕྱིར། གཉིས་པ་གྲུབ་སྟེ། དེ་བཞིས་རིམ་
པ་ལྟར་གྲོགས་རྣམ་པར་མི་རྟོག་པའི་ཡེ་ཤེས་ཀྱིས་ཟིན་པའི་སྒོ་ནས་གནོད་སེམས་སོགས་ བཞི་པོ་དེའི་གཉེན་
པོ་ཐོབ་པའི་ཕྱིར། གསུམ་པ་གྲུབ་སྟེ། དེ་བཞི་པོ་རེ་རེས་ཀྱང་སེམས་ཅན་དང་ཆོས་དང་ད མིགས་པ་
མེད་པ་གསུམ་གསུམ་ལ་དམིགས་པའི་ཕྱིར། བཞི་པ་གྲུབ་སྟེ། དེ་བཞིས་སེམས་ཅན་སྨིན་པར་བྱེད་
པའི་ཕྱིར་ཏེ། མདོ་སྡེའི་རྒྱན་ལས། བརྟེན་པའི་ཚངས་པ་མི་མཐུན་སྤངས། །རྣམ་པར་མི་རྟོག་
ཡེ་ཤེས་ལྡན། །དམིགས་པ་རྣམ་པ་གསུམ་ལ་འཇུག །སེམས་ཅན་རྣམས་ནི་ཡོངས་སྨིན་བྱེད། །
ཅེས་གསུངས་པའི་ཕྱིར། ཀུན་བཏུས་ལས། བྱམས་པ་གང་ཞེ་ན། ཞེས་སོགས་ཀྱིས་དེ་བཞི་ཁྱད་ཆོས་
ལྔ་ལྡན་དུ་བསྟན་ཏེ། གནས། དམིགས་པ། རྣམ་པ། ངོ་བོ། གྲོགས་ཀྱི་ཁྱད་པར་ལྔ་དང་ལྡན་པར་
བསྟན་པའི་ཕྱིར། དང་པོ་གྲུབ་སྟེ། དེ་བཞི་པོ་དེ་ རང་གི་བདག་རྐྱེན་དུ་གྱུར་པའི་བསམ་གཏན་གྱི་
དངོས་གཞི་དག་པ་བ་ལ་བརྟེན་པའི་ཕྱིར། གཉིས་པ་གྲུབ་སྟེ། དེ་བཞིས་རིམ་པ་ལྟར། སེམས་ཅན་
442



བདེ་བ་དང་མི་ལྡན་པ་དང་། སྡུག་བསྔལ་དང་ལྡན་པ་དང་། བདེ་བ་དང་ལྡན་པ་དང་། ཉེ་རིང་དུ་
གཅོད་པའི་རྒྱུ་ཆགས་སྡང་དང་ལྡན་པའི་སེམས་ཅན་རྣམས་ལ་དམིགས་པའི་ཕྱིར། གསུམ་པ་གྲུབ་སྟེ།
དེ་བཞིས་སེམས་ཅན་དེ་དག་རིམ་པ་ལྟར། བདེ་བ་དང་ཕྲད་པར་འདོད་པ་དང༌། སྡུག་བསྔལ་དང་
བྲལ་བར་འདོད་པ་དང༌། བདེ་བ་དང་མི་འབྲལ་བར་འདོད་པ་དང༌། ཆགས་སྡང་དང་བྲལ་བར་
འདོད་པའི་རྣམ་པ་ཅན་ཡིན་པའི་ཕྱིར། བཞི་པ་གྲུབ་སྟེ། དེ་རྣམས་ཏིང་ངེ་འཛིན་ཤེས་རབ་གང་རུང་
གིས་བསྡུས་པའི་ཕྱིར། ལྔ་པ་གྲུབ་སྟེ། དེ་རྣམས་སེམས་དང་སེམས་ལས་བྱུང་བའི་ཁྱད་པར་དང་ལྡན་
པའི་ཕྱིར།
དྲུག་པ་ནི། དེ་བཞི་ལ་ཚངས་པའི་གནས་པ་ཞེས་བརྗོད་པའི་རྒྱུ་མཚན་ཡོད་དེ། འདི་དག་སྒོམ་
པ་ལ་བརྟེན་ནས་ལྷ་ཚངས་པར་སྐྱེ་བས་ན་དེ་ལྟར་བརྗོད་པའི་ཕྱིར། བྱམས་པ་ཚད་མེད་ལ་ཚད་མེད་ཅེས་
བརྗོད་པའི་རྒྱུ་མཚན་ཡོད་དེ། དེས་སེམས་ཅན་ཚད་མེད་པ་ལ་དམིགས་པས་ན་དེ་ལྟར་བརྗོད་པའི་
ཕྱིར། སྙིང་རྗེ་ཚད་མེད་ལ་དེ་ལྟར་བརྗོད་པའི་རྒྱུ་མཚན་ཡོད་དེ། དེ་ཚོགས་ཚད་མེད་པའི་རྒྱུར་གྱུར་པས་
ན་དེ་ལྟར་བརྗོད་པའི་ཕྱིར། དགའ་བ་ཚད་མེད་ལ་དེ་ལྟར་བརྗོད་པའི་རྒྱུ་མཚན་ཡོད་དེ། དེ་ཆོས་
ཚད་མེད་པ་ཐོབ་པའི་རྒྱུར་གྱུར་པས་ན་དེ་ལྟར་བརྗོད་པའི་ཕྱིར། བཏང་སྙོམས་ཚད་མེད་ལ་དེ་ལྟར་
བརྗོད་པའི་རྒྱུ་མཚན་ཡོད་དེ། དེ་ཡེ་ཤེས་ཚད་མེད་ པའི་སྤྱོད་ཡུལ་དུ་གྱུར་པས་ན་དེ་ལྟར་བརྗོད་པའི་
ཕྱིར།
བདུན་པ་གཞུང་དོན་ནི། འཇུག་སྒྲུབ་ཆོས་ཅན། ཁྱོད་ལ་དགུར་ཡོད་དེ། ཁྱོད་ལ་བསམ་གཏན་
གཟུགས་མེད་ལ་འཇུག་པའི་འཇུག་སྒྲུབ་ནས་རྣམ་མཁྱེན་ལ་འཇུག་པའི་འཇུག་སྒྲུབ་ཀྱི་བར་དགུར་ཡོད་་་་་་
པའི་ཕྱིར།
E-
དགུ་པ། ཚོགས་སྒྲུབ་བཤད་་པ།
གསུམ་པ་ཚོགས་སྒྲུབ་བཤད་པ་ལ། མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་
གཉིས་ལས། དང་པོ་ནི། གོ་སྒྲུབ་ཀྱི་སྐབས་སུ་གོ་ཆ་ཆེན་པོ་བགོས་པ་ཞེས་མང་དུ་གསུངས་པ་ལས་
འཕྲོས་ནས། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
བཅོམ་ལྡན་འདས་གོ་ཆ་ཆེན་པོ་བགོས་པ་གོ་ཆ་ཆེན་པོ་བགོས་པ་ཞེས་བརྗོད་པ། བཅོམ་ལྡན་འདས་
443



གྲངས་ཅི་ཙམ་གྱིས་ན་བྱང་ཆེན་གོ་ཆ་ཆེན་པོ་བགོས་པ་ཞེས་བགྱི་བ་ལགས། དེ་སྐད་ཅེས་གསོལ་པ་
དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར་
འདི་ལ་བྱང་ཆེན་ཐེག་པ་ཆེན་པོའི་གོ་ཆ་ཆེན་ པོ་འདི་ལྟ་སྟེ། སྦྱིན་པའི་ཕ་རོལ་ཏུ་ཕྱིན་པའི་གོ་ཆ་དང༌། །
ཞེས་སོགས་ཚོགས་སྒྲུབ་དང་པོ་བཅུ་གསུངས། དེ་ནས་འཇུག་སྒྲུབ་ཀྱི་སྐབས་སུ་བྱང་ཆེན་ཐེག་ཆེན་ལ་
འཛེག་པ་དང་འཇུག་པར་བྱ་བ་འདི་ལས་འཕྲོས་ནས། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་ཐེག་པ་ཆེན་པོ་ནི་གང་ལགས།
བཅོམ་ལྡན་འདས་ཅི་ཙམ་གྱིས་ན་བྱང་ཆེན་ཐེག་ཆེན་ལ་ཡང་དག་པར་ཞུགས་པར་བགྱིས་ལགས། ཐེག་
པ་དེ་གང་ནས་འབྱུང་བ་ལགས། ཐེག་པ་དེ་གང་དུ་གནས་པར་འགྱུར་པ་ལགས། ཐེག་པ་དེ་གང་ཞིག་
འབྱུང་བར་འགྱུར་བ་ལགས། ཞེས་དྲི་བ་ཞུས་པ་ལ་དེ་སྐད་ཅེས་གསོལ་པ་དང༌། བཅོམ་ལྡན་འདས་
ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར་གང་ཁྱོད་དེ་སྐད་དུ་བྱང་
ཆེན་ཐེག་ཆེན་ནི་གང་ལགས། ཞེས་ཟེར་བ་ནི། ཞེས་སོགས་ཏེ། དྲི་བ་དང་པོའི་ལན་དུ། ཐབས་
མཁས་ནས་གཟུངས་ཀྱི་བར་གསུངས། དྲི་བ་གཉིས་པའི་ལན་དུ། རབ་འབྱོར་གང་ཁྱོད་ཀྱིས་འདི་སྐད་
དུ་ཇི་ལྟར་ན་བྱང་ཆེན་ཐེག་ཆེན་ལ་ཡང་དག་པར་ཞུགས་པ་ཡིན་ཟེར་བ་ནི། ཞེས་སོགས་སའི་ཚོགས་
གསུངས། དྲི་བ་གསུམ་པའི་ལན་དུ། རབ་འབྱོར་གང་ཡང་ཁྱོད་ཀྱིས་འདི་སྐད་དུ་ཐེག་པ་དེ་གང་ནས་
ངེས་པར་འབྱུང་བར་འགྱུར། ཞེས་སྨྲས་པ་ནི། ཞེས་སོགས། མཐོང་སྤང་གི་གཉེན་པོའི་ཚོགས་སྒྲུབ་
བཞི་གསུངས། དྲི་བ་བཞི་པའི་ལན་དུ། རབ་འབྱོར་གང་ཁྱོད་ཀྱིས་ཐེག་པ་ཆེན་ པོ་དེ་གང་དུ་གནས་
པར་འགྱུར། ཞེས་སྨྲས་པ་ནི། ཞེས་སོགས་ སྒོམ་སྤང་རྟོག་པ་དང་པོའི་གཉེན་པོ་གསུངས། དྲི་བ་ལྔ་
པའི་ལན་དུ། རབ་འབྱོར་གང་ཡང་ཁྱོད་ཀྱིས་འདི་སྐད་དུ་ཐེག་པ་དེ་གང་ཞིག་ངེས་པར་འབྱུང་བར་
འགྱུར༈ ཞེས་སྨྲས་པ་ནི། ཞེས་སོགས་སྒོམ་སྤང་རྟོག་པ་ལྷག་མ་གསུམ་གྱི་གཉེན་པོ་གསུངས། གཉིས་
པ་ལ་མཚམས་སྦྱར་བ་དང༌། ཚོགས་སྒྲུབ་བཅུ་བདུན་སྤྱིར་བསྟན་པ་དང༌། རྟོགས་དཀའ་བ་བྱེ་
བྲག་ཏུ་བཤད་པ་གསུམ་ལས། །
དང་ པོ་ནི། འོ་ན། ལུས་རྣམ་གཞག་ཏུ། གོ་ཆ་འཇུག་པའི་བྱ་བ་དང༌། ཚོ གས་ནི། ཞེས་
བཤད་ན། འཇུག་སྒྲུབ་ཀྱི་རྗེས་སུ་ཚོ གས་སྒྲུབ་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ།
དམ་པའི་ཆོས་མཐའ་དག་ལ་སྦྱོར་བའི་བརྩོན་འགྲུས་ཀྱིས་ཉམས་སུ་བླངས་པའི་འཇུག་སྒྲུབ་ལས་ཚོགས་་་་་
གཉིས་རྒྱ་ཆེན་ པོ་གདོན་མི་ཟ་བར་འབྱུང་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར་དང༌། རྒྱལ་པོ་
444



ཀ
གཡུལ་དུ་འཇུག་པའི་ཚེ་དང་པོ་རང་ཉིད་ཀྱིས་གོ་ལེགས་ པར་ བགོས། དེའི་རྗེས་སུ་གཡུལ་ངོ་སྤྲོད་པའི་
ལམ་དུ་འཇུག དེའི་རྗེས་སུ་ཡན་ལག་བཞི་པའི་དཔུང་ཚོགས་ལེགས་པར་གསོག་པ་ལྟར། དང་པོར་
བསམ་པ་རྒྱ་ཆེན་པོས་གོ་བགོས། དེ་རྗེས་འབྱོར་བ་རྒྱ་ཆེན་པོ་ད མ་ཆོས་མཐའ་དག་ཉམས་སུ་ལེན་པའི་
འབྱོར་བ་ལ་འཇུག དེའི་རྗེས་སུ་ཚོགས་གཉིས་རྒྱ་ཆེན་པོ་གསོག་དགོས་པས་དེ་ལྟར་བཤད་པའི་ཕྱིར། །
ཞེས་མཚམས་སྦྱོར་བ་ལ། དེ་ལྟར་འཇུག་པ་བྱས་པ་ལ་ཚོགས་སྐྱེ་བས་གསུམ་པ་ཚོགས་ཀྱི་སྒྲུབ་པ། ཞེས་
གསུངས།
ག ཉིས་པ་ལ་རྩ་བ། འགྲེལ་པ་གཉིས་ལས། དང་ པོ་ནི། མདོ་དེའི་དོན་བཤད་པའི་སྒོ་ནས་ཚོགས་
ལེགས་པར་གསོག་དགོས་པ་ལྟར་ཚོ གས་སྒྲུབ་བཅུ་བདུན་སྤྱིར་བསྟན་པ་ལ། བརྩེ་དང་སྦྱིན་ལ་སོགས་པ་
དྲུག ཅེས་གསུངས། གཉིས་པ་ལ། འགྲུབ་བྱེད་ཀྱི་ངོ་བོ། ཇི་ལྟར་གྲུབ་པའི་ཚུལ། གྲུབ་པའི་ངེས་ཚིག
གྲུབ་པའི་གྲངས་ངེས་དང་བཞི་ལས། དང་པོ་ནི། སྙིང་རྗེ་ཆེན་པོ་དང༌། ཞེས་པ་ནས། ས་དང་གཉེན་
པོ་རྣམས། ཞེས་པའི་བར་གྱིས་བཤད། གཉིས་པ་ནི། མི་དམིགས་པས་ཀུན་རྫོབ་ཀྱི་བདེན་པ་ལས་
མི་འདའ་བར་ཐེག་པ་ཆེན་པོའི་དོན་མཐའ་དག་སྒྲུབ་པས། ཞེས་བཤད། གསུམ་པ་ནི། སྙིང་རྗེ་ལ་
སོགས་པ་འདི་དག་ གིས་ཡང་དག་པར་འགྲུབ་པའི་ངོ་བོས་བྱང་ཆུབ་ཆེན་པོ་འབྱིན་པར་བྱེད་པའི་ཕྱིར་ན་་་་་
སྙིང་རྗེ་ཆེན་པོ་ལ་སོགས་པ་ནི་ཚོ གས་ཡིན་པས། ཞེས་བཤད། བཞི་པ་ནི། ཚོགས་ཀྱི་སྒྲུབ་པ་རྣམ་པ་
བཅུ་བདུན་ནོ། །ཞེས་བཤད།
གསུམ་པ་རྟོགས་དཀའ་བ་བྱེ་བྲག་ཏུ་བཤད་པ་ལ། དེ་ལ་ཡེ་ཤེས་ཀྱི་ཚོགས་ནི། ཞེས་གསུངས་སོ། །
དེ་ཡང་། བརྩེ་དང་སྦྱིན་ལ་སོགས་པ་དྲུག །ཅེས་སོགས་ ཀྱི་དོན་ལ་ཡང་། བསམ་སྦྱོར་གྱི་ད བང་དུ་
བྱས་པ་དང༌། མཉམ་པར་བཞག་པ་དང་མ་བཞག་པའི་དབང་དུ་བྱས་པ་དང་། ལྟ་བ་དང་སྤྱོད་པའི་
དབང་དུ་བྱས་པ་དང༌། འབྲས་བུ་སྒྲུབ་པའི་དམིགས་པ་འཛིན་པའི་དབང་དུ་བྱས་པ་དང༌། ཡོན་ཏན་
གྱི་རྟེན་བྱེད་པའི་དབང་དུ་བྱས་པའི་ཚོ གས་སྒྲུབ་ལྔ་ལས། དང་པོ་ལ་བསམ་སྦྱོར་གཉིས་ལས། དང་པོ་
བསམ་པས་བསྡུས་པ། བརྩེ་བའི་ཚོགས་སྒྲུབ་སྟོན་པ་ལ། མདོ་ལས། རབ་འབྱོར་འདི་ལ་བྱང་ཆེན་
ཐེག་པ་ཆེན་པོའི་གོ་ཆ་ཆེན་པོ་འདི་ལྟ་སྟེ། སྦྱིན་པའི་ཕ་རོལ་ཏུ་ཕྱིན་པའི་གོ་ཆ། ཞེས་སོགས་དང་།
དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན་སེམས་ཅན་དམྱལ་བའི་མེའི་ཕུང་པོ་ཇི་སྙེད་
པ་ཡོད་པ་དེ་དག་ཐམས་ཅད་ཞི་བར་བྱས་ཤིང༌། སེམས་ཅན་དམྱལ་བ་པ་རྣམས་ཀྱི་སྡུག་བསྔལ་རབ་ཏུ་
བཅོམ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཕྱག་འཚལ་ལོ། །
---
-
445



ཞེས་བྱ་བའི་སྒྲ་བརྗོད་དོ། །དབྱངས་རྗེས་སུ་སྒྲོག་གོ་དེའི་ཚེ་སེམས་ཅན་དམྱལ་བ་པའི་སེམས་ཅན་དེ་
དག་ཀྱང་སངས་རྒྱས་ཀྱི་སྒྲ་དེ་ཐོས་ནས་དགའ་བ་དང་བདེ་བ་ཐོབ་སྟེ། དེ་དག་དགའ་བ་དང༌། བདེ་བ་
དེས་སེམས་ཅན་དམྱལ་བ་དེ་དག་ནས་རྣམ་ པར་ལྡང་ངོ༌། །ཞེས་པ་ནས། ཆོས་རྣམས་ཀྱི་ཆོས་ཉིད་དེ་
ནི་དེའི་ཕྱིར། རབ་འབྱོར་དེ་ལྟར་ན་བྱང་ཆེན་གོ་ཆ་ཆེན་པོ་བགོས་པ་ཞེས་བྱའོ། །ཞེས་གསུངས། དེའི་
དོན་འཆད་པ་ལ། བརྩེ་དང༌། ཞེས་དང༌། སྙིང་རྗེ་ཆེན་པོ་དང༌། ཞེས་གསུངས། གཉིས་པ་སྦྱོར་
བས་བསྡུས་པ་ལ་སྦྱིན་སོགས་དྲུག་ཡོད་པའི་ཕྱིར། དང་པོ་སྦྱིན་པའི་ཚོགས་སྒྲུབ་སྟོན་པ་ལ། རབ་འབྱོར་
གང་བྱང་ཆེན་གོ་ཆ་ཆེན་པོ་བགོས་པ་ནི། སྦྱིན་པའི་ཕར་ཕྱིན་ལ་གནས་ཤིང་། སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་བཻཌཱུརྱའི་རྒྱུ་ ལས་བྱུང་བ་མངོན་པར་སྤྲུལ་ཏེ། ཞེས་སོགས་དང༌། ཟས་འདོད་
པ་རྣམས་ལ་ཟས་བྱིན། མིའི་ཡོ་བྱད་གང་ཅི་ཡང་རུང་བའི་བར་དུ་བྱིན་ནས་སེམས་ཅན་དག་ལ་ཆོས་སྟོན་
པ་ནི་འདི་ལྟ་སྟེ། ཕར་ཕྱིན་དྲུག་དང་ལྡན་པའི་ཆོས་བསྟན་པ་འདི་ཉིད་དོ། །ཞེས་པ་ནས། གོ་ཆ་ཆེན་
པོ་བགོས་པ་ཞེས་བྱའོ། །ཞེས་གསུངས། དེའི་དོན་འཆད་པ་ལ། སྦྱིན་ལ་སོགས་པ་དྲུག ཅེས་དང༌།
སྦྱིན་པ་དང་། ཞེས་གསུངས། །
གཉིས་པ་ཚུལ་ཁྲི མས་ཀྱི་ཚོགས་སྒྲུབ་སྟོན་པ་ལ། རབ་འབྱོར་གང་བྱང་ཆེན་ཚུལ་ཁྲིམས་ཀྱི་ཕར་
ཕྱིན་ལ་གནས་ཤིང་ཆེད་དུ་བསམ་སྟེ་སྐྱེ་བ་ཡོངས་སུ་བཟུང་བས་འཁོར་ལོས་སྒྱུར་བའི་རིགས་སུ་སྐྱེས་ཤིང་།
དེ་འཁོར་ལོས་སྒྱུར་བའི་དབང་ཕྱུག་དེ་ལ་གནས་ནས་སེམས་ཅན་རྣམས་དགེ་བ་བཅུའི་ལས་ཀྱི་ལམ་ལ་རབ་
ཏུ་འགོད་དོ། །ཞེས་པ་ནས། རབ་འབྱོར་དེ་ལྟར་བྱང་ཆེན་གོ་ཆ་ཆེན་པོ་བགོས་པ་ཞེས་བྱའོ། །ཞེས་
གསུངས། དེའི་དོན་འཆད་པ་ལ། ཚུལ་ཁྲི མས་དང༌། ཞེས་གསུངས།
གསུམ་པ་བཟོད་པའི་ཚོགས་སྒྲུབ་སྟོན་པ་ལ། རབ་འབྱོར་གང་བྱང་ཆེན་བཟོད་པའི་ཕར་ཕྱིན་ལ་
གནས་ཏེ། སེམས་ཅན་ཐམས་ཅད་བཟོད་པའི་ ཕར་ཕྱིན་ལ་རབ་ཏུ་སྦྱོར་ཞིང་འགོད་དོ། །ཞེས་སོགས་
གསུངས། དེའི་དོན་འཆད་པ་ལ། བཟོད་པ་དང་། ཞེས་གསུངས།
བཞི་པ་བརྩོན་འགྲུས་ཀྱི་ཚོགས་སྒྲུབ་སྟོན་པ་ལ། རབ་འབྱོར་གང་བྱང་ཆེན་བརྩོན་འགྲུས་ཀྱི་ཕར་
ཕྱིན་ལ་གནས་ཤིང་སེམས་ཅན་ཐམས་ཅད་བརྩོན་འགྲུས་ཀྱི་ཕར་ཕྱིན་ལ་ཡང་དག་པར་སྦྱོར་ཞིང་ག ཞོག་ལ་་
རབ་ཏུ་འགོད་དོ། །ཞེས་སོགས་གསུངས། དེའི་དོན་འཆད་པ་ལ། བརྩོན་འགྲུས་དང༌། ཞེས་
གསུངས།
ལྔ་པ་བསམ་གཏན་གྱི་ཚོ གས་སྒྲུབ་སྟོན་པ་ལ། རབ་འབྱོར་གང་བྱུང་ཆེན་བསམ་གཏན་གྱི་ཕར་ཕྱིན་
446



ལ་གནས་ཤིང་སེམས་ཅན་ཐམས་ཅད་བསམ་གཏན་གྱི་ཕར་ཕྱིན་ལ་ཡང་དག་པར་སྦྱོར་ཞིང་། ཞེས་སོགས་
གསུངས། དེའི་དོན་འཆད་པ་ལ། བསམ་གཏན་དང༌། ཞེས་གསུངས། །
དྲུག་པ་ཤེས་རབ་ཀྱི་ཚོ གས་སྒྲུབ་སྟོན་པ་ལ། རབ་འབྱོར་གང་བྱང་ཆེན་ཤེར་ཕྱིན་ལ་གནས་ཤིང་
སེམས་ཅན་ཐམས་ཅད་ཤེར་ཕྱིན་ལ་ཡང་དག་པར་སྦྱོར་ཞིང་། ཞེས་སོགས་གསུངས། དེའི་དོན་འཆད་
པ་ལ། ཤེས་རབ་དང༌། ཞེས་གསུངས། གཉིས་པ་ལ་ཡང་མཉམ་པར་བཞག་པ་དང༌། མཉམ་པར་
མ་བཞག་པའི་དབང་དུ་བྱས་པ་གཉིས་ལས། དང་པོ་མཉམ་གཞག་གིས་བསྡུས་པ་ལ་ཡང་། ཞི་གནས་
ལྷག་མཐོང་ཞི་ལྷག་ཟུང་འབྲེལ་གྱི་ཚོ གས་དང་གསུམ་ལས། དང་པོ་སྟོན་པ་ལ། བྱང་ཆེན་གོ་ཆ་ཆེན་པོ་
བགོས་ཤིང་ཤར་ཕྱོགས་ཀྱི་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་དག་ཏུ་སོང་ཞིང་ཇི་ལྟར་་་་་་
བདག་ཉིད་སྦྱིན་པའི་ཕར་ཕྱིན་ལ་གནས་པ་དེ་ བཞིན་དུ་སེམས་ཅན་ཇི་སྙེད་པ་དེ་དག་ཐམས་ཅད་ཀྱང་་་་་་
སྦྱིན་པའི་ ཕར་ཕྱིན་ལ་སྦྱོར་ཞིང་གཞོག་ལ་རབ་ཏུ་འགོད་དོ། སོགས་གསུངས། ཞེས་དེའི་དོན་འཆད་
པ་ལ། ཞི་གནས། ཞེས་དང༌། ཞི་གནས་དང༌། ཞེས་གསུངས། གཉིས་པ་སྟོན་པ་ལ། རབ་
འབྱོར་འདི་ལྟ་སྟེ། དཔེར་ན་སྒྱུ་མའི་མཁན་པོའམ་སྒྱུ་མའི་མཁན་པོའི་མཆན་བུ་མཁས་པ་ཞིག་གིས་ལམ་
པོ་ཆེའི་བཞི་མདོར་འདུག་སྟེ་སྐྱེ་བོ་མང་པོའི་ཚོགས་ཤིག་མངོན་པར་སྤྲུལ་ཏེ། འདི་སྙམ་དུ་བདག་གིས་
སེམས་ཅན་ཚད་མེད་གྲངས་མེད་པ་འདི་དག་ཕར་ཕྱིན་དྲུག་ལ་དགོད་པར་བྱའོ། །རྣམ་མཁྱེན་གྱི་བར་ལ་
དགོད་པར་བྱའོ་སྙམ་དུ་སེམས་བསྐྱེད་པར་གྱུར་ན་རབ་འབྱོར་དེ་ཅི་སྙམ་དུ་སེམས། སྒྱུ་མའི་མཁན་པོའམ་
སྒྱུ་མའི་མཁན་པོའི་མཆན་བུ་དེས་སེམས་ཅན་གང་ཡང་ཕར་ཕྱིར་དྲུག་ལ་བཀོད་པ་ཡོད་དམ། རྣམ་མཁྱེན་
གྱི་བར་ལ་བཀོད་པ་ཡོད་དམ། གསོལ་པ་བཅོམ་ལྡན་འདས་དེ་ནི་མ་མཆིས་སོ། །ཞེས་སོགས་གསུངས།
དེའི་དོན་འཆད་པ་ལ། ལྷག་མཐོང་བཅས་པ་དང༌། ཞེས་དང༌། ལྷག་མཐོང་དང༌། ཞེས་གསུངས།
གསུམ་པ་སྟོན་པ་ལ། གསོལ་བ་བཅོམ་ལྡན་འདས་བདག་གིས་བཅོམ་ལྡན་འདས་ཀྱིས་གསུངས་པའི་དོན་
འཚལ་བ་སྟེ། བཅོམ་ལྡན་འདས་གཟུགས་ནི་མ་བཅིངས་མ་གྲོལ་བའོ། །ཞེས་སོགས་གསུངས། དེའི་
དོན་འཆད་པ་ལ་ཟུང་དུ་འབྲེལ་བའི་ལམ་གང་དང༌། ཞེས་དང་། ཟུང་དུ་འབྲེལ་བའི་ལམ་དང་།
ཞེས་གསུངས།
གཉིས་པ་མཉམ་པར་མ་བཞག་པས་བསྡུས་པའི་ཐབས་མཁས་སྟོན་པ་ལ། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་གང་ཁྱོད་དེ་སྐད་དུ་བྱང་ཆེན་ཐེག་ཆེན་ནི་གང་ལགས། ཞེས་ཟེར་བ་ནི། །
རབ་འབྱོར་ཕར་ཕྱིན་དྲུག་པོ་འདི་བྱང་ཆེན་ཐེག་པ་ཆེན་ པོ་སྟེ། ཞེས་སོགས་ གསུངས། དེའི་དོན་འཆད་
447



པ་ལ། ཐབས་ལ་མཁས་པ་གང་ཡིན་དང༌། ཞེས་དང༌། ཐབས་མཁས་པ་དང་། ཞེས་གསུངས།
གསུམ་པ་ལ། ལྟ་བས་བསྡུས་པའི་ཡེ་ཤེས་དང༌། སྤྱོད་པས་བསྡུས་པའི་བསོད་ནམས་ཀྱི་ཚོགས་
ག ཉིས་ལས། དང་པོ་སྟོན་པ་ལ། རབ་འབྱོར་གང་བྱང་ཆེན་ཐེག་ཆེན་ནི་འདི་ལྟ་སྟེ། ནང་སྟོང་པ་ཉིད་
དང༌། ཞེས་པ་ནས། འདི་ནི་གཞན་གྱི་ངོ་བོ་སྟོང་པ་ཉིད་ཅེས་བྱའོ། །རབ་འབྱོར་འདི་ནི་བྱང་ཆེན་
རྣམས་ཀྱི་ཐེག་ཆེན་ཞེས་བྱའོ། །ཞེས་གསུངས། དེའི་དོན་འཆད་པ་ལ། ཡེ་ཤེས་དང་ནི། ཞེས་
དང་། ཡེ་ཤེས་དང་། ཞེས་གསུངས། གཉིས་པ་སྟོན་པ་ལ། རབ་འབྱོར་གང་བྱང་ཆེན་ཐེག་ཆེན་
འདི་ལྟ་སྟེ། དཔའ་བར་འགྲོ་བ་ཞེས་བྱ་བའི་ཏིང་ངེ་འཛིན་དང༌། ཞེས་པ་ནས། འདི་ནི་ནམ་མཁའ་
ལྟར་ཆགས་པ་མེད་པས། རྣམ་པར་གྲོལ་ཞིང་གོས་པ་མེད་པ་ཞེས་བྱ་བའི་ཏིང་ངེ་འཛིན་ཏོ། །རབ་
འབྱོར་འདི་ནི་བྱང་ཆེན་ཤེར་ཕྱིན་ལ་སྤྱོད་པའི་ཐེག་ཆེན་ནོ། །ཞེས་གསུངས། དེའི་དོན་འཆད་པ་ལ།
བསོད་ནམས་དང་། ཞེས་དང༌། བསོད་ནམས་དང་། ཞེས་གསུངས། །
བཞི་པ་ལ་འབྲས་བུ་སྒྲུབ་པས་བསྡུས་པ་ལམ་གྱི་ཚོགས་དང་། དམིགས་པ་འཛིན་པས་བསྡུས་པ་
རྟེན་བཅས་ཀྱི་ཆོས་ཀྱི་ཆོས་སྦྱིན་འཛིན་པའི་གཟུངས་གཉིས་ལས། དང་པོ་སྟོན་པ་ལ། རབ་འབྱོར་གང་
བྱང་ཆེན་ཐེག་ཆེན་ནི་འདི་ལྟ་སྟེ་དྲན་པ་ཉེ་བར་བཞག་པ་བཞི་སྟེ། ཞེས་པ་ནས། འདི་དག་ནི་སངས་
རྒྱས་ཀྱི་ཆོས་མ་འདྲེས་པ་བཅོ་བརྒྱད་དེ། རབ་འབྱོར་འདི་ཡང་མི་དམིགས་པའི་ཚུལ་གྱིས་བྱང་ཆེན་ཐེག་
ཆེན་ནོ། །ཞེས་གསུངས། དེའི་དོན་འཆད་པ་ལ། ལམ་དང༌། ཞེས་དང༌། མཐོང་བ་ལ་སོགས་
པའི་ལམ་དང་། ཞེས་གསུངས། གཉིས་པ་སྟོན་པ་ལ། རབ་འབྱོར་གང་བྱང་ཆེན་ཐེག་ཆེན་ནི་འདི་ལྟ་
སྟེ། གཟུངས་ཀྱི་སྒོ་རྣམས་ཏེ། དེ་ཡང་ཡི་གེའི་ཚུལ་མཉམ་པ་ཉིད་དང་། ཡི་གེའི་སྒོ་དང༌། ཡི་གེ་རབ་
ཏུ་འཇུག་པའོ། །དེ་ཡང་ཡི་གེའི་ཚུལ་མཉམ་པ་ཉིད་དང༌། ཡི་གེའི་སྒོ་དང༌། ཡི་གེ་རབ་ཏུ་འཇུག་པ་
གང་ཞེ་ན། ཨ་ཞེས་བྱ་བ་ནི་གདོད་མ་ནས་མ་སྐྱེས་པའི་ཕྱིར་ཆོས་ཐམས་ཅད་ཀྱི་སྒོའོ། །ཞེས་སོགས་
གསུངས། དེའི་དོན་འཆད་པ་ལ། གཟུངས་དང༌། ཞེས་དང༌། ཚིག་ལ་སོགས་པའི་ གཟུངས་དང༌། ཞེས་
གསུངས།
ལྔ་པ་ཡོན་ཏན་གྱི་རྟེན་བྱེད་པའི་སའི་ཚོགས་དང་། ཉེས་པ་སེལ་བ་གཉེན་པོའི་ཚོགས་གཉིས་ལས།
དང་ པོ་སྟོན་པ་ལ། རབ་འབྱོར་གང་ཡང་ཁྱོད་ཀྱིས་འདི་སྐད་དུ་ཇི་ལྟར་ན་བྱང་ཆེན་ཐེག་ཆེན་ལ་ཡང་
དག་པར་ཞུགས་པ་ཡིན་ཟེར་བ་ནི། རབ་འབྱོར་འདི་ལ་ཕར་ཕྱིན་དྲུག་ལ་སྤྱོད་ཅིང་ས་ནས་སར་འཕར་
ཏེ། ཞེས་སོགས་གསུངས། དེའི་དོན་འཆད་པ་ལ། ས་བཅུ་དང༌། ཞེས་དང༌། ས་དང༌། ཞེས་
448



གསུངས། གཉིས་པ་སྟོན་པ་ལ། རབ་འབྱོར་གང་ཡང་ཁྱོད་འདི་སྐད་དུ་ཐེག་པ་དེ་གང་ནས་ངེས་པར་
འབྱུང་བར་འགྱུར་ཞེས་སྨྲས་པ་ནི། དེ་མི་ད མིགས་པའི་ཚུལ་གྱིས་ཁམས་གསུམ་ནས་ངེས་པར་འབྱུང་བར་
འགྱུར་རོ། །ཞེས་སོགས་ གསུངས། དེའི་དོན་འཆད་པ་ལ། གཉེན་པོའི་ཚོགས་ཀྱི་སྒྲུབ་པ་ཡི། །
ཞེས་དང་། གཉེན་པོ་རྣམས། ཞེས་གསུངས།
གཞུང་དོན་ནི། ཚོགས་སྒྲུབ་ཆོས་ཅན། ཁྱོད་ལ་དུ་མ་ཡོད་དེ། ཁྱོད་ལ་སྙིང་རྗེ་ཆེན་པོའི་ཚོགས་
སྒྲུབ་ནས། གཉེན་པོའི་ཚོ གས་སྒྲུབ་ཀྱི་བར་བཅུ་བདུན་དུ་ཡོད་པའི་ཕྱིར།
སྐབས་འདིར་མཐའ་དཔྱད་པ་ལ། མཚན་ཉིད། དབྱེ་བ། སོ་སོའི་ངོ་བོ། ས་མཚམས། ངེས་
ཚིག གོ་རིམ། གྲངས་ངེས་སོ། །དང་པོ་ནི། ཚོགས་གཉིས་རྒྱ་ཆེན་པོས་ཟིན་པའི་ཐེག་ཆེན་གྱི་
སྦྱོར་ལམ་ཆོས་མཆོག་འབྲིང་མན་ཆད་ལས་ཁྱད་པར་དུ་འཕགས་ཤིང་། རང་འབྲས་བྱང་ཆེན་འབྱིན་པའི་
སེམས་དཔའི་རྣལ་འབྱོར། ཚོགས་སྒྲུབ་ཀྱི་མཚན་ཉིད། ཁ་ཅིག རང་འབྲས་བྱང་ཆེན་འབྱིན་པའི་
སེམས་དཔའི་རྣལ་འབྱོར་དང་། རང་འབྲས་བྱང་ཆེན་དངོས་སུ་འབྱིན་པའི་སེམས་དཔའི་རྣལ་འབྱོར་
དང༌། རང་འབྲས་གནས་སྐབས་ཀྱི་བྱང་ཆེན་དང་། མཐར་ཐུག་གི་བྱང་ཆེན་གང་རུང་དངོས་སུ་འབྱིན་
པའི་སེམས་དཔའི་རྣལ་འབྱོར། དེའི་མཚན་ཉིད་ཟེར་བ་རྣམས་མི་འཐད་དེ། དང་པོ་ལ་ཐེག་ཆེན་གྱི་
ཚོགས་ལམ་གྱིས་མ་ངེས། གཉིས་པ་ལ་ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོས་མ་ངེས། གསུམ་པ་
ལ་ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོའི་ཡེ་ཤེས་སྐད་ཅིག་དང་པོས་མ་ངེས་པའི་ཕྱིར། །
གཉིས་པ་ནི། དེ་ལ་དབྱེ་ན། བརྩེ་བ་སྙིང་རྗེ་ཆེན་པོའི་ཚོགས་སྒྲུབ་ནས། གཉེན་པོའི་ཚོགས་
སྒྲུབ་ཀྱི་བར་བཅུ་བདུན་ཡོད་པའི་ཕྱིར། །
གསུམ་པ་ལ་བཅུ་བདུན་ཡོད་པའི་དང་པོ་སྙིང་རྗེའི་ཚོགས་སྒྲུབ་ལ། མཚན་ཉིད། དབྱེ་བ། ཁྱད་
ཆོས་སོ། །དང་ པོ་ནི། ཚོགས་སྒྲུབ་གང་ཞིག རང་གི་ད མིགས་ཡུལ་དུ་གྱུར་པའི་སེམས་ཅན་སྡུག་
བསྔལ་དང་བྲལ་བར་འདོད་པའི་རྣམ་པ་ཅན་གྱི་བརྩེ་བ། སྙིང་རྗེའི་ཚོགས་སྒྲུབ་ཀྱི་མཚན་ཉིད། གཉིས་
པ་ནི། དེ་ལ་ཚོགས་སྒྲུབ་ཏུ་གྱུར་པའི་སེམས་ཅན་ལ་དམིགས་ པའི་ སྙིང་རྗེ། ཆོས་ལ་དམིགས་པའི་སྙིང་
རྗེ༑ དམིགས་མེད་ལ་དམིགས་པའི་སྙིང་རྗེ་དང་གསུམ་ཡོད། གསུམ་པ་ནི། … བྱང་ཆུབ་སེམས་དཔའི་
རྒྱུད་ཀྱི་སྙིང་རྗེ་ནི་ཁྱད་ཆོས་དུ་མ་དང་ལྡན་ཏེ། རྒྱུ་རྐྱེན་གྱི་ཁྱད་པར་སྔོན་སྙིང་རྗེ་བསྒོམས་པའི་རྒྱུ་ལ་
བ རྟེན་ནས་ཚོར་བ་བདེ་སྡུག་བཏང་སྙོམས་གསུམ་གྱི་གཞན་དབང་དུ་གྱུར་ནས་ཕར་ཕྱིན་དྲུག་གི་མི་མཐུན་་
ཕྱོགས་ལྷག་པར་བསྟེན་པའི་སེམས་ཅན་ལ་དམིགས་ཤིང༌། རྣམ་ཤེས་ཀྱི་སྟེང་གི་ཟག་མེད་ཡེ་ཤེས་ཀྱི་ས་
449



བོན་དང་། སྙིང་རྗེ་ཆེན་པོ་སྟོན་པ་པོའི་བཤེས་གཉེན་དང༌། རང་གི་སྔ་ལོགས་སུ་བྱུང་བའི་བྱམས་པ་
ཆེན་པོ་ལས་བྱུང་། དམིགས་པའི་ཁྱད་པར་སེམས་ཅན་ལ་དམིགས་ཤིང་། རྣམ་པའི་ཁྱད་པར་བུ་གཅིག་
པས་དུག་ཟོས་པས་ཉེན་པ་ལ་མ་སྡུག་པས་བརྩེ་བ་ལྟར་སྡུག་བསྔལ་དང་བྲལ་བར་འདོད་པའི་རྣམ་པ་ཅན་་་
དང་། བྱེད་ལས་ཀྱི་ཁྱད་པར་སེམས་ཅན་ལ་རྣམ་འཚེ་སྤོང་ཞིང་སེམས་ཅན་རྣམས་སྨིན་པར་བྱེད་པའི་
ཁྱད་ཆོས་རྣམས་དང་ལྡན་པའི་ཕྱིར་ཏེ། མདོ་སྡེའི་རྒྱན་ལས། བདེ་དང་སྡུག་བསྔལ་དེའི་རྒྱུ་ལས། །
བྱང་ཆུབ་སེམས་དཔའི་སྙིང་རྗེ་སྟེ། །རྒྱུ་དང་བཤེས་གཉེན་རང་བཞིན་ལས། །བྱང་ཆུབ་སེམས་དཔའི་
སྙིང་རྗེ་འོ། །ཞེས་དང་། རབ་འབར་དགྲ་ཡི་དབང་དུ་སོང་། །སྡུག་བསྔལ་གྱིས་ནོན་མུན་པས་
སྒྲིབ། །བགྲོད་དཀའི་ལམ་ལ་ཀུན་ཏུ་ཞུགས། །འཆིང་བ་ཆ་དང་ཡང་དག་ལྡན། །ཟས་ཆེན་དུག་
དང་འདྲེས་ལ་ཞེན། །ལས་ནི་རབ་ཏུ་སྟོན་གྱུར་པ། །ལམ་གོལ་རབ་ཞུགས་སྟོབས་ཆུང་བའི། །
སེམས་ཅན་རྣམས་ལ་སྙིང་རྗེ་འོ། །ཞེས་སོགས་རྒྱས་པར་གསུངས་པའི་ཕྱིར།
སྦྱིན་སོགས་དྲུག་ནི་ཕལ་ཆེར་གོ་སྒྲུབ་ཀྱི་སྐབས་བཞིན་ལ། ཁྱད་པར་ནི་ཚོགས་སྒྲུབ་གང་ཞིག
གཏོང་བའི་སེམས་པ་ཁྱད་ཆོས་བཞི་ལྡན། སྦྱིན་པའི་ཚོགས་སྒྲུབ་ཀྱི་མཚན་ཉིད། དེ་གང་ཞིག སྤོང་
བའི་སེམས་པ་ཆོས་བཞི་ལྡན། ཚུལ་ཁྲིམས་ཀྱི་ཚོགས་སྒྲུབ་ཀྱི་མཚན་ཉིད། དེ་གང་ཞིག མི་འཁྲུགས་
པའི་སེམས་པ་ཆོས་བཞི་ལྡན། བཟོད་པའི་ཚོགས་སྒྲུབ་ཀྱི་མཚན་ཉིད། དེ་གང་ཞིག དགེ་བ་ལ་ཡང་
དག་པར་སྤྲོ་བའི་སེམས་པ་ཆོས་བཞི་ལྡན། བརྩོན་འགྲུས་ཀྱི་ཚོགས་སྒྲུབ་ཀྱི་མཚན་ཉིད། དེ་གང་ཞིག་
སེམས་ནང་དུ་ཡང་དག་པར་འཇོག་པའི་ཏིང་ངེ་འཛིན། བསམ་གཏན་གྱི་ཚོགས་སྒྲུབ་ཀྱི་མཚན་ཉིད། །
དེ་གང་ཞིག ཆོས་རབ་ཏུ་རྣམ་པར་འབྱེད་པའི་རིག་པ། ཤེས་རབ་ཀྱི་ཚོགས་སྒྲུབ་ཀྱི་མཚན་ཉིད། ཁྱད་
ཆོས་སོགས་སྔ་མ་བཞིན་ནོ། །བརྒྱད་པ་ཞི་གནས་ ཀྱི་ཚོགས་ནི། ཚོགས་སྒྲུབ་གང་ཞིག སེམས་
དམིགས་པ་ལ་ཇི་ལྟར་འདོད་འདོད་དུ་འབད་མེད་ལྷུན་གྲུབ་ཏུ་འཇུག་པའི་ཤིན་སྦྱངས་ཀྱི་བདེ་བས་ཟིན་་་་་
པའི་ཏིང་ངེ་འཛིན། ཞི་ གནས་ཀྱི་ཚོགས་སྒྲུབ་ཀྱི་མཚན་ཉིད། དེ་གང་ཞིག དམིགས་པ་ལ་དཔྱད་
སྟོབས་ཀྱིས་དྲངས་པའི་ཤིན་སྦྱངས་ཀྱི་བདེ་བས་ཟིན་པའི་སྒོ་ནས་ རང་ཡུལ་ལ་སོ་སོར་རྟོགས་པའི་ཤེས་་་་་་
རབ། དགུ་པ་ལྷག་མཐོང་གི་ཚོགས་སྒྲུབ་ཀྱི་མཚན་ཉིད། ཚོགས་སྒྲུབ་གང་ཞིག ཞི་ལྷག་གཉིས་ཀྱིས་
ཟིན་པ། བཅུ་པ་ཟུང་དུ་འབྲེལ་བའི་ལམ་གྱི་ཚོགས་ཀྱི་མཚན་ཉིད།
འོ་ན། ཞི་གནས་དང་ལྷག་མཐོང་དང་ཟུང་འབྲེལ་རྣམས་ཇི་ལྟ་བུ་ཞེ་ན། འདི་ལ་ཞི་ལྷག་སྒོམ་པའི་
ཕན་ཡོན། ཞི་ལྷག་གཉིས་ཏིང་ངེ་འཛིན་ཀུན་གྱི་སྡུད་བྱེད་དུ་བསྟན་པ། ཞི་ལྷག་སོ་སོའི་ངོ་བོ། སྒོམ་
IEE
450



པའི་རྒྱུ་མཚན། གོ་རིམ་ངེས་ཚུལ། སོ་སོའི་བསླབ་ཚུལ་དང་དྲུག་ལས། དང་པོ་ནི། ཞི་ལྷག་སྒོམ་
པ་ཕན་ཡོན་ཁྱད་པར་ ཅན་དང་ལྡན་ཏེ། ཐེག་པ་ཆེ་ཆུང་གི་འཇིག་རྟེན་དང་འཇིག་རྟེན་ལས་འདས་པའི་
ཡོན་ཏན་ཐམས་ཅད་ཞི་ལྷག་གི་འབྲས་བུ་ཡིན་ པའི་ ཕྱིར། དེ་ལྟར་དགོངས་འགྲེལ་ལས་གསུངས་པའི་
ཕྱིར། གཉིས་པ་ནི། ཏིང་ངེ་འཛིན་དོན་དུ་གཉེར་བ་རྣམས་ཀྱིས་ཞི་ལྷག་སྦྱོང་ཚུལ་རྩད་བཅད་ནས་
བསླབ་པར་བྱ་སྟེ། བཅོམ་ལྡན་འདས་ཀྱིས་ཐེག་པ་ཆེ་ཆུང་གི་ཏིང་ངེ་འཛིན་ཇི་སྙེད་ཅིག་བཀའ་སྩལ་པ་
ཐམས་ཅད་ཞི་ལྷག་གིས་བསྡུས་པར་དགོངས་འགྲེལ་ལས་གསུངས་པའི་ཕྱིར། གསུམ་པ་ནི། ཞི་གནས་
ཀྱི་ངོ་བོ་སེམས་དམིགས་པ་ལ་རྩེ་གཅིག་ཏུ་བྱེད་པའི་ཏིང་ངེ་འཛིན་དང་། ལྷག་མཐོང་ནི་སོ་སོར་རྟོག་
པའི་ཤེས་རབ་ཡིན་ཏེ། མདོ་སྡེ་དཀོན་མཆོག་སྤྲིན་ལས། ཞི་གནས་ནི་སེམས་རྩེ་གཅིག་པའོ། །ལྷག་
མཐོང་ནི་སོ་སོར་རྟོག་པའོ། །ཞེས་གསུངས་པའི་ཕྱིར། བཞི་པ་ནི། གྲོལ་བ་དོན་དུ་གཉེར་བ་རྣམས་
ཀྱིས་ཞི་ལྷག་གཉིས་སྒོམ་དགོས་ཏེ། ཞི་ལྷག་གཉིས་དང་བྲལ་བའི་ལམ་གྱིས་གྲོལ་བ་ཐོབ་མི་ནུས་པའི་ཕྱིར་
ཏེ། སྤྱོད་འཇུག་ལས། སེམས་ནི་རྣམ་པར་གཡེང་བའི་མི། །ཉོན་མོངས་མཆེ་བའི་ཕྲག་ན་གནས། །
ཞེས་དང་། བཟླས་བརྗོད་དང་ནི་དཀའ་ཐུབ་ཀུན། །ཡུན་རིང་དུས་སུ་སྤྱད་བྱས་ཀྱང་། །སེམས་
གཞན་གཡེང་བས་བྱས་པ་ནི། །དེ་ཉིད་རིག་པས་དོན་མེད་གསུངས། །ཞེས་གསུངས་པའི་ཕྱིར། ལྔ་
པ་ནི། དང་པོར་ཞི་གནས་སྒྲུབ། དེ་ནས་ལྷག་མཐོང་བསྒྲུབ་པར་བྱ་བ་ཡིན་ཏེ། དེ་ཉིད་ལས། ཞི་
གནས་རབ་ཏུ་ལྡན་པའི་ལྷག་མཐོང་གིས། ཉོན་མོངས་རྣམ་པར་འཇོམས་པར་ཤེས་བྱས་ནས། །ཐོག་
མང་ཞི་གནས་བཙལ་བྱ། ཞེས་གསུངས་པའི་ཕྱིར་དང་། ཞི་གནས་མ་གྲུབ་པར་ ལྷག་མཐོང་སྒྲུབ་མི་ནུས་
པའི་ཕྱིར་དང༌། ཞི་གནས་དང་བྲལ་བའི་ལྷག་མཐོང་གིས་ཉོན་མོངས་སྤོང་མི་ནུས་པའི་ཕྱིར། དྲུག་པ་
ལ། ཞི་གནས་ལ་བསླབ་ཚུལ་དང༌། ལྷག་མཐོང་ལ་བསླབ་ཚུལ། ཞི་ལྷག་ཟུང་དུ་འབྲེལ་ཚུལ་དང་
གསུམ་ལས། དང་པོ་ལ། ཞི་གནས་ཀྱི་ཚོགས་བསྟེན་པ། དེ་ལ་བརྟེན་ནས་ཞི་གནས་སྒོམ་ཚུལ། སྒོམ་
ནས་ཞི་གནས་སྒྲུབ་པའི་ ཚད་དང་གསུམ་ལས། དང་ པོ་ནི། ཞི་གནས་སྒྲུབ་པའི་ མཐུན་རྐྱེན་བསྟེན་ཅིང་
འགལ་རྐྱེན་སྤངས་པའི་སྒོ་ནས་ཞི་གནས་སྒྲུབ་དགོས་ཏེ། མདོ་སྡེའི་རྒྱུན་ལས། བློ་ལྡན་གང་དུ་སྒྲུབ་པའི་
ཡུལ༑ [ལེགས་པར་རྙེད་དང་གནས་བཟང་དང་། །ས་བཟང་བ་དང་གྲོགས་བཟང་དང༌། །རྣལ་
འབྱོར་བདེ་བའི་ཡོ་བྱད་ལྡན། །ཞེས་གསུངས་པ་ལྟར་ཡིན་པའི་ཕྱིར།
གཉིས་པ་ལ། སྦྱོར་དངོས་གཉིས་ལས། དང་པོ་ནི། སྔར་བཤད་པའི་སྦྱོར་བའི་ཆོས་དྲུག་དང༌།
བྱང་ཆུབ་ཀྱི་སེམས་སྒོམ་པ་དང་། དེའི་ཡན་ལག་ཏུ་ཡང་སྡོན་དུ་སྐྱེས་བུ་ཆུང་འབྲིང་གི་ལམ་རིམ་ལ་བློ་སྦྱོང་
451



བ་སོགས་བྱའོ། །གཉིས་པ་ནི། སྟན་འཇམ་པོར་ལུས་རྣམ་སྣང་གི་ཆོས་བདུན་ལྡན་དུ་བྱ་སྟེ། ཏིང་ངེ་
འཛིན་སྒོམ་པ་ལ་མི་དགའ་ཞིང་དེའི་གེགས་ལེ་ལོ་ལ་སོགས་པ་བཀག་ནས། དམིགས་རྟེན་རྒྱལ་བའི་སྐུ་
གཟུགས་སོགས་ལ་སེམས་གཏད་དེ་གོང་དུ་བཤད་པ་ལྟར་སེམས་གནས་པའི་ཐབས་དགུས་རིམ་པ་ལྟར་་་་་
བསྒོམ་པར་བྱ་སྟེ། རྒྱས་པར་བྱང་ཆུབ་ལམ་གྱི་རིམ་པ་ལས་ཤེས་པར་བྱའོ། །
གསུམ་པ་ནི། དེ་ལྟར་སྒོམ་པས་སེམས་དམིགས་པ་ལ་འབད་མེད་ལྷུན་གྲུབ་ཏུ་འཇོག་ནུས་པའི་ཤིན་
སྦྱངས་ཀྱི་བདེ་བ་སྐྱེས་པ་ནི་ཞི་གནས་གྲུབ་པ་ཡིན་ནོ། །གཉིས་པ་ལ། ལྷག་མཐོང་གི་ཚོགས་བསྟེན་པ། །
ལྷག་མཐོང་སྒྲུབ་ཚུལ། གྲུབ་པའི་ ཚད་དང་གསུམ། དང་པོ་ནི། སྐྱེས་བུ་དམ་པ་ལ་བརྟེན་པ་དང་། དེ་
ལ་ཆོས་ཐོས་པ་དང༌། བཙལ་བ་དང་། དེའི་དོན་ཚུལ་བཞིན་དུ་སེམས་པ་སོགས་དགོས་སོ། །གཉིས་
པ་ལ། ཞི་གནས་ཀྱི་ངང་ནས་ རང་གི་དམིགས་པ་ལ་སོ་སོར་རྟོག་པར་བྱེད་པ་ཡིན་པ་ལ་ཁྱད་པར་བདག་
མེད་གཏན་ལ་འབེབས་པའི་ཚེ། འཁོར་བའི་རྩ་བ་ཕུང་པོ་བདེན་གྲུབ་ཏུ་ཞེན་པའི་བདེན་འཛིན་ངོས་
བཟུང་ནས་བདེན་འཛིན་དེས་ཕུང་པོ་བདེན་གྲུབ་ཏུ་བཟུང་བ་ལྟར་གྲུབ་མ་གྲུབ་གཅིག་དུ་བྲལ་ལ་སོགས་་་་
པའི་རིགས་པ་ཡང་དག་པས་ལེགས་པར་བརྟགས་ཏེ་སོ་སོར་དཔྱོད་པར་བྱེད་པའོ། །གསུམ་པ་ནི། །
ཞི་གནས་ཀྱི་ངང་ནས་ རང་གི་དམིགས་པ་ལ་སོ་སོར་རྟོག་པའི་ཤེས་རབ་ཀྱིས་དཔྱད་སྟོབས་ཀྱིས་དྲངས་པའི་
ཤིན་སྦྱངས་ཀྱིས་ཟིན་པ་ནི། ལྷག་མཐོང་གྲུབ་པའི་ཚད་ཡིན་ནོ། །
གསུམ་པ་ཞི་ལྷག་ཟུང་འབྲེལ་ལ་སློབ་ཚུལ་ནི། དེ་ལྟར་ཞི་ལྷག་གྲུབ་པ་ན། ཞི་ལྷག་གཉིས་ཡ་མ་
བྲལ་བར་ གཅིག་ལ་བརྟེན་ནས་ཅིག་ཤོས་འབད་མེད་དུ་འདྲེན་པར་བྱེད་པ་ལ་བསླབ་པར་བྱ་ཞིང༌། དེ་
ལྟར་འདྲེན་ནུས་པའི་ཤིན་སྦྱངས་ཀྱི་བདེ་བ་རྩོལ་མེད་དུ་འདྲེན་ནུས་པ་ན་ཞི་ལྷག་ཟུང་དུ་འབྲེལ་བ་ཞེས་་་་་
བྱའོ༑ ༑ཚོགས་སྒྲུབ་གང་ཞིག རྣམ་མཁྱེན་ཡིད་བྱེད་ཀྱི་བསམ་པས་སེམས་ཅན་གྱི་དོན་བྱེད་པ་ལ་
བརྩོན་པ། བཅུ་གཅིག་པ་ཐབས་མཁས་པའི་ཚོགས་ ཀྱི་མཚན་ཉིད། དེ་གང་ཞིག སྟོང་ཉིད་རྟོགས་
པའི་ཤེས་རབ་ཁྱད་པར་ཅན་གྱི་རྟོ གས་རིགས་སུ་གནས་པ། བཅུ་གཉིས་པ་ཡེ་ཤེས་ཀྱི་ཚོགས་སྒྲུབ་ཀྱི་
མཚན་ཉིད། དེ་གང་ཞིག ཐབས་ཁྱད་པར་ཅན་གྱི་རྟོ གས་རིགས་སུ་གནས་པ། བཅུ་གསུམ་པ་བསོད་
ནམས་ཀྱི་ཚོགས་སྒྲུབ་ཀྱི་མཚན་ཉིད། དེ་གང་ཞིག གོང་མའི་འབྲས་བུ་སྒྲུབ་པ་ལ་བརྩོན་པ། བཅུ་
བཞི་པ་ལམ་གྱི་ཚོགས་སྒྲུབ་ཀྱི་མཚན་ཉིད། དེ་གང་ཞིག དམ་པའི་ཆོས་འཛིན་ཅིང་སྤེལ་ བར་བྱེད་
པའི་དྲན་པ་དང་ཤེས་རབ་མཚུངས་ལྡན་དང་བཅས་པའི་རིགས་སུ་གནས་པ། བཅོ་ལྔ་པ་གཟུངས་ཀྱི་
ཚོགས་ཀྱི་མཚན་ཉིད་ཡིན་ཏེ། འགྲེལ་ཆེན་ལས། གཟུངས་ཀྱི་ངོ་བོ་དྲན་པ་དང་ཤེས་རབ་ཀྱི་ཏིང་ངེ་
452



འཛིན་ཏེ། དྲན་པ་དང་ཤེས་རབ་ཁྱད་པར་ཅན་ལ་གཟུངས་ཞེས་བྱའོ། །ཞེས་གསུངས་པའི་ཕྱིར།
དམ་ཆོས་འཛིན་ཅིང་སྤེལ་བར་བྱེད་པའི་ཐབས་རྣམ་དག་གང་ཞིག དྲན་པ་དང་ཤེས་རབ་མཚུངས་ལྡན་
དང་བཅས་པས་རབ་ཏུ་ཕྱེ་བའི་རིགས་སུ་གནས་པ། གཟུངས་ཀྱི་མཚན་ཉིད། འདིའི་རྣམ་གཞག་འདིར་
མི་འཆད་པས་འོག་ཏུ་འཆད། དེ་གང་ཞིག རང་གི་འབྲས་བུར་གྱུར་པའི་ཡོན་ཏན་དུ་མའི་རྟེན་བྱེད་
པ། བཅུ་དྲུག་པ་སའི་ཚོགས་སྒྲུབ་ཀྱི་མཚན་ཉིད། དེ་གང་ཞིག རང་གི་ངོས་སྐལ་གྱི་སྤང་བྱའི་
དངོས་གཉེན་བྱེད་པ། བཅུ་བདུན་པ་གཉེན་པོའི་ཚོགས་སྒྲུབ་ཀྱི་མཚན་ཉིད། བཞི་པ་ས་མཚམས་ནི་
ཐེག་ཆེན་གྱི་སྦྱོར་ལམ་ཆོས་མཆོག་ཆེན་ པོ་ནས་རྒྱུན་མཐའི་བར་དུ་ཡོད།
ལྔ་པ་ངེས་ཚིག་ནི། བཅུ་བདུན་ པོ་དེ་ཆོས་ཅན། ཚོགས་ཞེས་བརྗོད་པའི་རྒྱུ་མཚན་ཡོད་དེ། བྱང་
ཆུབ་ཆེན་པོ་ཡང་དག་པར་འཛིན་པའམ་འགྲུབ་པར་བྱེད་པའི་ངོ་བོ་ཡིན་པས་ན་དེ་ལྟར་བརྗོད་པའི་ཕྱིར།
ཚོགས་ཀྱི་སྐད་དོདསཾ་བྷ་ར་ཞེས་པའི་སམ་ནི་ཡང་དག་པར་གྲུབ་པ། བྷ་ནི་ངོ་བོ། ར་ནི་འཛིན་པ་ལ་འཇུག་
པའི་ཕྱིར། དྲུག་པ་ལ་ཚོགས་བཅུ་བདུན་གྱི་གོ་རིམ་འདི་ལྟར་ངེས་པའི་རྒྱུ་མཚན་ཡོད་དེ། སེམས་ཅན་གྲངས་
མེད་པའི་དོན་བྱེད་པ་ལ་བརྩེ་བ་སྙིང་རྗེ་ཆེན་པོས་ཀུན་ནས་བསླངས་ཏེ། སེམས་ཅན་རྣམས་ཚེ་འདིའི་བདེ་
བ་ལ་འགོད་པ་ལ་སྦྱིན་པ་གཏོང་། ཕྱི་མའི་བདེ་བ་ཐོབ་པའི་ཕྱིར་ཚུལ་ཁྲི མས་ལ་འགོད། གཅིག་ཏུ་ངེས་
པའི་བདེ་བ་ཐོབ་པའི་ཕྱིར་བཟོད་བརྩོན་བསམ་གཏན་གསུམ་ལ་འགོད། གཏན་དུ་བདེ་བ་ཐོབ་ཕྱིར་དུ་
ཤེས་རབ་ཀྱི་ཕར་ཕྱིན་ལ་འགོད། ཕར་ཕྱིན་དྲུག་གི་ཐབས་དང་ལྡན་པ་ལ་ཏིང་ངེ་འཛིན་སྐྱེ་བས་གཞན་
དོན་ལ་རྩེ་གཅིག་ཏུ་གནས་པའི་ཞི་གནས་དང་། དེ་ཐོབ་པ་ལ་ལྷག་མཐོང་སྐྱེ་བས་ཞི་གནས་ཀྱི་ཡུལ་མི་
དམིགས་པར་རྟོགས་པའི་ལྷག་མཐོང་དང༌། དེས་སྟོང་ཉིད་ལ་དམིགས་པས་ན་ཐེག་དམ་དུ་ལྷུང་སྲིད་
པས་ཐབས་ཤེས་ཀྱིས་སྲིད་ཞིའི་མཐར་མི་ལྷུང་བའི་ཟུང་དུ་འབྲེལ་བའི་ལམ་དང་། ཞི་ལྷག་ཟུང་འབྲེལ་
དང་ལྡན་པ་ནི། རྣམ་མཁྱེན་ཡིད་བྱེད་ཀྱིས་སེམས་ཅན་གྱི་དོན་བྱེད་པས་དེའི་འོག་ཏུ་ཐབས་མཁས་དང༌། །
ཐབས་དེ་ཤེས་པ་ནི་ཡེ་ཤེས་ཀྱི་ཚོགས་ལ་སློབ་དགོས་པས་སྟོང་ཉིད་རྟོགས་པའི་ཡེ་ཤེས་དང༌། ཡེ་ཤེས་དེ་
སྒོམ་པས་ཡང་དག་པའི་ཤེས་རབ་དང༌། ཏིང་ངེ་འཛིན་གྱིས་སེམས་ཅན་གྱི་དོན་བྱེད་པ་ལ་བསོད་ནམས་
འབྱུང་བས་བསོད་ནམས་ཀྱི་ཚོགས་ དང་། ཚོགས་གཉིས་གོམས་པའི་བྱང་ཕྱོགས་སོ་བདུན་ལ་འབད་པས་
མཐོང་ལམ་སོགས་ཐོབ་པས་དེའི་འོག་ཏུ་ལམ་གྱི་ཚོགས་དང་། ལམ་དང་ལྡན་པ་ནི། ཨ་ལ་སོགས་པ་ཡི་
གེའི་དོན་བསམ་པའི་སྟོབས་ཀྱིས་བསྐལ་པ་དུ་མར་ཆོས་བསྟན་པའི་རྒྱུའི་དྲན་པ་གཏུགས་པ་མེད་པར་་་་་་་་
འགྱུར་བའི་ཕྱིར་དེའི་འོག་ཏུ་ཚིག་གི་གཟུངས་ལ་སོགས་པ་གཟུངས་ཀྱི་ཚོགས་དང་། གཟུངས་ཐོབ་པའི་
453



I
རྟོགས་པའི་ གནས་སྐབས་ཀྱི་ཡོན་ཏན་ཕྱི་མ་ཕྱི་མའི་རྟེན་བྱེད་པས་དེ་ནས་སའི་ཚོགས་དང༌། མཐོང་སྒོམ་
གྱི་ངོ་བོར་གྱུར་པའི་སས་རང་རང་གི་སྤང་བྱ་སྤོང་བའི་གནས་སྐབས་ཀྱི་དབྱེ་བས་གཉེན་པོའི་ཚོགས་སུ་་་་་
འགྱུར་བས་དེ་ནས་གཉེན་པོའི་ཚོགས་བསྟན་པའི་ཕྱིར། འདི་གོང་དུ་གཟུངས་ཀྱི་ཚོགས་ ཀྱི་སྐབས་སུ་
འཆད་པས། དེར་འཇུག་རྒྱུ་ཡིན་པས་གཟུངས་ལ་ངོ་བོ། དབྱེ་བ། བྱེད་ལས། ས་མཚམས་སོ། །
དང་པོ་ནི། སྔར་བཞིན་ནོ། །
གཉིས་པ་གཟུངས་ཙམ་ལ་བཟོད་པ་ཐོབ་པའི་རྒྱུར་གྱུར་པའི་གཟུངས་དང་། སྔགས་ཀྱི་གཟུངས།
ཚིག་གི་གཟུངས། དོན་གྱི་གཟུངས་དང་བཞི་ལས། དང་པོ་ནི། ཨ་ར་པ་ཙ་ན་ལ་སོགས་པའི་ཡི་གེ་དེ་
དག་སྐྱེ་འགག་དང་འབྱུང་བ་དང་དངོས་པོ་མེད་པ་ལ་སོགས་པའི་དོན་དུ་མོས་ཏེ་སྒོམ་པས་སྒོམ་པ་ཡོངས་་
སུ་རྫོགས་པ་ན་དེའི་དོན་ལ་མི་སྐྲག་པའི་བཟོད་པ་སྐྱེས་ཏེ། དེའི་རྒྱུར་གྱུར་པའི་དྲན་ཤེས་ནི་བཟོད་པའི་
གཟུངས་སོ། །དེས་ན་བཟོད་པའི་གཟུངས་བཟོད་པ་ཉིད་ལ་མི་བྱ་བར་དེའི་རྒྱུ་ལ་བྱ་སྟེ། འབུམ་གྱི་
གནོད་འཇོམས་ལས། བཟོད་པ་དེ་ལྟ་བུ་ཐོབ་པའི་རྒྱུའི་ཏིང་ངེ་འཛིན་སྒོམ་པའི་ཚེ་ཤེས་རབ་དང་། དྲན་
པ་ལ་བཟོད་པ་ཐོབ་པའི་རྒྱུར་གྱུར་པའི་གཟུངས་ཞེས་བྱའོ། །ཞེས་གསུངས་པའི་ཕྱིར། དེས་ན་བཟོད་
པའི་གཟུངས་ཞེས་བརྗོད་པའི་རྒྱུ་མཚན་ཡོད་དེ། གཟུངས་ཐོབ་པའི་མཐུས་དེ་མ་ཐག་ཏུ་ས་དང་པོ་སྐྱེ་བ་
དང་མཐུན་པའི་བཟོད་པ་ཆེན་པོ་སྐྱེ་སྟེ་དོན་ལ་བཟོད་པས་ན་དེ་ལྟར་བརྗོད་པའི་ཕྱིར། གཉིས་པ་ནི།
བྱང་སེམས་ཏིང་ངེ་འཛིན་ལ་དབང་ཐོབ་པས། སེམས་ཅན་གྱི་ཡམས་ནད་དང༌། ཉེར་འཚེ་དང་།
འཁྲུགས་པ་དང༌། སྡིག་པ་ལ་སོགས་པ་ཟད་པའི་ཆེད་དུ་ཆོ་གའི་ཁྱད་པར་ འདི་ལྟ་བུས་དོན་དེ་འགྲུབ་པར་
གྱུར་ཅིག་ཅེས་ཏིང་ངེ་འཛིན་དང་སྨོན་ལམ་གྱིས་བྱིན་གྱིས་བརླབས་ཏེ་གསང་སྔགས་ཁྱད་པར་ཅན་་་་་་་་་་
བརྩམས་པ་ལྟ་བུ་སྟེ། དེ་ཡང་དེ་ལྟར་སྒྲུབ་པའི་དྲན་ཤེས་ནི་གཟུངས་མཚན་ཉིད་པ་ཡིན་ལ། སྔགས་ཀྱི་
ཡི་གེ་རྣམས་ཡུལ་ཡུལ་ཅན་གྱིས་སམ་འབྲས་བུ་ལ་རྒྱུའི་མིང་གིས་བཏགས་ནས་གསང་སྔགས་ཀྱི་གཟུངས་་་་་
ཞེས་བྱའོ། །གསུམ་པ་ནི། ས་ཐོབ་ནས་ཕྱོགས་བཅུའི་སངས་རྒྱས་ཀྱིས་སྔར་ཐོས་མ་མྱོང་བའི་ཆོས་ཀྱི་རྣམ་
གྲངས་ གྲངས་མེད་པ་བསྟན་པ་རྣམས་དུས་གཅིག་ཏུ་འཛིན་པར་ནུས་པའི་དྲན་ཤེས་སོ། །བཞི་པ་ནི།
རིམ་པ་དེ་ལྟ་བུའི་ཆོས་ཀྱི་དོན་འཛིན་པར་ནུས་པའི་དྲན་ཤེས་སོ། །དེ་ལྟར་ཨ་ལ་སོགས་པའི་ཡི་གེ་དེ་
དག་ལ་བརྟེན་ནས་ཆོས་ཐམས་ཅད་རྟོགས་པར་བྱེད་པས་ན། དྲན་ཤེས་ཀྱི་གཟུངས་དེ་དག་སྐྱེ་བས་དེ་
དག་ལ་གཟུངས་ཀྱི་སྒོ་ཞེས་བྱའོ། །
ཡང་དེ་ལ་ཆུང་འབྲིང་ཆེ་གསུམ་དུ་ཡོད་དེ། དང་པོ་ནི། ཚེ་འདིར་ཆེད་དུ་མ་བཙལ་ཀྱང་སྐྱེ་བ་སྔ་
，
454



མར་སྐྱུངས་པའི་རྣམ་སྨིན་གྱིས་ཐོབ་པའི་ གཟུངས་ལྟ་བུ། གཉིས་པ་ནི། ཚེ་འདིར་ཐོས་བསམ་ལ་འབད་
པ་དག་ཆོས་ཀྱི་ཚིག་དོན་དུ་མ་མྱུར་དུ་འཛིན་པར་ནུས་པའི་གཟུངས་ལྟ་བུ། གསུམ་པ་ནི། ཏིང་ངེ་འཛིན་
བསྒོམས་པའི་སྒོམ་བྱུང་གི་སྟོབས་ཀྱིས་འཛིན་པར་ནུས་པའི་གཟུངས་ལྟ་བུ། །
དེ་ལ་ཡང་ཆུང་འབྲིང་ཆེན་པོ་གསུམ་ལས། དང་པོ་ནི། མོས་སྤྱོད་ཀྱི་གནས་སྐབས་ཀྱི་གཟུངས་ལྟ་
བུ། གཉིས་པ་ནི། མ་དག་ས་བདུན་གྱི་གནས་སྐབས་ཀྱི་གཟུངས་ལྟ་བུ། གསུམ་པ་ནི། དག་པ་ས་
གསུམ་གྱི་གནས་སྐབས་ཀྱི་གཟུངས་ལྟ་བུ་ཡིན་ཏེ། མདོ་སྡེའི་རྒྱུན་ལས། རྣམ་སྨིན་ཐོས་ལ་གོམས་པ་
དང་། །ཏིང་ངེ་འཛིན་གྱིས་གཟུངས་དག་ནི། །ཆུང་དང་འབྲིང་དང་ཆེན་པོ་སྟེ། །ཆེན་པོ་དེ་ཡང་
རྣམ་པ་གསུམ། །བློ་ལྡན་མ་ཞུགས་ཞུགས་པ་ཡང་། །མ་དག་ས་པ་རྣམས་ཀྱིས་ནི། །ཆུང་ངུ་དང་ནི་
འབྲིང་པོ་སྟེ། །དག་པ་ས་པའི་གཟུངས་ཆེན་ཡིན། །ཞེས་གསུངས་པའི་ཕྱིར། །
གསུམ་པ་ནི། གཟུངས་དེ་དག་བྱེད་ལས་དང་ལྡན་ཏེ། རྒྱལ་བའི་དམ་ཆོས་མ་ལུས་པ་རང་གིས་
འཛིན་ཅིང་གཞན་ལ་སྟོན་པ་ལ་སོགས་པའི་བྱེད་ལས་དང་ལྡན་པའི་ཕྱིར་ཏེ། དེ་ཉིད་ལས། བྱང་ཆུབ་
སེམས་དཔའ་ཡང་དང་ཡང་། །དེ་ལ་ཡང་དག་བརྟེན་ནས་ནི། །རྟག་ཏུ་དམ་པའི་ཆོས་དག་ཀྱང་། །
རབ་ཏུ་སྟོན་ཅིང་འཛིན་པར་བྱེད། །ཅེས་གསུངས་པའི་ཕྱིར། །
བཞི་པ་ནི། གཟུངས་ཀྱི་ཚོགས་ནི་ཚོགས་སྒྲུབ་དང་འདྲ་ལ། གཟུངས་ཙམ་ལ། གཟུངས་ཆུང་དུ་
དང་འབྲིང་གཉིས་ལམ་མ་ཞུགས་ན་ཡོད། སྤྱིར་གཟུངས་ཙམ་གྱི་ས་མཚམས་ལམ་མ་ཞུགས་ནས་སངས་
རྒྱས་ཀྱི་སའི་བར་དུ་ཡོད། བདུན་པ་གྲངས་ངེས་ནི། འདིར་བསྟན་ཚོགས་སྒྲུབ་ལ་བཅུ་བདུན་དུ་གྲངས་
ངེས་པའི་རྒྱུ་མཚན་ཡོད་དེ། བསམ་སྦྱོར་གཉིས་ཀྱི་དབང་དུ་བྱས་ནས་བརྩེ་བ་དང་། ཐུན་མོང་མ་ཡིན་
པ་དྲུག་བཞག མཉམ་པར་བཞག་མ་བཞག་པའི་དབང་དུ་བྱས་ཏེ། ཞི་ལྷག་གཉིས་ཟུང་འབྲེལ་ཐབས་
མཁས་བཞི་བཞག ལྟ་སྤྱོད་ཀྱི་དབང་དུ་བྱས་ཏེ་ཡེ་ཤེས་དང་བསོད་ནམས་ཀྱི་ཚོགས་གཉིས་བཞག
འབྲས་བུ་སྒྲུབ་པའི་དམིགས་པ་འཛིན་པའི་དབང་དུ་བྱས་ནས་ལམ་དང་གཟུངས་ཀྱི་ཚོགས་གཉིས་བཞག
ཡོན་ཏན་གྱི་རྟེན་བྱེད་པའི་དབང་དུ་བྱས་ནས་ས་དང་གཉེན་པོའི་ཚོགས་གཉིས་སུ་བཞག་པའི་ཕྱིར།
འོ་ན། དེ་ལ་ཡེ་ཤེས་ཀྱི་ཚོགས་ནི། ཞེས་སོགས་ཀྱིས་རྟོགས་དཀའ་བ་བྱེ་བྲག་ཏུ་འཆད་ན་འཆད་
ཚུལ་གང་ཞེ་ན། འདི་ལ་ཡེ་ཤེས་ཀྱི་ཚོགས་བྱེ་བྲག་ཏུ་བཤད་པ་དང་། སའི་ཚོགས་སྒྲུབ་བྱེ་བྲག་ཏུ་བཤད་
པ་དང༌། གཉེན་པོའི་ཚོགས་སྒྲུབ་བྱེ་བྲག་ཏུ་བཤད་པ་དང་གསུམ་ལས། དང་པོ་ལ། ཡུལ་ཅན་ཡེ་ཤེས་
བཤད་པ་དང་། ཡུལ་སྟོང་པ་ཉིད་བཤད་པ་དང་གཉིས་ལས། དང་པོ་སྟོན་པ་ལ། དེ་ལ་ཡེ་ཤེས་ཀྱི་
455



ཚོགས་ནི། ནང་དང༌། ཕྱི་དང༌། དེ་གཉིས་ཀ་དང༌། སྟོང་པ་དང་། ཆེན་པོ་དང་། དོན་དམ་པ་
དང༌། འདུས་བྱས་དང་། འདུས་མ་བྱས་དང་། མཐའ་ལས་འདས་པ་དང་། ཐོག་མ་དང་མཐའ་མ་
མེད་པ་དང༌། དོར་བ་མེད་པ་དང༌། རང་བཞིན་དང་། ཆོས་ཐམས་ཅད་དང་། མཚན་ཉིད་དང༌།
མི་དམིགས་པ་དང་། དངོས་པོ་མེད་པའི་ངོ་བོ་ཉིད་དང་། དངོས་པོ་དང༌། དངོས་པོ་མེད་པ་དང་།
རང་གི་ངོ་བོ་དང༌། གཞན་གྱི་ངོ་བོ་སྟོང་པ་ཉིད་ཀྱི་བྱེ་བྲག་གིས་རྣམ་པ་ཉི་ཤུའོ། །ཞེས་གསུངས་པའི་
ཕྱིར། །
གཉིས་པ་སྟོན་པ་ལ། འདིར་སྨྲས་པ། ནང་དང་ཕྱི་རོལ་རྣམས་དང་ནི། །གཉིས་དང་སྟོང་པའི་
དངོས་པོ་དང༌། །ཕྱོགས་ དང་མྱ་ངན་འདས་ལམ་དང་། །རྐྱེན་ལས་སྐྱེས་དང་ཅིག་ཤོས་དང་། །
མཐའ་འདས་ཐོག་མ་དོར་བ་མེད། །རང་བཞིན་དང་ནི་ཆོས་ཀུན་དང་། །ཆོས་སྐྱེ་ལ་སོགས་
འདས་སོགས་དང་། །ལྡན་དང་ཅིག་ཤོས་ངོ་བོ་དང་། །མཁའ་དང་སྟོང་པ་ཞེས་བྱ་དང་། །ཆོས་ཀྱི་
གཞན་གྱི་ངོ་བོ་ཉིད། རང་རང་ངོ་བོས་སྟོང་པའི་ཕྱིར། །སྟོང་པ་ཉིད་ནི་ཉི་ཤུར་འདོད། །ཅེས་
གསུངས།
གཞུང་དོན་ནི། སྐབས་འདིར་ཚོགས་སྒྲུབ་བཅུ་བདུན་གྱི་ནང་ནས་ཡེ་ཤེས་ཀྱི་ཚོགས་བྱེ་བྲག་ཏུ་
བཤད་པ་ལ་རྒྱུ་མཚན་ཡོད་དེ། དེ་རྟོགས་དཀའ་ཞིང་རྟོགས་ན་དོན་ཆེ་བ་ལ་དགོངས་ནས་དེ་ལྟར་བཤད་
པའི་ཕྱིར། འདིར་བསྟན་ཡེ་ཤེས་ཀྱི་ཚོགས་ཆོས་ཅན། དུ་མར་དབྱེ་བ་ཡོད་དེ། ཡུལ་སྟོང་པ་ཉིད་ཉི་
ཤུ་རྟོ གས་པའི་ཡུལ་ཅན་ཡེ་ཤེས་ཉི་ཤུ་ཡོད་པའི་ཕྱིར།
འདིར་མཐའ་དཔྱད་པ་ལ། ཡུལ་ཅན་སྟོང་པ་ཉིད་རྟོགས་པའི་ཡེ་ཤེས་བཤད་པ་དང༌། ཡུལ་སྟོང་
ཉིད་ཉི་ཤུ་བཤད་པ་དང༌། ཡེ་ཤེས་ཀྱི་དམིགས་པ་གང་ཡིན་དཔྱད་པ་དང་གསུམ་ལས། དང་པོ་ནི།
མདོ་ལས། རབ་འབྱོར་བྱང་ཆེན་ ཐམས་ཅད་མཁྱེན་པ་འདི་ལྟ་སྟེ། ནང་སྟོང་པ་ཉིད་དང༌། ཕྱི་སྟོང་པ་
ཉིད་དང་། ཕྱི་ནང་གཉིས་ཀ་སྟོང་པ་ཉིད་དང་། སྟོང་པ་ཉིད་སྟོང་པ་ཉིད་དང་། ཆེན་པོ་སྟོང་པ་ཉིད་
དང༌། དོན་དམ་པ་སྟོང་པ་ཉིད་དང་། འདུས་བྱས་སྟོང་པ་ཉིད་དང༌། འདུས་མ་བྱས་སྟོང་པ་ཉིད་
དང་༑ མཐའ་ལས་འདས་པ་སྟོང་པ་ཉིད་དང༌། ཐོག་མ་དང་མཐའ་མ་མེད་པ་སྟོང་པ་ཉིད་དང་།
དོར་བ་མེད་པ་སྟོང་པ་ཉིད་དང་། རང་བཞིན་སྟོང་པ་ཉིད་དང་། ཆོས་ཐམས་ཅད་སྟོང་པ་ཉིད་དང༌།
རང་གི་མཚན་ཉིད་སྟོང་པ་ཉིད་དང་། མི་དམིགས་པ་སྟོང་པ་ཉིད་དང་། དངོས་པོ་སྟོང་པ་ཉིད་དང༌།
དངོས་པོ་མེད་པ་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་དང་། རང་གི་ངོ་བོ་
456



སྟོང་པ་ཉིད་དང་། གཞན་གྱི་ངོ་བོ་སྟོང་པ་ཉིད་དོ། །ཞེས་བྱ་བའི་མདོ་འདིས་ཡུལ་སྟོང་ཉིད་ཉི་ཤུ་
དངོས་སུ་བསྟན་ནས། ཡུལ་ཅན་སྟོང་ཉིད་རྟོགས་པའི་ཡེ་ཤེས་ཉི་ཤུ་ཤུགས་ལ་འཕངས་པ་ཡིན་ཏེ། དེས་
ཐེག་ཆེན་གྱི་ཚོགས་ལམ་ནས་སངས་རྒྱས་ཀྱི་སའི་བར་གྱི་སྟོང་ཉིད་རྟོགས་པའི་ཡེ་ཤེས་ཉི་ ཤུ་ཤུགས་ ལ་་་་་་་
འཕ ངས་པའི་ ཕྱིར་ཏེ། སྟོང་ཉིད་དང་པོ་གསུམ་དངོས་སུ་བསྟན་པའི་མདོས། སྟོང་ཉིད་རྟོགས་པའི་
ཐེག་ཆེན་གྱི་ཚོགས་ལམ་ཆུང་འབྲིང་ཆེ་གསུམ་ཤུགས་ལ་བསྟན། བཞི་པ་སྟོན་པའི་མདོས། སྟོང་ཉིད་
རྟོགས་པའི་ ཐེག་ཆེན་གྱི་སྦྱོར་ལམ་དང་། ལྔ་པ་དང་དྲུག་པ་སྟོན་པའི་མདོས། རིམ་བཞིན། ས་དང་པོ་
དང་གཉིས་པ། བདུན་པ་དང་བརྒྱུད་པ་སྟོན་པའི་མདོས། ས་གསུམ་པ་དང་བཞི་པ། དགུ་པ་དང་
བཅུ་པ་སྟོན་པའི་ མདོས། ས་ལྔ་པ་དང་དྲུག་པ། བཅུ་གཅིག་པ་སྟོན་པའི་མདོས། ས་བདུན་པ། བཅུ་
གཉིས་པ་དང་བཅུ་གསུམ་པ་སྟོན་པའི་མདོས། ས་བརྒྱད་པ། བཅུ་བཞི་པ་དང་བཅོ་ལྔ་པ་སྟོན་པའི་
མདོས༑ ས་དགུ་པ། བཅུ་དྲུག་པ་དང་བཅུ་བདུན་པ་སྟོན་པའི་མདོས། ས་བཅུ་པ་འཕངས། ཐ་མ་
གསུམ་སྟོན་པའི་མདོས། སངས་རྒྱས་ཀྱི་ས་འཕངས་པའི་ཕྱིར། ཡེ་ཤེས་དང་ པོ་བཅུ་བདུན་པོ་བཅུ་པ་
མན་ཆད་ལ་འཇོག་པའི་རྒྱུ་མཚན་ཡོད་དེ། དེ་རྣམས་ནི་སྤང་བྱ་མངོན་གྱུར་པ་དང་། ས་བོན་ཅི་རིགས་
པ་དང་བྲལ་བས་དེ་ལྟར་བཞག་པའི་ ཕྱིར། ཐ་མ་གསུམ་སངས་རྒྱས་ཀྱི་ས་ལ་འཇོག་པའི་རྒྱུ་མཚན་ཡོད་
དེ། དེ་གསུམ་སྒྲིབ་གཉིས་བག་ཆགས་དང་བཅས་པ་སྤངས་པའི་རྟེན་ཡིན་པ་དང་རང་བྱུང་ཉིད་ཡིན་
པའི་དོན་གྱིས་དེ་ལྟར་བཞག་པའི་ཕྱིར།
གཉིས་པ་ནི། འདིར་སྟོང་ཉིད་ལ་ཉི་ཤུ་ཡོད་དེ། དེ་ལ་དགག་གཞི་ཉི་ ཤུ་བདེན་པས་སྟོང་པའི་
སྟོང་ཉིད་ཉི་ཤུ་ཡོད་པའི་ཕྱིར། དགག་གཞི་ཉི་ཤུ་ཡང་ཡོད་དེ། མིག་སོགས་ནང་གི་དབང་པོ་དྲུག
གཟུགས་སོགས་ཕྱིའི་ཡུལ་ལྔ། དབང་པོའི་རྟེན་གྱིས་བསྡུས་པའི་ཡུལ་ལྔ། ཆོས་ཐམས་ཅད་བདེན་པས་
སྟོང་པའི་སྟོང་ཉིད། ཕྱོགས་བཅུ། མྱ་ངན་ལས་འདས་པ་དང་ལམ་སྟེ་ཐོབ་པ་དོན་དམ་པ། རྐྱེན་ལས་
སྐྱེས་པ་ཁམས་གསུམ། ཅིག་ཤོས་རྐྱེན་ལས་མ་སྐྱེས་པ་འདུས་མ་བྱས། རྟག་ཆད་ཀྱི་མཐས་སྟོང་པའི་
མཐའ་ལས་འདས། ཐོག་མ་དང་ཐ་མ་དང་བྲལ་བའི་འཁོར་བ། ཕྱོགས་རེ་རེ་བ ཏང་བ་དང་སླང་བ་
མེད་པའི་དོར་བ་མེད་པ། འདུས་བྱས་དང་འདུས་མ་བྱས་ཀྱི་སྟོང་ཉིད་རང་བཞིན། ཕུང་ཁམས་སྐྱེ་
མཆེད་ཀྱིས་བསྡུས་པའི་ཆོས་ཀུན། ཆོས་སྐྱེ་ལ་སོགས་ཏེ་སྐྱེ་འགགས་དང་གཟུགས་རུང་སོགས་སམ་རང་གི་
མཚན་ཉིད་དང༌། འདས་སོགས་དུས་གསུམ་དང༌། ལྡན་པ་སྟེ་རྒྱུ་མཚན་དུ་མ་འདུས་པའི་སྤྱི་ཚོགས་
ཙམ་དངོས་པོ་མེད་པའི་ངོ་བོ་ཉིད་དང་། ལྡན་པའི་ཅིག་ཤོས་དངོས་པོ་དང་། ནམ་མཁའ་ལ་སོགས་
457
、
，



རྟོ
པའི་དངོས་པོ་མེད་པ་དང་། སྟོང་པ་སྟེ་ཆོས་རྣམས་ཀྱི་ཕྱིན་ཅི་མ་ལོག་པའི་ངོ་བོ་ནི་རང་གི་ངོ་བོ། ཆོས་ཀྱི་
གཞན་གྱི་ངོ་བོ་འཁོར་བ་ལས་གཞན་ཏེ་ཕ་རོལ་ཏུ་ གྱུར་པའི་ཡང་དག་པའི་མཐའ་སྟེ་ཉི་ཤུར་ཡོད་པའི་ཕྱིར།
གསུམ་པ་ལ། དོན་སྨྲ་པའི་ལུགས་དང༌། ཐེག་ཆེན་པའི་ལུགས་གཉིས་ལས། དང་པོ་ནི། ཕུང་
ཁམས་སྐྱེ་མཆེད་ནི་སྟོང་གཞི་ཡིན་ལ། མུ་སྟེགས་པས་བཏགས་པའི་བདག་རྟག་པ་དང་གཅིག་པུ་གང་
ཟག་གི་བདག་ནི་དགག་བྱ་ཡིན་ཞིང༌། དེ་ལྟར་ན་དགག་གཞི་ཕུང་སོགས་གསུམ་མམ་བདེན་བཞིའི་ཁྱད་
པར་དུ་བྱས་པའི་དགག་པ་སྟེ། མཛོད་རྩ་བ་ལས། འདི་ན་བདག་དང་སེམས་ཅན་མེད། །ཆོས་འདི་
རྒྱུ་དང་བཅས་ལས་བྱུང་། །ཞེས་གསུངས་པ་དང༌། སེམས་འགྲེལ་ལས། བདག་ཏུ་འཛིན་པ་ཟློག་
དོན་དུ། །ཕུང་པོ་ཁམས་སོགས་བསྟན་པ་སྟེ། །ཞེས་གསུངས་པའི་ཕྱིར། དེས་ན་འདི་དང་ཐེག་ཆེན་
པ་གཉིས་གང་ཟག་གི་བདག་མེད་གནས་ལུགས་མཐར་ཐུག་ཏུ་འདོད་མི་འདོད་མ་གཏོ གས་པ་གང་ཟག་གི་་
བདག་མེད་ལ་འཇོག་ཚུལ་མི་མཐུན་པ་མེད་དེ། དེ་ནི་ཐུན་མོང་པ་ཡིན་པའི་ཕྱིར། དེ་ལྟར་ན་ཡང་གང་
ཟག་གི་བདག་རང་སྟོང་དུ་འདོད་ཅིང་། ཕུང་སོགས་ཆོས་རྣམས་རང་གིས་མི་སྟོང་པར་ གཞན་གང་ཟག་
གིས་སྟོང་པར་འདོད་དེ། རང་སྡེ་གནས་མ་བུ་པའི་སྡེ་པས་གང་ཟག་གི་བདག་ཁས་ལེན་པ་ཡིན་ཏེ། དེ་
ལྟར་དུ། རྟོག་གེ་འབར་བ་ལས། ལྷག་མ་གནས་མ་བུ་པ་ལ་སོགས་པ་སྡེ་ལྔ་ནི་གང་ཟག་གི་བདག་ཏུ་སྨྲ་
བ་ཡིན་ཏེ། ཞེས་གསུངས་པའི་ཕྱིར། །
གཉིས་པ་ལ། དབུ་སེམས་ཀྱི་ལུགས་གཉིས་འགོད་པ། དབུ་མ་པའི་ལུགས་བཀོད་པ། དེ་ལ་
གཞན་གྱིས་ཀླན་ཀ་སྤོང་བ། སེམས་ཙམ་པའི་ལུགས་དགག་པ། ཡེ་ཤེས་ཀྱི་དབྱེ་བ་གཞན་མ་སྨོས་པའི་
རྒྱུ་མཚན་བསྟན་པའོ། །དང་པོ་ནི། སེམས་ཙམ་པ་ནི། གཞན་དབང་དགག་གཞི་དང༌། བདག་
ག ཉིས་སུ་ཀུན་བཏགས་པའི་ཆ་དགག་ཆ་དང་། གཞན་དབང་ཀུན་བཏགས་དེས་གདོད་མ་ནས་སྟོང་པའི་
ཆ་ཡོངས་གྲུབ་ཏུ་འདོད་དེ། སུམ་ཅུ་པ་ལས། གྲུབ་ནི་དེ་ལ་སྔ་མ་པོ། །རྟག་ཏུ་མེད་པར་གྱུར་པ་
དང༌༑ ༑ཞེས་གསུངས་པའི་ཕྱིར། དེས་ན་ཀུན་བཏགས་རང་གི་མཚན་ཉིད་ཀྱིས་སྟོང་ལ། གཞན་
དབང་དང་ཡོངས་གྲུབ་རང་གི་མཚན་ཉིད་ཀྱིས་གྲུབ་པར་འདོད་ཅིང་། གཟུང་འཛིན་རྫས་གཞན་གྱིས་
སྟོང་པའི་སྟོང་ཉིད་བདེན་གྲུབ་འཕགས་པའི་མཉམ་གཞག་གི་གཞལ་བྱར་འདོད། དབུ་མ་པས་ནི། ཆོས་
ཐམས་ཅད་བདེན་པས་སྟོང་པའི་ སྟོང་ཉིད་འཕགས་པའི་མཉམ་གཞག་གི་གཞལ་བྱར་འདོད། གཉིས་པ་
ལ་ལུགས་དེ་གཉིས་ཀྱི་ནང་ནས་དབུ་མ་པའི་ལུགས་འདི་ཉིད་འཐད་ལ། དེ་སྒྲུབ་པའི་རྟ གས་སློབ་དཔོན་
གྱིས་རང་བཞིན་གྱི་རྟ གས་འགོད་པར་བཞེད་ལ། དེའི་ཚུལ་ནི་གང་ཤེས་པ་ཡིན་ན། བདེན་པས་སྟོང་
458



པའི་རང་ཡུལ་ལ་དམིགས་པས་ཁྱབ། དཔེར་ན། རྨི་ལམ་དུ་རྟ་གླང་སྣང་བའི་ཤེས་པ་བཞིན། རྣམ་
པར་མི་རྟོག་པའི་ཡེ་ཤེས་འདི་ཡང་ཤེས་པ་ཡིན་ནོ། །ཕྱོགས་ཆོས་གྲུབ་སྟེ། དེ་ཤེས་པ་མ་ཡིན་ན་དེས་
མཐོང་བའི་དོན་མེད་དགོས་པ་ལས་དེ་ཡོད་པའི་ཕྱིར། དེ་ལྟར་ཡང་། རྒྱན་སྣང་ལས། འདི་ཉིད་ཁོ་ན་
རིགས་པ་ཡིན་ཏེ། གང་དང་གང་ཤེས་པ་ཡིན་པ་དེ་དང་དེ་ནི་རང་བཞིན་གྱིས་སྟོང་པ་ཉིད་ཡིད་ལ་
ད མིགས་པས་ཁྱབ། དཔེར་ན། རྨི་ལམ་དུ་རྟ་ལ་སོགས་པའི་ངོ་བོ་ཉིད་སྟོང་པ་ཉིད་ལ་དམིགས་པ་བཞིན་
རྩོད་པའི་ གཞིའི་གནས་སུ་གྱུར་པའི་རྣམ་པར་མི་རྟོག་པའི་ཡེ་ཤེས་འདི་ཡང་ཤེས་པ་ཡིན་ནོ། །ཞེས་བྱ་བ་
ནི་རང་བཞིན་གྱི་གཏན་ཚིགས་སོ། །དམིགས་པ་མངོན་སུམ་མ་ཡིན་ན། །དོན་མཐོང་རབ་ཏུ་འགྲུབ་
མི་འགྱུར། །ཞེས་བྱ་བས་གཏན་ཚིགས་མ་གྲུབ་པ་མ་ཡིན་ལ། མི་མཐུན་ཕྱོགས་ལ་མ་མཐོང་བས་འགལ་
བ་ཡང་མ་ཡིན་ནོ། །ཞེས་གསུངས།
གསུམ་པ་ནི། སེམས་ཙམ་པ་ན་རེ། བདེན་སྟོང་ཆོས་ཅན། བདེན་པར་ ཡོད་པར་ཐལ། ད མིགས་
པ་ཡིན་ པའི་ཕྱིར། འདོད་ན། བདེན་གྲུབ་ཡོད་པར་ཐལ། འདོད་པའི་ཕྱིར་ན་མ་ཁྱབ། ལྷས་བྱིན་
གསོད་མཁན་གྱིས་མཆོད་སྦྱིན་བསད་པའི་འོག་ཏུ་ལྷས་བྱིན་སླར་མི་ལྡོག་པ་བཞིན་དུ། བདེན་མེད་བདེན་
གྲུབ་བཀག་པས་བདེན་གྲུབ་སླར་མི་ལྡོག་པའི་ཕྱིར། དེ་ལྟར་མ་ཡིན་ན་མོ་གཤམ་གྱི་བུ་སྐྱེས་པར་ཐལ།
མོ་གཤམ་གྱི་བུ་སྐྱེས་པ་དེ་མ་སྐྱེས་པ་ཡིན་པའི་ཕྱིར། ཁྱབ་པ་ཁས། །
བཞི་པ་ནི། གཞན་དབང་དང་གཉིས་སྟོང་གི་དེ་ཁོ་ན་ཉིད་ཆོས་ཅན། གཞན་དབང་ཡིན་པར་
ཐལ། བདེན་གྲུབ་གང་ཞིག ཡོངས་གྲུབ་མ་ཡིན་པའི་ཕྱིར། འདོད་ན། རྫས་སུ་གྲུབ་པར་ཐལ་ལོ། །
འདོད་ན། དེ་གཉིས་རྫས་གཅིག་ཏུ་ཐལ་ལོ། །འོ་ན་གཉིས་སྟོང་གི་དེ་ཁོ་ན་ཉིད་རྫས་སུ་གྲུབ་པར་ཐལ་
ལོ༑ །འདོད་ན། དེ་རྣམ་པར་མི་རྟོག་པའི་ཡེ་ཤེས་ཀྱི་དམིགས་པ་མ་ཡིན་པར་ཐལ། དེ་གཞན་དབང་
ཡིན་ པའི་ ཕྱིར། རྫས་ཐ་དད་ཡིན་ན། དེ་གཉིས་འབྲེལ་མེད་དོན་གཞན་དུ་ཐལ། དེ་གཉིས་རྫས་གཞན་
གང་ཞིག དེ་གཉིས་རྒྱུ་འབྲས་མ་ཡིན་པའི་ཕྱིར། འདོད་ན། གཉིས་སྟོང་གི་དེ་ཁོ་ན་ཉིད་གཞན་
དབང་གི་གནས་ལུགས་མ་ཡིན་པར་ཐལ་ལོ། །འདོད་ན། དེ་ལ་དམིགས་ཏེ་སྒོམ་པས་ གཞན་དབང་ལ་
སྒྲོ་སྐུར་ཅུང་ཟད་ཀྱང་སྤོང་མི་ནུས་པར་ཐལ་ལོ། །
ལྔ་པ་ནི། སྐབས་འདིར་ཡེ་ཤེས་ཉི་ཤུ་དངོས་སུ་བསྟན་ནས་མེ་ལོང་ལྟ་བུའི་ཡེ་ཤེས་སོགས་དངོས་སུ་
མ་བ སྟན་པའི་རྒྱུ་མཚན་ཡོད་དེ། སྐབས་འདིར་སྟོང་ཉིད་དངོས་སུ་སྟོན་པའི་ཤེར་ཕྱིན་གྱི་མདོ་ལས་ཤུགས་
ལ་འཕངས་པའི་སྟོང་ཉིད་རྟོ གས་པའི་ཡེ་ཤེས་ཀྱི་ཚོགས་ཙམ་ཞིག་དངོས་སུ་སྟོན་པར་འདོད་པ་གང་ཞིག་
459



སྔར་བཤད་པའི་ཡེ་ཤེས་ཀྱི་དབྱེ་བ་མཐའ་དག་དངོས་སུ་བསྟེན་ན་སྐབས་དོན་བོར་བའི་ གནས་སུ་འགྱུར་་་་
བའི་ཕྱིར།
༡ རྟོགས་དཀའ་བ་སའི་ཚོགས་བྱེ་བྲག་ཏུ་བཤད་པ།
གཉིས་པ་སའི་ཚོགས་བྱེ་བྲག་ཏུ་བཤད་པ་ལ། མཚམས་སྦྱར་བ་དང༌། སའི་ཚོགས་དངོས་བཤད་
པ་དང་གཉིས་ལས། དང་པོ་ནི། ཚོགས་བཅུ་བདུན་གྱི་ནང་ནས་སའི་ཚོགས་བྱེ་བྲག་ཏུ་བཤད་པའི་རྒྱུ་
མཚན་གང་ཞེ་ན། དེའི་རྒྱུ་མཚན་ཡོད་དེ། སའི་ཚོགས་དེ་རྗོད་བྱེད་ཀྱི་ཚིག་མང་ཞིང་བརྗོད་བྱའི་དོན་
རྒྱ་ཆེ་བས་རྟོགས་དཀའ་བ་ལ་དགོངས་ནས་རྗེ་བཙུན་གྱིས་བྱེ་བྲག་ཏུ་བཤད་པའི་ཕྱིར། ཞེས་མཚམས་སྦྱོར་
བ་ལ། སའི་ཚོགས་ལ་ས་གང་གི་ཡོངས་སུ་སྦྱོང་བར་འགྱུར་བའི་ཆོས་གང་དག་ཡིན་པ་དེ་དག་བསྟན་པའི་
ཕྱིར་བར་སྐབས་ཀྱི་ཚིགས་སུ་བཅད་པ་ཉི་ཤུ་རྩ་གསུམ་གསུངས་པ་ལ། ཞེས་གསུངས།
གཉིས་པ་ལ། རྒྱུ་ས་དགུའི་ཡོངས་སྦྱོང་བ ཤད་པ་དང༌། འབྲས་བུ་ས་བཅུ་པའི་མཚན་ཉིད་བཤད་པ་
གཉིས་ལས། དང་པོ་ནི། རབ་འབྱོར་གང་ཁྱོད་ཀྱིས་འདི་སྐད་དུ་ཇི་ལྟར་ན་བྱང་ཆེན་ཐེག་ཆེན་ལ་ཡང་དག་
པར་ཞུགས་པ་ཡིན་ཞེས་ཟེར་བ་ནི། ཞེས་སོགས་ཀྱིས་མདོ་དོན་བཤད་པའི་སྒོ་ནས། རྒྱུ་ས་དགུའི་ཡོངས་
སྦྱོང་བཤད་པ་ལ། ཡོངས་སུ་སྦྱོང་བ་རྣམ་བཅུ་ཡིས། །ཞེས་སོགས་གསུངས། འདི་ལ་ཡང་དགུ་ལས།
ས་དང་པོའི་ཡོངས་སྦྱོང་ལ་ཡང་། རྩ་བ་དང༌། འགྲེལ་པ་གཉིས་ལས། དང་པོ་ནི། རབ་འབྱོར་འདི་
ལ་བྱང་ཆེན་ཕར་ཕྱིན་དྲུག་ལ་སྤྱོད་ཅིང་ས་ནས་སར་འཕར་ཏེ། རབ་འབྱོར་ཇི་ལྟར་ན་བྱང་ཆེན་ཕ་རོལ་ཏུ་
ཕྱིན་པ་དྲུག་ལ་སྤྱོད་ཅིང་ས་ནས་སར་འཕར་བ་ཡིན་ཞེ་ན། འདི་ལྟ་སྟེ་ཆོས་ཐམས་ཅད་ནི་གོས་པ་མེད་པས་
སོ༑ །དེ་ཅིའི་ཕྱིར་ཞེ་ན་ཆོས་གང་ཡང་འོང་བའམ་འགྲོ་བའམ་འཕོ་བའམ་ཉེ་བར་འཕོ་བ་མེད་དེ། དེ་
དག་འོན་ཀྱང་ཆོས་ཐམས་ཅད་ཀྱི་ས་གང་ཡིན་པ་དེ་ལ་རློམ་སེམས་སུ་མི་བྱེད་ཅིང་ས་དེ་ཡང་ཡང་དག་པར་
རྗེས་སུ་མི་མཐོང་ངོ༌། །དེ་ལ་བྱང་ཆེན་ས་ཡོངས་སུ་སྦྱོང་བ་གང་ཞེ་ན། རབ་འབྱོར་ས་དང་པོ་ལ་གནས་
པའི་བྱང་ཆེན་ཡོངས་སུ་སྦྱོང་བ་བཅུ་པོ་འདི་དག་བྱ་སྟེ། བཅུ་གང་ཞེ་ན། དེ་མི་དམིགས་པའི་ ཚུལ་གྱིས་
ལྷག་པའི་བསམ་པ་ཡོངས་སུ་སྦྱོང་བ་དང༌། མཚན་མ་མི་དམིགས་པའི་ཕྱིར་ཕན་པའི་དངོས་པོ་ཡོངས་སུ་
སྦྱོང་བ་དང༌། སེམས་ཅན་མི་དམིགས་པའི་ཕྱིར་སེམས་ཅན་ཐམས་ཅད་ལ་སེམས་མཉམ་པ་ཉིད་དུ་ཡོངས་
སུ་སྦྱོང་བ་དང༌། སྦྱིན་པ་དང་། གཏོང་བ་དང་། ལེན་པ་མི་དམིགས་པའི་ ཕྱིར་གཏོང་བ་ཡོངས་སུ་སྦྱོང་
བ་དང་། དེས་རློམ་སེམས་སུ་མི་དམིགས་པའི་ཕྱིར་དགེ་བའི་བཤེས་གཉེན་བསྟེན་པ་ཡོངས་སུ་སྦྱོང་བ་
460



དང་། ཆོས་ཐམས་ཅད་མི་དམིགས་པའི་ཕྱིར་ཆོས་བཙལ་བ་ཡོངས་སུ་སྦྱོང་བ་དང༌། ཁྱིམ་མི་དམིགས་
པའི་ཕྱིར་ཡང་དང་ཡང་དུ་འབྱུང་བ་ཡོངས་སུ་སྦྱོང་བ་དང་། མཚན་དང་དཔེ་བྱད་བཟང་པོ་མི་དམིགས་
པའི་ཕྱིར་སངས་རྒྱས་ཀྱི་སྐུ་ལ་འདོད་པ་ཡོངས་སུ་སྦྱོང་བ་དང༌། ཆོས་ཀྱི་དབྱེ་བ་མི་དམིགས་པའི་ཕྱིར་
ཆོས་རྣམ་པར་འགྲེལ་པ་ཡོངས་སུ་སྦྱོང་བ་དང༌། ཚིག་མི་དམིགས་པའི་ཕྱིར་བདེན་པའི་ཚིག་ཡོངས་སུ་
སྦྱོང་བ་སྟེ། རབ་འབྱོར་ཡོངས་སུ་སྦྱོང་བ་བཅུ་པོ་དེ་དག་ནི་བྱང་ཆེན་ས་དང་པོ་ལ་གནས་པའི་བྱ་བ་དག་
གོ །ཞེས་དང༌། དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་
གྱིས་འདི་སྐད་ཅེས་གསོལ་ཏོ། །
བཅོམ་ ལྡན་འདས་བྱང་ཆེན་ལྷག་པའི་བསམ་པ་ཡོངས་སུ་སྦྱོང་བ་གང་ལགས། བཅོམ་ལྡན་འདས་
ཀྱིས་བཀའ་སྩལ་པ། རབ་འབྱོར་བྱང་ཆེན་རྣམ་མཁྱེན་དང་ལྡན་པའི་སེམས་བསྐྱེད་པས་དགེ་བའི་རྩ་བ་
མང་པོ་ཡང་དག་པར་སྡུད་པ་སྟེ། འདི་ནི་རབ་འབྱོར་ལྷག་པའི་བསམ་པ་ཡོངས་སུ་སྦྱོང་བའོ། །ཞེས་
པ་ནས། འདི་ལྟ་སྟེ་ཇི་སྐད་དུ་སྨྲས་པ་དེ་ལྟར་བྱེད་པ་གང་ཡིན་པ་སྟེ་འདི་ནི་བྱང་ཆེན་བདེན་པའི་ཚིག་
ཡོངས་སུ་སྦྱོང་བའོ། །རབ་འབྱོར་དེ་དག་ནི་ས་དང་པོ་ལ་གནས་པའི་བྱང་ཆུབ་སེམས་དཔའི་ཡོངས་སུ་
སྦྱོང་བ་བཅུའོ། །ཞེས་པའི་ བར་མདོར་བསྟན་དང་རྒྱས་བཤད་གཉིས་ཀྱིས་བསྟན། དེའི་དོན་མདོར་
བསྟན་གྱི་སྒོ་ནས་འཆད་པ་ལ། ཡོངས་སུ་སྦྱོང་བ་རྣམ་བཅུ་ཡིས། །ས་ནི་དང་པོ་ཐོབ་འགྱུར་ཏེ། །
ཞེས་གསུངས།
དེ་ཉིད་རྒྱས་པར་བཤད་པ་ལ། བསམ་དང་ཕན་པའི་དངོས་ཉིད་དང་། །ཞེས་སོགས་གསུངས།
ཡོངས་སྦྱོང་དུ་འགྱུར་ཚུལ་སྟོན་པ་ལ། འདི་དག་རང་བཞིན་མི་དམིགས་པས། །ཡོངས་སུ་སྦྱོང་བར་
ཤེས་པར་བྱ། །ཞེས་གསུངས།
གཉིས་པ་ལ་ཡང་། ཡོངས་སྦྱོང་སོ་སོའི་ངོ་བོ་དང་། ཡོངས་སྦྱོང་དུ་འགྱུར་ཚུལ་གཉིས་ལས།
དང་པོ་ནི། རིམ་པ་ཇི་ལྟ་བ་བ ཞིན་གཞི་ཐམས་ཅད་ལ་གྱ་གྱུ་མེད་པའི་བསམ་པ་དང༌། རང་དང་
གཞན་གྱི་དགོས་པ་ལ་ཕན་པ་ཉིད་དང༌། སེམས་ཅན་ཐམས་ཅད་ལ་སེམས་གཅིག་པ་ཉིད་དང་། བ དོག་
པ་ཐམས་ཅད་ཡོངས་སུ་གཏོང་བ་དང༌། དགེ་བའི་བཤེས་གཉེན་མགུ་བར་བྱེད་པ་དང༌། ཐེག་པ་
གསུམ་དུ་གཏོ གས་པའི་དམ་པའི་ཆོས་ཀྱི་དམིགས་པ་འདོད་པ་དང༌། ཁྱིམ་ན་གནས་པ་ལ་མངོན་པར་མི་
དགའ་བ་དང༌། བླ་ན་མེད་པའི་སངས་རྒྱས་ཀྱི་སྐུ་འདོད་པ་དང༌། དམ་པའི་ཆོས་རབ་ཏུ་ སྟོན་པ་དང་།
བདེན་པར་སྨྲ་བ་ཉིད་ཅེས་བྱ་བ། ཞེས་གསུངས། གཉིས་པ་ནི། དེ་ལྟ་བུའི་མཚན་ཉིད་ཀྱི་ཆོས་བཅུས་
ལ་མ
461



རྣམ་པ་ཐམས་ཅད་དུ་བསྐྱེད་པར་བྱ་བ་ཡིན་ པའི་ཕྱིར། ཡོངས་སུ་སྦྱོང་བའི་རྒྱུའི་ཁྱད་པར་ངོ་བོ་ཉིད་མི་
དམིགས་པས་ཁྱད་པར་དུ་བྱས་པའི་མཚན་ཉིད་ཀྱི་ཡོངས་སུ་སྦྱོང་བ་དག་ཁོ་ནས་ས་དང་པོ་རབ་ཏུ་དགའ་
བ་ཐོབ་པ་ཡིན་ནོ། །ཞེས་བཤད།
གཉིས་པ་ས་གཉིས་པའི་ཡོངས་སྦྱོང་ལ་ཡང་། རྩ་འགྲེལ་གཉིས་ལས། དང་པོ་ནི། རབ་འབྱོར་
གང་བྱང་ཆེན་ས་གཉིས་པ་ལ་གནས་པས་ཆོས་བརྒྱད་པོ་འདི་དག་ཡིད་ལ་བྱ་ཞིང་། དེ་དག་ལ་ནན་ཏན་
དུ་བྱའོ། །བརྒྱད་གང་ཞེ་ན། འདི་ལྟ་སྟེ། ཚུལ་ཁྲིམས་ཡོངས་སུ་དག་པ་དང༌། བྱས་པ་གཟོ་བ་དང་།
ཞེས་པ་ནས། ཕར་ཕྱིན་ལྷག་མ་རྣམས་ལ་བརྩོན་པ་འཚོལ་བ་སྟེ། རབ་འབྱོར་བྱང་ཆེན་ས་གཉིས་པ་ལ་
གནས་པས་ཡང་དང་ཡང་དུ་ཡིད་ལ་བྱ་ཞིང་དེ་དག་ལ་ནན་ཏན་དུ་བྱ་བ་དག་གོ །ཞེས་དང༌། རབ་
འབྱོར་དེ་ལ་བྱང་ཆེན་ཚུལ་ཁྲིམས་ཡོངས་སུ་དག་པ་གང་ཞེ་ན། འདི་ལྟ་སྟེ། ཉན་ཐོས་དང་རང་སངས་
རྒྱས་ཀྱི་སེམས་ཡིད་ལ་མི་བྱེད་ཅིང་། ཞེས་པ་ནས། འདི་ནི་བྱང་ཆེན་ཕ་རོལ་ཏུ་ཕྱིན་པ་རྣམས་ལ་བརྩོན་
ཞིང་འཚོལ་བའོ། །ཞེས་པའི་བར་མདོར་བསྟན་རྒྱས་བཤད་གཉིས་ཀྱིས་བསྟན། དེའི་དོན་འཆད་པ་
ལ༑ ཚུལ་ཁྲིམས་བྱས་པ་གཟོ་དང་བཟོད། །ཅེས་གསུངས་སོ། །གཉིས་པ་ལ་སྦྱོང་བྱེད་སོ་སོའི་ངོ་བོ་
དང་ཡོངས་སྦྱོང་དུ་འགྱུར་ཚུལ་གཉིས་ལས། དང་ པོ་ནི། དགེ་བའི་ཆོས་དང་སེམས་ཅན་གྱི་དོན་བྱེད་པ་
དང་སྡོམ་པའི་ཚུལ་ཁྲི མས་དང༌། གཞན་གྱིས་ཕན་པ་བྱས་པ་དྲན་པ་དང༌། གཞན་གྱིས་གནོད་པ་བྱས་
པ་ལ་སོགས་པ་བཟོད་པ་དང་། དགེ་བའི་ཆོས་སྒྲུབ་པ་ལ་འགྱོད་པ་མེད་པ་དང༌། སྐྱེ་བོ་ཐམས་ཅད་ལ་
བྱམས་པ་དང་། མཁན་པོ་ལ་སོགས་པ་ལ་འདུད་པ་དང་། དགེ་བའི་བཤེས་གཉེན་གྱིས་བསྟན་པའི་
ཆོས་སྒྲུབ་པ་དང༌། སྦྱིན་པ་ལ་སོགས་པའི་ཕར་ཕྱིན་དྲུག་ལ་སྤྲོ་བ་ཞེས་བྱ་བ། ཞེས་གསུངས། གཉིས་
པ་ནི། དེ་ལྟ་བུའི་ཡོངས་སུ་སྦྱོང་བ་སྔ་མ་བཞིན་ཡོངས་སུ་སྦྱོང་བ་བྱས་པའི་ཁྱད་པར་རྣམ་པ་བརྒྱུད་ཀྱིས་
ས་གཉིས་པ་དྲི་མ་མེད་པ་ཐོབ པ་ཡིན་ནོ། །ཞེས་བཤད། །
གསུམ་པ་ས་གསུམ་ པའི་ཡོངས་སྦྱོང་ལ་ཡང་རྩ་འགྲེལ་གཉིས་ལས། དང་པོ་ནི། རབ་འབྱོར་གང་
བྱང་ཆེན་ས་གསུམ་པ་ལ་གནས་པས་ཆོས་ལྔ་ལ་མཁས་པར་བྱ་སྟེ། ལྔ་གང་ཞེ་ན། འདི་ལྟ་སྟེ། མང་དུ་
ཐོས་པས་མི་ངོམས་ཤིང་དེ་ལ་ཡང་ཡི་གེ་ལ་མངོན་པར་མ་ཞེན་པ་དང༌། ཞེས་པ་ནས། ངོ་ཚ་ཤེས་ཤིང་
ཁྲེལ་ཡོད་པ་ལ་གནས་ ཀྱང་དེས་རློམ་སེམས་སུ་མི་འགྱུར་བ་སྟེ། རབ་འབྱོར་ཆོས་ལྔ་པོ་དེ་དག་ནི་བྱང་
ཆེན་ས་གསུམ་པ་ལ་གནས་པས་གནས་པར་བྱ་བ་དག་གོ །ཞེས་དང༌། དེ་ལ་བྱང་ཆེན་མང་དུ་ཐོས་པས་
མི་ངོམས་པ་གང་ཞེ་ན། འདི་ལྟ་སྟེ། སངས་རྒྱས་བཅོམ་ལྡན་འདས་རྣམས་ཀྱི་འཇིག་རྟེན་གྱི་ཁམས་འདི་
462



འམ། ཞེས་པ་ནས། རང་སངས་རྒྱུས་ཀྱི་སེམས་ལ་སྨད་པ་སྟེ། རབ་འབྱོར་འདི་ནི་བྱང་ཆེན་ངོ་ཚ་ཤེས་
ཤིང་ཁྲེལ་ཡོད་པ་ལ་གནས་པའོ། །ཞེས་བསྟན་བཤད་གཉིས་ཀྱིས་བསྟན། དེའི་དོན་འཆད་པ་ལ། ཐོས་
པས་མི་ངོམས་ཉིད་དང་ནི། །ཞེས་སོགས་གསུངས། གཉིས་པ་ལ། སྔར་བཞིན་གཉིས་ལས། དང་པོ་
ནི། དམ་པའི་ཆོས་ཉན་པས་ངོམས་མི་ཤེས་པ་དང༌། རྙེད་པ་ལ་སོགས་པ་ལ་མི་ལྟ་བའི་སེམས་ཀྱིས་དམ་
པའི་ཆོས་རབ་ཏུ་སྟོན་པ་དང༌། རང་གི་སངས་རྒྱས་ཀྱི་ཞིང་རྟེན་དང་བརྟེན་པ་ཀུན་ཏུ་སྦྱོང་བ་དང༌། །
ཕན་གདགས་པའི་སེམས་ཅན་མི་མཐུན་པ་ལ་སོགས་པ་མཐོང་བས་ཡོངས་སུ་མི་སྐྱོ་བ་དང༌། རང་དང་
གཞན་ལ་ལྟོས་ནས་མི་དགེ་བའི་ཆོས་མི་བྱེད་པ་ཞེས་བྱ་བ། ཞེས་བཤད། གཉིས་པ་ནི། དེ་ལྟ་བུའི་
ཡོངས་སུ་སྦྱོང་བ་རྣམ་པ་ལྔ་པོ་སྔ་མ་བཞིན་དུ་ངོ་བོ་ཉིད་དུ་མི་རྟོག་པས་ཡོངས་སུ་སྦྱང་བ་བྱས་པས་ ས་་་་་་་་
གསུམ་པ་འོད་བྱེད་པ་རྟོགས་པ་ཡིན་ནོ། ཞེས་བཤད། །
བཞི་པ་ས་བཞི་པའི་ཡོངས་སྦྱོང་ལ་རྩ་འགྲེལ་གཉིས་ལས། དང་པོ་ནི། རབ་འབྱོར་གང་བྱང་ཆེན་
ས་བཞི་པ་ལ་གནས་པས་ཆོས་བཅུ་པོ་འདི་དག་ཡོངས་སུ་བླངས་ཤིང་གནས་པར་བྱ་སྟེ། དེ་དག་ཡོངས་སུ་
གཏོང་བར་མི་བྱའོ། །བཅུ་གང་ཞེ་ན། འདི་ལྟ་སྟེ། དགོན་པ་ལ་གནས་པ་དང་། ཞེས་པ་ནས། དངོས་
པོ་ཐམས་ཅད་ལ་ལྟོས་པ་མེད་པ་སྟེ། རབ་འབྱོར་ཆོས་བཅུ་པོ་དེ་དག་ནི་བྱང་ཆེན་ས་བཞི་པ་ལ་གནས་
པས་ཡོངས་སུ་གཏོང་བར་མི་བྱ་ཞིང་ཡང་དག་པར་བླངས་ཏེ་གནས་པར་བྱས་པ་ལ་དགོད། ཅེས་དང་།
དེ་ལ་བྱང་ཆེན་དགོན་པར་གནས་པས་ཡོངས་སུ་མི་གཏོང་བ་གང་ཞེ་ན་ཉན་ཐོས་དང་རང་སངས་རྒྱས་ཀྱི་་་
ས་ལས་བབ་པ་གང་ཡིན་པ་སྟེ། ཞེས་པ་ནས། དངོས་པོ་ཐམས་ཅད་ཡིད་ལ་མི་བྱེད་པ་གང་ཡིན་པ་སྟེ།
འདི་ནི་བྱང་ཆེན་དངོས་པོ་ཐམས་ཅད་ལ་ལྟོས་པ་མེད་པའོ། །ཞེས་པའི་ བར་གྱི་བསྟན་བཤད་གཉིས་ཀྱིས་
བསྟན། དེའི་དོན་འཆད་པ་ལ། ནགས་གནས་འདོད་ཆུང་ཆོག་ཤེས་དང་། །ཞེས་སོགས་གསུངས། །
གཉིས་པ་ལ་སྔར་བཞིན་གཉིས་ལས། དང་པོ་ནི། དགོན་པར་གནས་པ་དང༌། རྙེད་པ་མ་ཐོབ་པ་ལ་
མངོན་པར་འདོད་པ་མེད་པ་དང་། རྙེད་པ་ཐོབ་པ་ལ་ལྷག་པར་དོན་དུ་གཉེར་བ་མེད་པ་དང༌། བསོད་
སྙོམས་པ་ཉིད་ལ་སོགས་པ་སྦྱངས་པའི་ཡོན་ཏན་ཡང་དག་པར་སྡོམ་པ་དང༌། བསླབ་པ་བླངས་པ་སྲོག་ལ་
སོགས་པའི་ ཕྱིར་ཡང་ཡོངས་སུ་མི་གཏོང་བ་དང༌། འདོད་པའི་ཡོན་ཏན་ལ་ཉེས་དམིགས་སུ་ལྟ་བས་སྨོད་
པ་དང་། གདུལ་བྱ་དང་འཚམས་པར་མྱ་ངན་ལས་འདས་པ་ལ་གཞོལ་བར་བྱེད་པ་དང༌། བདོག་པ་
ཐམས་ཅད་ཡོངས་སུ་གཏོང་བ་དང་། དགེ་བ་སྒྲུབ་པ་ལ་སེམས་མི་ཞུམ་ པ་དང༌། དངོས་པོ་ཐམས་ཅད་
ལ་མི་ལྟ་བ་ཞེས་བྱ་བ། ཞེས་བཤད། གཉིས་པ་ནི། དེ་ལྟ་བུའི་ཡོངས་སུ་སྦྱོང་བ་སྔ་མ་ལྟ་བུ་རྣམ་པ་
463



བཅུས་ས་བཞི་པ་འོད་འཕྲོ་བ་ཅན་གནོན་པ་ཡིན་ནོ། །ཞེས་བཤད།
ལྔ་པ་ས་ལྔ་པའི་ཡོངས་སྦྱོང་ལ། རྩ་འགྲེལ་གཉིས་ལས། དང་པོ་ནི། རབ་འབྱོར་གང་བྱང་ཆེན་
ས་ལྔ་པ་ལ་གནས་པས་ཆོས་བཅུ་པོ་འདི་དག་ཡོངས་སུ་སྦྱོང་བར་བྱ་བ་དག་སྟེ། བཅུ་གང་ཞེ་ན། འདི་
ལྟ་སྟེ། ཁྱིམ་པ་དང༌། རབ་ཏུ་བྱུང་བ་དང་། བསྟེན་པ་ཡོངས་སུ་སྤང་བར་བྱ་བ་དང་། ཞེས་པ་ནས།
ལྷག་པའི་ང་རྒྱལ་དང༌། ཁེངས་པ་དང་། ཕྱིན་ཅི་ལོག་རྣམས་དང༌། ཐེ་ཚོམ་དང༌། འདོད་ཆགས་
དང་། ཞེ་སྡང་དང་། གཏི་མུག་ཉམས་རངས་སུ་བཞག་པ་ཡོངས་སུ་སྤང་བར་བྱ་སྟེ། ཆོས་བཅུ་པོ་དེ་
དག་ནི་བྱང་ཆེན་ས་ལྔ་པ་ལ་གནས་པས་ཡོངས་སུ་སྤང་བར་བྱའོ། །ཞེས་དང༌། དེ་ལ་བྱང་ཆེན་ཁྱིམ་པ་
དང་བསྟེན་པ་ཡོངས་སུ་སྤང་བར་བྱ་བ་གང་ཞེ་ན། འདི་ལྟ་སྟེ། སངས་རྒྱས་ཀྱི་ཞིང་ནས་སངས་རྒྱས་ཀྱི་
ཞིང་དུ་འགྲོ་ཞིང་རྫུས་ཏེ་སྐྱེ་བ་དང་། མགོ་བྲེགས་ཤིང་གོས་ངུར་སྨིག་བགོ་བ་གང་ཡིན་པ་སྟེ། ཞེས་པ་
ནས། འདི་ནི་བྱང་ཆེན། འདོད་ཆགས་དང་། ཞེ་སྡང་དང༌། གཏི་མུག་ཉམས་རངས་སུ་མི་འདོད་
པའི། ཞེས་པའི་བར་བསྟན་བཤད་གཉིས་ཀྱིས་བསྟན། དེའི་དོན་འཆད་པ་ལ། འདྲིས་དང་ཁྱིམ་ལ་
འཁྲེན་པ་དང་། །ཞེས་སོགས་གསུངས། གཉིས་པ་ལ་སྔར་བཞིན་གཉིས་ལས། དང་པོ་ནི། རྙེད་པ་
ལ་སོགས་པའི་དོན་དུ་རབ་ཏུ་བྱུང་བ་ལ་སོགས་པ་དང་འགྲོགས་པ་དང་། དད་པ་ཅན་གྱི་ཁྱིམ་ཉེ་བར་མི་
སྟེན་པ་དང༌། སྐྱེ་བོ་མང་པོའི་གྲོང་ལ་སོགས་པ་དང་། བདག་ལ་བསྔགས་པ་དང༌། གཞན་ལ་སྨོད་པ་
དང་། མི་དགེ་བའི་ལས་ཀྱི་ལམ་བཅུ་དང་། ཐོས་པ་ལ་སོགས་པས་རློམ་ཞིང་གཞན་ལ་མི་འདུད་པ་
དང་། དགེ་བ་དང་མི་དགེ་བ་ལ་བཟློག་སྟེ་མངོན་པར་ཞེན་པ་དང༌། ལོག་པར་ལྟ་བ་ལ་སོགས་པ་བློ་
གྲོས་ངན་པ་དང་། འདོད་ཆགས་ལ་སོགས་པ་ཉོན་མོངས་པ་ཐམས་ཅད་ལ་ཕྱོགས་པར་བྱེད་པ་ཞེས་བྱ་
བ། ཞེས་བཤད། གཉིས་པ་ནི། དེ་ལྟ་བུའི་མཚན་ཉིད་ཀྱི་ཆོས་བཅུ་རྣམ་པར་སྤོང་ཞིང་བཟློག་པའི་
ཆོས་དོན་གྱིས་འཕངས་པ་ཡོངས་སུ་སྦྱོང་བ་རྣམ་པ་བཅུས་སྔ་མ་བཞིན་དུ་ས་ལྔ་པ་སྦྱང་དཀའ་བ་ཐོབ་པ་་་་
ཡིན་ནོ། །ཞེས་བཤད།
དྲུག་པ་ས་དྲུག་པའི་ཡོངས་སུ་སྦྱོང་བ་ལ་རྩ་འགྲེལ་གཉིས་ལས། དང་པོ་ནི། རབ་འབྱོར་གང་བྱང་
ཆེན་ས་དྲུག་པ་ལ་གནས་པས་ཆོས་དྲུག་ཡོངས་སུ་རྫོགས་པར་བྱ་སྟེ། དྲུག་གང་ཞེ་ན། འདི་ལྟ་སྟེ། ཕ་
རོལ་ཏུ་ཕྱིན་པ་དྲུག་གོ །གཞན་ཡང་ཆོས་དྲུག་ཡོངས་སུ་རྫོགས་པར་ བྱ་སྟེ། དྲུག་གང་ཞེ་ན། ཉན་ཐོས་
ཀྱི་སེམས་ཡོངས་སུ་སྤང་བར་བྱའོ། །ཞེས་པ་ནས། སློང་མོ་པ་མཐོང་ན་སློང་མོ་པ་ལ་འཁྲུགས་པར་མི་
བྱ་སྟེ། འཁྲུགས་པའི་སེམས་སྤང་བར་བྱའོ། །ཆོས་དྲུག་པོ་དེ་དག་ནི་བྱང་ཆེན་ས་དྲུག་པ་ལ་གནས་པས་
464



ཡོངས་སུ་སྤང་བར་བྱའོ། །ཞེས་དང༌། དེ་ལས་དྲུག་བ་ལ་ཆོས་དྲུག་ཡོངས་སུ་མི་འདོར་བ་གང་ཞེ་ན།
འདི་ལྟ་སྟེ་ཕ་རོལ་ཏུ་ ཕྱིན་པ་དྲུག་སྟེ། ཞེས་པ་ནས། དེ་ལྟར་བྱང་ཆེན་ཆོས་དྲུག་ཡོངས་སུ་སྤང་བར་
བྱའོ། །ཞེས་པའི་ བར་ བསྟན་བཤད་གཉིས་ཀྱིས་བསྟན། དེའི་དོན་འཆད་པ་ལ། སྦྱིན་དང་ཚུལ་
ཁྲིམས་བཟོད་བརྩོན་འགྲུས། །ཞེས་སོགས་གསུངས། གཉིས་པ་ལ་གཉིས་ལས། དང་པོ་ནི། ཕ་རོལ་ཏུ་
ཕྱིན་པ་དྲུག་ཡོངས་སུ་རྫོགས་པས་ཉན་ཐོས་དང་རང་སངས་རྒྱས་ལ་འདོད་པ་དང༌། ངོ་བོ་ཉིད་མི་དམིགས་
པ་ལ་སྐྱག་པ་དང༌། སློང་བ་པོའི་སྐྱེ་བོས་བསླངས་ན་ཞུམ་པ་དང༌། བདོག་པ་ཐམས་ཅད་རང་གི་ངང་
གིས་གཏོང་བར་ཞུགས་པ་ལ་མི་དགའ་བ་དང༌། བཀྲེན་ཡང་སློང་བའི་སྐྱེ་བོ་སྤོང་བའི་སེམས་སྤོང་བ་སྟེ།
ཞེས་བཤད། གཉིས་པ་ནི། དེ་ལྟ་བུའི་ཡོངས་སུ་སྦྱོང་བ་བཅུ་གཉིས་ཀྱིས་སྔ་མ་བཞིན་དུ་ས་དྲུག་པ་
མངོན་དུ་གྱུར་པ་ཀུན་ཤེས་པར་འགྱུར་བ་ཡིན་ནོ། །ཞེས་བཤད།
བདུན་པ་ས་བདུན་པའི་ཡོངས་སྦྱོང་ལ་སྤང་བྱ་དང་། གཉེན་པོ་གཉིས་ལས། དང་པོ་ལ། རྩ་
འགྲེལ་གཉིས་ལས། དང་པོ་ནི། རབ་འབྱོར་གང་བྱང་ཆེན་ས་བདུན་པ་ལ་གནས་པས་ཆོས་ཉི་ཤུ་མི་བྱ་
སྟེ། ཉི་ཤི་གང་ཞེ་ན། འདི་ལྟ་སྟེ། བདག་ཏུ་འཛིན་པར་མི་བྱའོ། །ཞེས་པ་ནས། སྟོང་པ་ཉིད་ལ་
འགལ་བ་སྟེ། རབ་འབྱོར་ཆོས་ཉི་ཤུ་པོ་དེ་དག་ནི་བྱང་ཆེན་ས་བདུན་པ་ལ་གནས་པས་མི་བྱའོ། །ཞེས་
དང༌། དེ་ལ་ཇི་ལྟར་ན་བྱང་ཆེན་བདག་ཏུ་འཛིན་པར་མི་བྱེད་ཅེ་ན་དེ་ནི་འདི་ལྟར་བདག་ཤིན་ཏུ་མེད་
པའི་ཕྱིར། དེ་ལྟར་བྱང་ཆེན་བདག་ཏུ་འཛིན་པར་མི་བྱའོ། །ཞེས་པ་ནས། དེ་ནི་འདི་ལྟར་ཆོས་
ཐམས་ཅད་སྟོང་པ་ཉིད་ལ་འགལ་བར་མི་བྱེད་པའི་ཕྱིར་ཏེ། དེ་ལྟར་བྱང་ཆེན་སྟོང་པ་ཉིད་ལ་འགལ་བར་
མི་བྱའོ། །ཞེས་པའི་ བར་བ སྟན་བཤད་གཉིས་ཀྱིས་བསྟན། དེའི་དོན་འཆད་པ་ལ། བདག་དང་
སེམས་ཅན་འཛིན་པ་དང་། །ཞེས་གསུངས། གཉིས་པ་ལ། སྤང་བྱ་ཉི་ཤུའི་ངོ་བོ་དང༌། དེ་སྤངས་
པས་ཐོབ་ཚུལ་གཉིས་ལས། དང་པོ་ནི། བདག་དང༌། སེམས་ཅན་དང༌། སྲོག་དང༌། གང་ཟག་
དང༌། ཆད་པ་དང་། རྟག་པ་དང་། མཚན་མ་དང་། རྒྱུ་དང་། ཕུང་པོ་དང༌། ཁམས་དང་།
སྐྱེ་མཆེད་དང༌། ཁམས་ གསུམ་ པོ་ལ་གནས་པ་དང༌། ཆགས་པ་དང༌། སེམས་ཀུན་ཏུ་ཞུམ་པ་དང་།
སངས་རྒྱས་དང་། ཆོས་དང༌། དགེ་འདུན་དང༌། ཚུལ་ཁྲི མས་སུ་ལྟ་བའི་མངོན་པར་ཞེན་པ་དང༌། །
སྟོང་པ་ཉིད་ལ་རྩོད་པ་དང༌། འགལ་བ་བརྗོད་པ་འཛིན་པ་ཡོངས་སུ་སྤངས་བ་སྟེ། ཞེས་བཤད།
གཉིས་པ་ནི། ཉེས་པ་དེ་ལྟ་བུ་ཉི་ཤུ་དང་བྲལ་ནས། བཟློག་པའི་ཆོས་དོན་གྱིས་འཕངས་པ་ཡོངས་སུ་
སྦྱོང་བ་རྣམ་པ་ཉི་ཤུས་སྔ་མ་བཞིན་དུ་ས་བདུན་པ་རིང་དུ་སོང་བ་ཀུན་ཤེས་པར་འགྱུར་བ་ཡིན་ནོ། །
465



ཞེས་བཤད། གཉིས་པ་ལ། མཚམས་སྦྱར། རྩ་བ། འགྲེལ་པ་གསུམ་ལས། དང་པོ་ནི། དོན་གྱིས་
འཕངས་པའི་ཆོས་ཉིད་བསྟན་པོའི་ཕྱིར། ཞེས་བཤད། གཉིས་པ་ནི། དེས་ཆོས་ཉི་ཤུ་པོ་འདི་དག་
ཡོངས་སུ་རྫོགས་པར་བྱ་སྟེ། ཉི་ཤུ་གང་ཞེ་ན། སྟོང་པ་ཉིད་ཡོངས་སུ་རྫོགས་པར་ བྱ་བ་དང༌། ཞེས་པ་
ནས། བདག་གི་ངོ་བོ་སྟོན་པ་སྟེ། རབ་འབྱོར་ཆོས་ཉི་ཤུ་པོ་དེ་དག་ནི་བྱང་ཆེན་ས་བདུན་པ་ལ་གནས་
པས་ཡོངས་སུ་རྫོགས་པར་བྱའོ། །ཞེས་དང༌། དེ་ལ་ཇི་ལྟར་བྱང་ཆེན་སྟོང་པ་ཉིད་ཡོངས་སུ་རྫོགས་པར་
བྱ་བ་ཡིན་ཞེ་ན། རང་གི་མཚན་ཉིད་སྟོང་པ་ཉིད་ཉེ་བར་བཟུང་ནས་རྫོགས་པ་ནི་བྱང་ཆེན་སྟོང་པ་ཉིད་
ཡོངས་སུ་རྫོགས་པ་སྟེ། ཞེས་པ་ནས། འདི་ནི་བྱང་ཆེན་ཐམས་ཅད་དུ་བདག་གི་ངོ་བོ་སྟོན་པའི་ཞེས་
པའི་ བར་བསྟན་བཤད་གཉིས་ཀྱིས་བསྟན། དེའི་དོན་འཆད་པ་ལ། རྣམ་ཐར་སྒོ་གསུམ་ཤེས་པ་དང༌།
ཞེས་སོགས་གསུངས། གསུམ་པ་ལ། སྦྱོང་བྱེད་སོ་སོའི་ངོ་བོ་ཉིད་དང༌། སྦྱངས་པས་ས་ཐོབ་ཚུལ་ལོ། །
དང་པོ་ནི། རྣམ་པར་ཐར་པའི་སྒོ་སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པ་ཡང་
དག་པར་ཤེས་པ་དང་། དགེ་བ་བཅུའི་ལས་ཀྱི་ལམ་ལ་གསད་པར་བྱ་བ་དང་། གསོད་པ་པོ་དང༌། །
བསད་པ་མི་དམིགས་པ་ལ་སོགས་པ་དང༌། སྐྱེ་བོ་ཐམས་ཅད་ལ་དམིགས་པའི་སྙིང་བརྩེ་བ་དང༌། དངོས་
པོར་དམིགས་པ་མེད་པ་དང་། ཆོས་ཐམས་ཅད་མཉམ་པ་ཉིད་དུ་རྟོགས་པ་དང་། ཐེག་པ་ཆེན་པོ་
གཅིག་ཏུ་རྟོགས་པ་དང་། མི་སྐྱེ་བ་ཡོངས་སུ་ཤེས་པ་དང་། ཆོས་ཟབ་མོ་ལ་ངེས་པར་རྟོགས་པའི་བཟོད་
པ་ཁོང་དུ་ཆུད་པ་དང༌། ཤེས་བྱ་ཐམས་ཅད་ཐེག་པ་ཆེན་པོའི་ཐབས་ཀྱི་སྒོ་ནས་རབ་ཏུ་སྟོན་པ་དང༌།
རྟོག་པ་ཐམས་ཅད་གཅོད་པ་དང༌། མཚན་མར་འཛིན་པའི་རྟོག་པ་མེད་པ་དང་། འཇིག་ཚོགས་ལ་ལྟ་
བ་ལ་སོགས་པ་ལྔ་འདོར་བ་དང༌། འདོད་ཆགས་ལ་སོགས་པ་ཉོན་མོངས་པ་སྤོང་བ་དང༌། ཞི་གནས་
སྒོམ་པ་དང་། ཤེས་རབ་དང་ཐབས་ལ་མཁས་པར་བྱེད་པ་དང་། སེམས་ཉེ་བར་ཞི་བ་དང༌། གཟུགས་
ལ་སོགས་པ་ལ་ཐོགས་པ་མེད་པའི་ཡེ་ཤེས་དང༌། མངོན་པར་ཞེན་པའི་ གནས་མ་ཡིན་པ་དང༌། ཇི་ལྟར་
འདོད་པ་བཞིན་དུ་དུས་མཉམ་དུ་སངས་རྒྱས་ཀྱི་ཞིང་ཐམས་ཅད་དུ་འགྲོ་བ་དང་། གདུལ་བྱ་དང་མཐུན་
པར་ཐམས་ཅད་དུ་བདག་གི་ལུས་རབ་ཏུ་སྟོན་པ་ཞེས་བྱ་བ། ཞེས་བཤད། གཉིས་པ་ནི། ཡོངས་སུ་
སྦྱོང་བ་རྣམ་པ་ཉི་ཤུ་པོ་འདིས་ཀྱང་སྔ་མ་བཞིན་དུ་ས་བདུན་པ་རྟོགས་པར་འགྱུར་བ་ཡིན་ནོ། །ཞེས་
བཤད༑
བརྒྱད་པ་ས་བརྒྱད་པའི་ཡོངས་སྦྱོང་ལ་རྩ་འགྲེལ་གཉིས་ལས། དང་པོ་ནི། རབ་འབྱོར་གང་བྱང་
ཆེན་ས་བརྒྱད་པ་ལ་གནས་པས་ཆོས་བཞི་པོ་འདི་དག་ཡོངས་སུ་རྫོགས་པར་བྱ་སྟེ། བཞི་གང་ཞེ་ན།
466



འདི་ལྟར་སེམས་ཅན་ ཐམས་ཅད་ཀྱི་སེམས་ཀྱི་སྤྱོད་པའི་རྗེས་སུ་འཇུག་པ་དང་། ཞེས་པ་ནས། སངས་
རྒྱས་ལ་བསྙེན་བཀུར་ཞིང་སངས་རྒྱས་ཀྱི་སྐུ་ཡང་དག་པ་ཇི་ལྟ་བ་བཞིན་དུ་རྟོགས་པ་སྟེ། ཞེས་སོགས་
དང་། རབ་འབྱོར་གང་བྱང་ཆེན་ས་བརྒྱུད་པ་ལ་གནས་པས་ཆོས་བཞི་ཡོངས་སུ་རྫོགས་པར་བྱ་སྟེ། བཞི་
གང་ཞེ་ན་འདི་ལྟ་སྟེ། དབང་པོ་མཆོག་དང་མཆོག་མ་ཡིན་པ་ཤེས་པ་དང༌། ཞེས་པ་ནས། སེམས་ཅན་
རྣམས་ཀྱི་དགེ་བའི་རྩ་བ་ཇི་ལྟ་ཇི་ལྟར་འགྲུབ་པར་འགྱུར་བ་དེ་ལྟ་དེ་ལྟར་ཡོངས་སུ་འགྲུབ་ཅིང་ཆེད་དུ་་་་་་
བསམས་ཤིང་སྲིད་པ་ཉེ་བར་ལེན་ཏེ། རབ་འབྱོར་ཆོས་བཞི་པོ་དེ་དག་ནི་བྱང་ཆེན་ས་བརྒྱད་པ་ལ་གནས་
པས་ཡོངས་སུ་རྫོགས་པར་བྱའོ། །ཞེས་དང་། དེ་ལ་བྱང་ཆེན་སེམས་ཅན་ཐམས་ཅད་ཀྱི་སེམས་ཀྱི་སྤྱོད་
པའི་རྗེས་སུ་འཇུག་པ་གང་ཞེ་ན། སེམས་གཅིག་གིས་སེམས་ ཅན་ ཐམས་ཅད་ཀྱི་སེམས་ཀྱི་སྤྱོད་པ་ཡོངས་
སུ་ཤེས་པ་གང་ཡིན་པ་སྟེ། ཞེས་པ་ནས། ། སེམས་ཅན་ཡོངས་སུ་སྨིན་པར་བྱ་བའི་ཕྱིར་ཏེ། དེས་ན་
བྱང་ཆེན་ཆེད་དུ་བསམས་ཤིང་བསམས་ཤིང་སྲིད་པ་ཉེ་བར་ལེན་པའོ། །ཞེས་པའི་ བར་བསྟན་བཤད་
གཉིས་ཀྱིས་བསྟན། དེའི་དོན་འཆད་པ་ལ། སེམས་ ཅན་ཀུན་ཡིད་ཤེས་པ་དང་། །ཞེས་སོགས་
གསུངས། གཉིས་པ་ལ་གཉིས་ལས། དང་ པོ་ནི། སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཇི་ལྟ་བ་
བ ཞིན་ཤེས་པ་དང༌། འཇིག་རྟེན་གྱི་ཁམས་སུ་རྫུ་འཕྲུལ་གྱི་མངོན་པར་ཤེས་པས་རྩེ་བ་དང༌། སངས་
རྒྱས་ཀྱི་ཞིང་རྟེན་གསེར་ལ་སོགས་པའི་ངོ་བོར་ཡོངས་སུ་སྒྱུར་བ་དང༌། རྣམ་པ་ཐམས་ཅད་དུ་ཆོས་ཡོངས་
སུ་བརྟགས་པས་སངས་རྒྱས་མཉེས་པར་བྱེད་པ་དང༌། ལྷའི་མིག་སྐྱེད་པ་དང་། སངས་རྒྱས་ཀྱི་ཞིང་
བརྟེན་པ་སེམས་ཅན་ཡོངས་སུ་སྦྱོང་བ་དང༌། ཐམས་ཅད་དུ་སྒྱུ་མ་ལྟ་བུར་གནས་པ་དང༌། སེམས་ ཅན་
ཐམས་ཅད་ཀྱི་དོན་མཐོང་ནས་བློ་སྔོན་དུ་བཏང་བའི་སྐྱེ་བ་ཡོངས་སུ་འཛིན་པ་ཞེས་བྱ་བ། ཞེས་བཤད།
གཉིས་པ་ནི། ཡོངས་སུ་སྦྱོང་བའི་ཆོས་དེ་ལྟ་བུ་རྣམ་པ་བརྒྱད་ཀྱིས་སྔ་མ་བཞིན་དུ་ས་བརྒྱད་པ་མི་གཡོ་བ་
ཉམས་སུ་མྱོང་བར་ གྱུར་པ་ཡིན་ནོ། །ཞེས་བཤད། །
དགུ་པ་ས་དགུ་པའི་ཡོངས་སྦྱོང་ལ། རྩ་འགྲེལ་གཉིས་ལས། དང་པོ་ནི། རབ་འབྱོར་གང་བྱང་
ཆེན་ས་དགུ་པ་ལ་གནས་པས་ཆོས་བཅུ་གཉིས་ཡོངས་སུ་རྫོགས་པར་བྱ་སྟེ། བཅུ་གཉིས་གང་ཞེ་ན། འདི་
ལྟ་སྟེ། སྨོན་ལམ་མཐའ་ཡས་པ་ཡོངས་སུ་བཟུང་སྟེ། ཞེས་པ་ནས། ཡོན་ཏན་ཐམས་ཅད་ཡོངས་སུ་
རྫོགས་པ་ཕུན་སུམ་ཚོགས་པ་སྟེ། རབ་འབྱོར་ཆོས་བཅུ་གཉིས་པོ་དེ་དག་ནི་བྱང་ཆེན་ས་དགུ་པ་ལ་གནས་
པས་ཡོངས་སུ་རྫོགས་པར་བྱའོ། །ཞེས་དང༌། དེ་ལྟར་ཇི་ལྟར་ན་བྱང་ཆེན་ཇི་ལྟ་ཇི་ལྟར་སྨོན་པ་དེ་ལྟ་
དེ་ལྟར་ཕུན་སུམ་ཚོགས་པར་འགྱུར་བ་ཡིན་ཞེ་ན། དེ་ལ་བྱང་ཆེན་ཕར་ཕྱིན་དྲུག་ཡོངས་སུ་རྫོགས་པའི་
467



，
，
E
ཕྱིར། ཞེས་པ་ནས། སངས་རྒྱས་ཀྱི་ཞིང་རྣམ་པར་དག་པ་གང་ཡིན་པ་སྟེ། དེ་ནི་བྱང་ཆེན་ཡོན་ཏན་
ཐམས་ཅད་ཡོངས་སུ་རྫོགས་པ་ཕུན་སུམ་ཚོགས་པའོ། །ཞེས་པའི་ བར་བསྟན་བཤད་གཉིས་ཀྱིས་བསྟན།
དེའི་དོན་འཆད་པ་ལ། སྨོན་ལམ་དག་ནི་མཐའ་ཡས་དང༌། །ཞེས་སོགས་གསུངས། གཉིས་པ་ལ་
སྔར་བཞིན་གཉིས་ལས། དང་ པོ་ནི། སྨོན་ལམ་མཐའ་ཡས་པ་དང༌། ལྷ་ལ་སོ གས་པ་སེམས་ཅན་
ཐམས་ཅད་ཀྱི་སྐད་ཤེས་པ་དང༌། སྤོབས་པ་ཆུ་བོ་ལྟར་མི་ཟད་པ་དང༌། སྐྱེ་བོ་ཐམས་ཅད་ཀྱིས་བསྔགས་
པའི་ མངལ་དུ་འཇུག་པ་དང༌། རྒྱལ་པོ་ལ་སོགས་པར་གནས་པ་དང༌། ཉི་མ་ལ་སོགས་པ་ལས་སྐྱེས་པ་
དང༌ ། མ་ལ་སོགས་པ་དང་ལེགས་པར་འབྲེལ་བའི་ གཉེན་དང༌། རང་དབང་པའི་འཁོར་དང༌། བརྒྱ་
བྱིན་ལ་སོགས་པས་མངོན་པར་བསྟོད་པར་སྐྱེ་བ་དང༌། སངས་རྒྱས་ལ་སོགས་པས་བསྐུལ་ཏེ། ངེས་པར་
འབྱུང་བ་དང༌། ཡིད་བཞིན་གྱི་ནོར་བུ་དང་འདྲ་བའི་ཤིང་ཨ་ཤཱཏྠ་ལ་སོགས་པ་དང༌། སངས་རྒྱས་དང་
སངས་རྒྱས་ཀྱི་ཆོས་ཀྱི་ངོ་བོར་གྱུར་པའི་ཡོན་ཏན་ཐམས་ཅད་ཡོངས་སུ་རྫོགས་པར་བྱེད་པ་ཞེས་བྱ་བ། ཞེས་
བ ཤད༑ གཉིས་པ་ནི། དེ་ལྟ་བུའི་ཕུན་སུམ་ཚོགས་པའི་མཚན་ཉིད་ཀྱི་ཡོངས་སུ་སྤྱོང་བ་རྣམ་པ་བཅུ་
གཉིས་པོས་སྔ་མ་བཞིན་དུ་ཡོངས་སུ་སྦྱོང་བ་བྱས་པའི་ཁྱད་པར་དག་གིས་ས་དགུ་པ་ལེགས་པའི་བློ་གྲོས་་་་
མངོན་དུ་བྱེད་པ་ཡིན་ནོ། །ཞེས་པས་འཆད་དོ། །
འདི་དག་གི་སྐབས་སུ་མཐའ་དཔྱད་པ་ལ། ས་ལམ་གྱི་རྣམ་གཞག་སྤྱིར་བསྟན་པ་དང་། སྐབས་འདིར་
བསྟན་གྱི་བྱང་སེམས་འཕ གས་པའི་སའི་རྣམ་གཞག་བྱེ་བྲག་ཏུ་བཤད་པའོ། དང་ པོ་ལ། མཚན་ཉིད། །
དབྱེ་བ། སོ་སོའི་རང་བ ཞིན། འཕོ་ཚུལ། མིང་གི་རྣམ་གྲངས། སྒྲ་བཤད་པའོ། །དང་ པོ་ནི། རང་
གི་འབྲས་བུར་གྱུར་པའི་ཡོན་ཏན་དུ་མའི་རྟེན་བྱེད་པའི་ལམ་ཞུགས་ཀྱི་མངོན་པར་རྟོགས་པ། ས་ལམ་
གཉིས་སུ་ཕྱེ་བའི་སའི་མཚན་ཉིད། ངེས་འབྱུང་གི་བསམ་པ་བཅོས་མ་མ་ཡིན་པས་ཟིན་པའི་ མངོན་པར་
རྟོགས་པ། ལམ་གྱི་མཚན་ཉིད། ས་ལམ་ གཉིས་སུ་ཕྱེ་བའི་ས་དང་ལམ་གཉིས་དོན་གཅིག གཉིས་པ་
ལ། ཐེག་དམན་དང༌། ཐེག་ཆེན་གྱི་ས་གཉིས་སུ་ཡོད། གསུམ་པ་ལ། ཐེག་དམན་གྱི་ལམ་ཞུགས་ཀྱི་
མངོན་པར་རྟོགས་པ། ཐེག་དམན་གྱི་ལམ་གྱི་མཚན་ཉིད། རང་གི་འབྲས་བུར་གྱུར་པའི་ཡོན་ཏན་དུ་
མའི་རྟེན་བྱེད་པའི་ཐེག་དམན་ལམ་ཞུགས་ཀྱི་མཁྱེན་པ། ཐེག་དམན་གྱི་སའི་མཚན་ཉིད། དེ་གཉིས་
དོན་གཅིག དེ་ལ་དབྱེ་ན། དམན་པ་ས་བརྒྱད་དུ་ཡོད་དེ། རིགས་ཀྱི་ས་ནས། རང་སངས་རྒྱས་ཀྱི་
སའི་ བར་རམ། དཀར་པོ་རྣམ་པར་མཐོང་བའི་ས་ནས་ཉན་ཐོས་ཀྱི་སའི་བར་བརྒྱུད་དུ་ཡོད། ཚིག་དོན་
འོག་ཏུ་འཆད། ཡང་དེ་ལ་ཉན་ཐོས་ཀྱི་ས་དང༌། རང་སངས་རྒྱས་ཀྱི་ས་གཉིས་སུ་ཡོད། རང་གི་
ཐ68



འབྲས་བུར་གྱུར་པའི་ཡོན་ཏན་དུ་མའི་རྟེན་བྱེད་པའི་ཉན་ཐོས་ལམ་ཞུགས་ཀྱི་མངོན་རྟོགས། ཉན་ཐོས་
ཀྱི་སའི་མཚན་ཉིད། དེས་ཅིག་ཤོས་ལ་རིགས་འདྲ། དེ་ལ་དབྱེ་ན། ཉན་ཐོས་ཀྱི་ཚོགས་ལམ་སོགས་ལྔ་
ཡོད༑ ཉན་ཐོས་ཀྱི་ཆོས་མངོན་རྟོགས། ཉན་ཐོས་ཀྱི་ཚོགས་ལམ་ གྱི་མཚན་ཉིད། དབྱེ་ན་ཆུང་འབྲིང་
ཆེན་ པོ་དང༌། མངོན་སུམ། རྗེས་དཔག དཔྱད་ཤེས་དང་ གསུམ་ལས། དང་པོ་ནི། ཉན་ཐོས་
ཚོགས་ལམ་པའི་རྒྱུད་ཀྱི་མངོན་ཤེས་དང་པོ་ལྔ་ལྟ་བུ། གཉིས་པ་ནི། དེའི་རྒྱུད་ཀྱི་རྟགས་ཡང་དག་ལ་
བརྟེན་ནས་གང་ཟག་གི་བདག་མེད་གསར་དུ་རྟོགས་པའི་བློ་ལྟ་བུ། གསུམ་པ་ནི། དེའི་རྒྱུད་ཀྱི་གང་
ཟག་གི་བདག་མེད་རྟོགས་ཟིན་གོམས་པའི་བློ་ལྟ་བུ།
ཉན་ཐོས་ཀྱི་དོན་མངོན་རྟོགས། ཉན་ཐོས་ཀྱི་སྦྱོར་ལམ་གྱི་མཚན་ཉིད། དབྱེ་ན་དྲོད་སོགས་བཞི་
ཡོད། དང་པོ་གསུམ་ལ་ཆུང་འབྲིང་ཆེན་པོ་གསུམ་གསུམ་དུ་ཡོད། དེ་ལ་དེར་གྱུར་པའི་མངོན་སུམ་
སོགས་སྔར་བཞིན་ནོ། །
ཉན་ཐོས་ཀྱི་བདེན་པ་མངོན་རྟོགས། ཉན་ཐོས་ཀྱི་མཐོང་ལམ་གྱི་མཚན་ཉིད། དབྱེ་ན། ཉན་
ཐོས་ཀྱི་མཐོང་ལམ་མཉམ་གཞག་ཡེ་ཤེས། རྗེས་ཐོབ་ཡེ་ཤེས། དེ་གཉིས་གང་རུང་མ་ཡིན་པའི་ཉན་ཐོས་
ཀྱི་མཐོང་ལམ་དང་ གསུམ་དུ་ཡོད། རང་ཡུལ་དུ་གྱུར་པའི་བདག་མེད་ལ་རྩེ་གཅིག་ཏུ་མཉམ་པར་བཞག་
པའི་ཉན་ཐོས་ཀྱི་བདེན་པ་མངོན་རྟོ གུས། དང་པོའི་མཚན་ཉིད། དབྱེ་ན། ཉན་ཐོས་ཀྱི་མཐོང་ལམ་
བར་ཆད་མེད་ལམ། རྣམ་གྲོལ་ལམ། དེ་གཉིས་གང་རུང་མ་ཡིན་པའི་ཉན་ཐོས་ཀྱི་མཐོང་ལམ་མཉམ་
གཞག་ཡེ་ཤེས་དང་ གསུམ་དུ་ཡོད།
གང་ཟག་གི་བདག་མེད་ལ་རྩེ་གཅིག་ཏུ་མཉམ་པར་བཞག་པའི་ཉན་ཐོས་ཀྱི་བདེན་པ་མངོན་རྟོགས་་་
གང་ཞིག་རང་གི་ངོས་སྐལ་གྱི་སྤང་བྱར་གྱུར་པའི་ གང་ཟག་གི་བདག་འཛིན་ཀུན་བཏགས་ཀྱི་དངོས་
གཉེན་བྱེད་པ། དང་པོའི་མཚན་ཉིད། དབྱེ་ན། ཉན་ཐོས་ཀྱི་མཐོང་ལམ་བཟོད་པ་བརྒྱུད་ཡོད། ཉན་
ཐོས་ཀྱི་མཐོང་ལམ་བར་ཆད་མེད་ལམ་གང་ཞིག འདོད་པའི་སས་བསྡུས་ཀྱི་སྡུག་བསྔལ་མཐོང་སྤང་ཉོན་
མོངས་ ཀྱི་དངོས་གཉེན་བྱེད་པ། ཉན་ཐོས་ཀྱི་མཐོང་ལམ་སྡུག་བསྔལ་ཆོས་བཟོད་ཀྱི་མཚན་ཉིད། དེ་
གང་ཞིག ཁམས་གོང་མའི་སས་བསྡུས་ཀྱི་སྡུག་བསྔལ་མཐོང་སྤང་ཉོན་མོངས་ ཀྱི་དངོས་གཉེར་བྱེད་པ།
ཉན་ཐོས་ཀྱི་མཐོང་ལམ་སྡུག་བསྔལ་རྗེས་བཟོད་ཀྱི་མཚན་ཉིད། དེས་བདེན་པ་གཞན་གསུམ་ལ་རིགས་
འདྲ།
གང་ཟག་གི་བདག་མེད་ལ་རྩེ་གཅིག་ཏུ་མཉམ་པར་བཞག་པའི་ཉན་ཐོས་ཀྱི་བདེན་པ་མངོན་རྟོ གས་་་
469



གང་ཞིག་ རང་འདྲེན་བྱེད་ཀྱི་ བར་ཆད་མེད་ལམ་གྱི་ངོས་སྐལ་གྱི་སྤང་བྱར་གྱུར་པའི་ཉོན་སྒྲིབ་ཀུན་
བཏགས་ལས་གྲོལ་བ། ཉན་ཐོས་ཀྱི་མཐོང་ལམ་རྣམ་གྲོལ་ལམ་གྱི་མཚན་ཉིད། དབྱེ་ན། ཉན་ཐོས་ཀྱི་
མཐོང་ལམ་ཤེས་པ་བརྒྱད་ཡོད། དེ་གཉིས་གང་རུང་མ་ཡིན་པ་ནི་སྟོང་ཉིད་ལ་རྩེ་གཅིག་ཏུ་མཉམ་པར་
བཞག་པའི་ཉན་ཐོས་ཀྱི་མཐོང་ལམ་མཉམ་གཞག་ཡེ་ཤེས་ལྟ་བུ།
ཉན་ཐོས་ཀྱི་མཐོང་ལམ་མཉམ་གཞག་ཡེ་ཤེས་ལས་ལངས་པའི་ཉན་ཐོས་ཀྱི་བདེན་པ་མངོན་རྟོ གས་་་
གང་ཞིག རང་རྒྱུད་ལྡན་གྱི་གང་ཟག་གི་རྒྱུད་ལ་མངོན་གྱུར་དུ་འབྱུང་བ། ཉན་ཐོས་ཀྱི་མཐོང་ལམ་རྗེས་
ཐོབ་ཡེ་ཤེས་ཀྱི་མཚན་ཉིད། དེ་གཉིས་གང་རུང་མ་ཡིན་པ་ནི། ཉན་ཐོས་མཐོང་ལམ་བར་ཆད་མེད་
ལམ་པའི་རྒྱུད་ཀྱི་བྱམས་སོགས་ཚད་མེད་བཞི་ལྟ་བུ། རང་གི་རྒྱུར་གྱུར་པའི་མཐོང་ལམ་རྫོགས་རྗེས་སུ་
བྱུང་ཞིང་རང་གི་འབྲས་བུར་གྱུར་པའི་ཉན་ཐོས་ཀྱི་མི་སློབ་ལམ་མ་སྐྱེས་གོང་གི་ཉན་ཐོས་ཀྱི་རྗེས་ལ་མངོན་་
རྟོ གས༑ ཉན་ཐོས་ཀྱི་སྒོམ་ལམ་གྱི་མཚན་ཉིད། དབྱེ་ན། ཉན་ཐོས་ཀྱི་སྒོམ་ལམ་མཉམ་གཞག་ཡེ་ཤེས་
དང༌། དེའི་རྗེས་ཐོབ་ཡེ་ཤེས། དེ་གཉིས་གང་རུང་མ་ཡིན་པའི་ཉན་ཐོས་ཀྱི་སྒོམ་ལམ་དང་ གསུམ་ལས།
རང་ཡུལ་དུ་གྱུར་པའི་བདག་མེད་ལ་རྩེ་གཅིག་ཏུ་མཉམ་པར་བཞག་པའི་ཉན་ཐོས་ཀྱི་རྗེས་ལ་མངོན་་་་་་་་་
རྟོགས། དང་པོའི་མཚན་ཉིད། དབྱེ་ན། ཉན་ཐོས་ཀྱི་སྒོམ་ལམ་ བར་ཆད་མེད་ལམ་དང༌། ཉན་
ཐོས་ཀྱི་སྒོམ་ལམ་རྣམ་གྲོལ་ལམ། , དེ་གཉིས་གང་རུང་མ་ཡིན་པའི་དེ་དང་གསུམ་ལས། གང་ཟག་གི་
བདག་མེད་ལ་རྩེ་གཅིག་ཏུ་མཉམ་པར་བཞག་པའི་ཉན་ཐོས་ཀྱི་རྗེས་ལ་མངོན་རྟོགས་གང་ཞིག རང་གི་
ངོས་སྐལ་གྱི་སྤང་བྱར་གྱུར་པའི་སྒོམ་སྤང་ཉོན་སྒྲིབ་ཀྱི་དངོས་གཉེན་བྱེད་པ། དང་པོའི་མཚན་ཉིད། །
དབྱེ་ན། ཆུང་འབྲིང་ཆེན་པོ་དགུར་ཡོད། རྒྱས་པར་དབྱེ་ན་བརྒྱད་ཅུ་གྱ་གཅིག་ཡོད། དེ་གང་ཞིག
རང་དང་མཉམ་གཞག་ཐུན་གཅིག་ལ་སྐྱེས་པའི་ཉན་ཐོས་ཀྱི་སྒོམ་ལམ་ བར་ཆད་མེད་ལམ་གྱི་ངོས་སྐལ་གྱི་་་
སྒྲིབ་པ་ལས་གྲོལ་བ། གཉིས་པའི་མཚན་ཉིད། དབྱེ་ན་སྔར་བཞིན། དེས་ན་དེ་གཉིས་གང་རུང་མ་
ཡིན་པ་སོགས་སྔར་བཞིན་ནོ། །
ཉན་ཐོས་ལམ་གྱི་བགྲོད་པ་མཐར་ཕྱིན་པའི་ཉན་ཐོས་ཀྱི་མཁྱེན་པ། ཉན་ཐོས་ཀྱི་མི་སློབ་ལམ་གྱི་
མཚན་ཉིད། དེས་རང་ རྒྱལ་གྱི་ཚོགས་ལམ་སོགས་ལ་རིགས་འདྲ།
གཉིས་པ་ཐེག་ཆེན་གྱི་ལམ་ལ། རང་གི་འབྲས་བུར་གྱུར་པའི་ཡོན་ཏན་དུ་མའི་རྟེན་བྱེད་པའི་ཐེག་
ཆེན་གྱི་ལམ་ཞུགས་ཀྱི་མངོན་རྟོགས། ཐེག་ཆེན་གྱི་སའི་མཚན་ཉིད། དབྱེ་ན། ཐེག་ཆེན་སོ་སྐྱེའི་ས་
དང༌། ཐེག་ཆེན་འཕ གས་པའི་ས་གཉིས་ལས། གཉིས་པ་འོག་ཏུ་འཆད། དེ་འདྲའི་ཐེག་ཆེན་སོ་སྐྱེའི་
410



མདོན་རྟོགས། དང་པོའི་མཚན་ཉིད། དབྱེ་ན། ཐེག་ཆེན་གྱི་ཚོགས་ལམ་དང༌། ཐེག་ཆེན་གྱི་སྦྱོར་ལམ་
གཉིས་ལས། ཐེག་ཆེན་གྱི་ཆོས་མངོན་རྟོགས། དང་པོའི་མཚན་ཉིད། ་ དབྱེ་ན་ཆུང་འབྲིང་ཆེན་པོ་
གསུམ་དང༌། མངོན་སུམ་སོགས་གསུམ་ཡོད། བྱང་སེམས་ཀྱི་དོན་མངོན་རྟོགས། གཉིས་པའི་མཚན་
ཉིད། དབྱེ་ན་ཐེག་ཆེན་གྱི་སྦྱོར་ལམ་དྲོད་སོགས་བཞི་ཡོད། དེ་རེ་རེ་ལ་ཆུང་འབྲིང་ཆེན་པོ་གསུམ་གསུམ་
སྟེ་བཅུ་གཉིས་ཡོད། དེ་རེ་རེ་ལ་དེར་གྱུར་པའི་མངོན་སུམ་སོགས་གསུམ་ཡོད་ཚུལ་སྔར་བཞིན།
བཞི་པ་འཕོ་ཚུལ་ལ། གནས་སྐབས་ཉན་ཐོས་སུ་རིགས་ངེས་པའི་ལམ་མ་ཞུགས་ཀྱི་གང་ཟག་གི་རྒྱུད་
ལ་ངེས་འབྱུང་གི་བསམ་པ་བཅོས་མ་མ་ཡིན་པ་ནམ་སྐྱེས་པ་ན། དེས་ཉན་ཐོས་ཀྱི་ཚོགས་ལམ་ཆུང་ངུ་ཐོབ་
པར་འཇོག དེའི་རྗེས་ སུ་དེའི་རྒྱུད་ལ་དེས་དྲངས་པའི་ དེ་འབྲིང་སྐྱེས། དེ་རྗེས་སུ་དེ་ཆེན་པོ་སྐྱེས།
གནས་སྐབས་ཉན་ཐོས་སུ་རིགས་ངེས་པའི་ཉན་ཐོས་ཀྱི་ཚོགས་ལམ་ཆེན་པོ་ལ་གནས་པའི་ གང་ཟག་དེས་་་་་
གང་ཟག་གི་བདག་མེད་ལ་དམིགས་པའི་ ལྷག་མཐོང་ཐོབ་པ་དང༌། ཉན་ཐོས་ཀྱི་སྦྱོར་ལམ་དྲོད་ཐོབ་
པ་དུས་མཉམ། དེའི་རྗེས་སུ་དེའི་རྒྱུད་ལ་ཉན་ཐོས་ཀྱི་སྦྱོར་ལམ་རྩེ་མོ། དེ་རྗེས་དེ་བཟོད་པ་སྐྱེས་ཤིང་།
ཉན་ཐོས་ཀྱི་སྦྱོར་ལམ་ཆོས་མཆོག་དང་། ཉན་ཐོས་ཀྱི་མཐོང་ལམ་བར་ཆད་མེད་ལམ་རྣམས་མཉམ་གཞག་
ཐུན་གཅིག་ལ་སྐྱེས་པ་ཡིན་ནོ། །
གནས་སྐབས་ཉན་ཐོས་སུ་རིགས་ངེས་པའི་ཉན་ཐོས་ཀྱི་སྦྱོར་ལམ་ཆོས་མཆོག་ལ་གནས་པའི་ གང་་་་་་
ཟག་དེས་གང་ཟག་གི་བདག་མེད་མངོན་སུམ་དུ་གསར་དུ་རྟོ གས་པ་དང༌། ཉན་ཐོས་ཀྱི་མཐོང་ལམ་ཐོབ་
པར་འཇོག དེ་དང་ཉན་ཐོས་ཀྱི་མཐོང་ལམ་རྣམ་གྲོལ་ལམ་གཉིས་མཉམ་གཞག་ཐུན་གཅིག་ལ་སྐྱེས། །
དེས་གང་ཟག་གི་བདག་མེད་རྟོ གས་ཟིན་གོམས་པར་བྱས་པ་ལ་བརྟེན་ནས་སྒོམ་སྤང་ཉོན་སྒྲིབ་ཆེན་པོའི་་་་
ཆེན་པོའི་དངོས་གཉེན་ནམ་ཐོབ་པ་ན་ཉན་ཐོས་ཀྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་ངུ་ཐོབ་་་་་
པར་འཇོག དེས་དེ་ནམ་སྤངས་པ་དང་ཉན་ཐོས་ཀྱི་སྒོམ་ལམ་རྣམ་གྲོལ་ལམ་ཆུང་ངུའི་ཆུང་ངུ་ཐོབ་པར་
འཇོག དེས་ཆུང་འབྲིང་ཆེན་པོ་དགུ་ལ་རིགས་འདྲ། དེས་སྒོམ་སྤང་ཉོན་སྒྲིབ་ནམ་སྤངས་པ་ན་ཉན་
ཐོས་ཀྱི་མི་སློབ་ལམ་ཐོབ་པར་འཇོག དེས་རང་ རྒྱལ་ལ་རིགས་འདྲ། སྤང་བྱ་ཅིག་ཅར་པའི་ཉན་ཐོས་
ཀྱི་མཐོང་ལམ་བཟོད་པ་བརྒྱུད་ཅིག་ཅར་དང༌། ཤེས་པ་བརྒྱུད་ཀྱང་ཅིག་ཅར་དུ་སྐྱེ། སྤང་བྱ་རིམ་གྱིས་
པའི་ཉན་ཐོས་ཀྱི་ཤེས་བཟོད་སྐད་ཅིག་མ་བཅུ་དྲུག་རིམ་ཅན་དུ་སྐྱེ་བ་ཡིན་ནོ། །
ཐེག་ཆེན་ལ་དམན་ལམ་སྔོན་དུ་མ་སོང་བའི་ཐེག་ཆེན་རིགས་ངེས་ཀྱི་བྱང་སེམས་ཚོགས་ལམ་ཆེན་ པོ་་
པ་དེས་སྟོང་ཉིད་ལ་དམིགས་པའི་སྒོམ་བྱུང་ཐོབ་པ་དང༌། ཐེག་ཆེན་གྱི་སྦྱོར་ལམ་དྲོད་ཐོབ་པར་འཇོག
471



s
དེ་འདྲའི་ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོ་ལ་གནས་པའི་སེམས་དཔའ་དེས་སྟོང་ཉིད་མངོན་སུམ་་
དུ་རྟོགས་པ་དང༌། ཐེག་ཆེན་གྱི་མཐོང་ལམ་ཐོབ་པ་དུས་མཉམ། དམན་ལམ་སྔོན་དུ་སོང་བ་ལ།
དམན་ལམ་དུ་སྟོང་ཉིད་རྟོགས་མ་མྱོང་བའི་བྱང་སེམས་ཚོགས་ལམ་པ་དེ་འཕོ་ཚུལ་སྔར་བཞིན། དམན་
ལམ་དུ་སྟོང་ཉིད་རྟོ གས་པའི་ཐེག་དམན་ཚོགས་ལམ་པ་ཙམ་གྱི་རྟོགས་པ་སྔོན་དུ་སོང་བའི་བྱང་སེམས་ཚོཊ་
ལམ་པ་ཡང་སྔར་བཞིན་ལ། དམན་ལམ་དུ་སྟོང་ཉིད་རྟོགས་པའི་ཐེག་དམན་སྦྱོར་ལམ་པ་ཙམ་གྱི་རྟོ གས་
པ་སྔོན་དུ་སོང་བའི་བྱང་སེམས་ཚོགས་ལམ་པ་དེས་ཐེག་ཆེན་གྱི་ཚོགས་ལམ་གྱི་གནས་སྐབས་སུ་ཚོ གས་་་་་
གཉིས་ཅི་ཙ མ་བས གས་དགོས་པ་བསགས་ཟིན་པའི་སྐད་ཅིག་གཉིས་པ་དེར་ཐེག་ཆེན་གྱི་སྦྱོར་ལམ་དྲོད་་་་
ཐོབ་པར་འཇོག དམན་ལམ་དུ་སྟོང་ཉིད་རྟོ གས་པའི་ཐེག་དམན་འཕགས་པའི་རྟོ གས་པ་སྔོན་དུ་སོང་
བའི་བྱང་སེམས་ཚོགས་ལམ་པ་ཡང་སྔར་བཞིན་ལ། དེ་འདྲའི་བྱང་སེམས་སྦྱོར་ལམ་པ་དེས་སྦྱོར་ལམ་གྱི་
གནས་སྐབས་སུ་ཚོགས་གཉིས་ཅི་ཙམ་བས གས་ད གོས་པ་བསགས་ཟིན་པའི་སྐད་ཅིག་གཉིས་པ་དེར་ཐེག་་་་
ཆེན་གྱི་མཐོང་ལམ་ཐོབ་པར་འཇོག དེས་ན་ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོའི་ཡེ་ཤེས་དང་ །
ཐེག་ཆེན་གྱི་མཐོང་ལམ་བར་ཆད་མེད་ལམ་དང༌། ཐེག་ཆེན་གྱི་མཐོང་ལམ་རྣམ་ གྲོལ་ལམ་རྣམས་མཉམ་
གཞག་ཐུན་གཅིག་ལ་སྐྱེ། དེ་རྗེས་ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས་སྐྱེ། དེ་རྗེས་ས་དང་པོའི་བར་
ཆད་མེད་ལམ་དང༌། རྣམ་གྲོལ་ལམ་གང་རུང་མ་ཡིན་པའི་ས་དང་པོའི་མཉམ་གཞག་ཡེ་ཤེས་གཅིག་
དང༌། ས་དང་པོའི་སྐད་ཅིག་ཐ་མའི་སྒོམ་ལམ་བར་ཆད་མེད་ལམ་དང་ས་གཉིས་པའི་སྒོམ་ལམ་རྣམ་གྲོལ་
ལམ་རྣམས་མཉམ་གཞག་ཐུན་གཅིག་ལ་སྐྱེ་བ་སོགས་ཕྱི་མ་རྣམས་རིགས་འདྲ། ས་དང་པོའི་རྣམ་གྲོལ་
ལམ་ལས་ལངས་པའི་རྗེས་ཐོབ་ཏུ་སྒོམ་སྤང་བདེན་འཛིན་ཆེན་པོའི་ཆེན་པོ་རགས་པ་སྤོང་ཕྱིར་དུ་ཚོགས་་་་
གཉིས་རྒྱ་ཆེན་པོ་བསགས་པ་ལ་བརྟེན་ནས། དེ་སྤོང་ནུས་སུ་མཐོང་བ་ན། དེ་སྤོང་ཕྱིར་དུ་སྟོང་ཉིད་ལ་
རྩེ་གཅིག་ཏུ་མཉམ་པར་བཞག་པའི་ཡེ་ཤེས་དེ། དེའི་དངོས་གཉེན་དུ་སོང་བ་ན་ས་དང་པོའི་སྒོམ་ལམ་
བར་ཆད་མེད་ལམ་ཐོབ་པར་འཇོག་ཅིང་། དེས་དྲངས་པའི་རྣམ་གྲོལ་ལམ་ཐོབ་པ་ན་ས་གཉིས་པའི་ རྣམ་
གྲོལ་ལམ་ཐོབ་པ་ཡིན་ནོ། །རྣམ་གྲོལ་ལམ་དེ་ལས་ལངས་པའི་ས་གཉིས་པའི་རྗེས་ཐོབ་ཀྱི་གནས་སྐབས་
སུ་སྒོམ་སྤང་བདེན་འཛིན་ཆེན་པོའི་ཆེན་པོ་སྤོང་ཕྱིར་དུ་ཚོགས་གཉིས་རྒྱ་ཆེན་པོ་བསགས། དེ་ལྟར་
བསགས་པ་ལ་བརྟེན་ནས་དེ་སྤོང་ནུས་སུ་མཐོང་བ་ན་དེ་སྤོང་ཕྱིར་དུ་སྟོང་ཉིད་ལ་རྩེ་གཅིག་ཏུ་མཉམ་པར་་
བཞག་པའི་མཉམ་བཞག་དེ་ལྟ་བུ་དེའི་དངོས་གཉེན་དུ་སོང་བ་ན་ས་གཉིས་པའི་ བར་ཆད་མེད་ལམ་ཐོབ་་་
པར་འཇོག དེས་དྲངས་པའི་ རྣམ་གྲོལ་ལམ་ཐོབ་པ་ན་ས་གསུམ་པར་འཕོས་པ་སོ གས་རིགས་འདྲའོ། །
472



ལྔ་པ་མིང་གི་རྣམ་གྲངས་ལ། ས་དང༌། ལམ་དང་། མཁྱེན་པ་དང༌། ལམ་ཞུགས་ཀྱི་མངོན་
རྟོགས་རྣམས་མིང་གི་རྣམ་གྲངས་ཡིན། ཚོགས་ལམ། ཐར་པ་ཆ་མཐུན། དད་པའི་ས། ཆོས་མངོན་
རྟོགས་རྣམས་མིང་གི་རྣམ་གྲངས་ ཡིན། སྦྱོར་ལམ། ངེས་འབྱེད་ཆ་མཐུན། ངེས་འབྱེད་ཡན་ལག་
དོན་མངོན་རྟོ གས་སོགས་མིང་གི་རྣམ་གྲངས་དང༌། མཐོང་ལམ། བདེན་པ་མངོན་རྟོ གས་གཉིས་མིང་
གི་རྣམ་གྲངས་དང༌། སྒོམ་ལམ། རྗེས་ལ་མངོན་རྟོགས་གཉིས་མིང་གི་རྣམ་གྲངས་དང་། མི་སློབ་
ལམ༑ དགྲ་བཅོམ་པའི་མཁྱེན་པ། ཉོན་སྒྲིབ་སྤངས་པའི་ལམ་རྣམས་མིང་གི་རྣམ་གྲངས་ཡིན་ནོ། །
དྲུག་པ་སྒྲ་བཤད་པ་ལ། ཐེག་ཆེན་གྱི་ཚོགས་ལམ་ཆོས་ཅན། ཁྱོད་ལ་ཚོགས་ལམ་ཞེས་བརྗོད་པའི་
རྒྱུ་མཚན་ཡོད་དེ། ཐར་པ་ཐོབ་པའི་ཕྱིར་དུ་ཚོགས་བསགས་པའི་ལམ་གྱི་དང་ པོ་ཡིན་པའི་རྒྱུ་མཚན་གྱིས་
དེ་ལྟར་བརྗོད་པའི་ཕྱིར། ཐར་པ་ཆ་མཐུན་ཞེས་བརྗོད་པའི་རྒྱུ་མཚན་ཡོད་དེ། ཉོན་སྒྲིབ་སྤངས་པའི་
འགོག་བདེན་ཐར་པ་ཡིན་ཞིང༌། ཉོན་སྒྲིབ་ཀུན་བཏགས་སྤངས་པའི་འགོག་བདེན་ཐར་པའི་ཆ་ཡིན་ པས།
ཁྱོད་དེ་ཐོབ་པ་དང་ རྗེས་སུ་མཐུན་པའི་ལམ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དད་པའི་
ས་ཞེས་བརྗོད་པའི་རྒྱུ་མཚན་ཡོད་དེ། དད་སོགས་ཡུལ་ལྔ་ལ་མཁས་པའི་གནས་སྐབས་ཀྱི་ལམ་ཡིན་པས་
དེ་ལྟར་བརྗོད་པའི་ཕྱིར། ཆོས་མངོན་རྟོགས་ཞེས་བརྗོད་པའི་རྒྱུ་མཚན་ཡོད་དེ། ཆོས་གསུང་རབ་ཀྱི་
ཚིག་དོན་གཏན་ལ་འབེབ་པའི་ གནས་སྐབས་ཀྱི་ལམ་ཡིན་པས་དེ་ལྟར་བརྗོད་པའི་ཕྱིར། ཐེག་ཆེན་གྱི་
སྦྱོར་ལམ་ཆོས་ཅན། སྦྱོར་ལམ་ཞེས་བརྗོད་པའི་རྒྱུ་མཚན་ཡོད་དེ། བདེན་པ་མངོན་སུམ་དུ་མཐོང་བ་
ལ་སྦྱོར་བར་བྱེད་པའི་ལམ་ཡིན་པས་དེ་ལྟར་བརྗོད་པའི་ཕྱིར། ངེས་འབྱེད་ཆ་མཐུན་ཞེས་བརྗོད་པའི་རྒྱུ་
མཚན་ཡོད་དེ། ཐེག་ཆེན་གྱི་མཐོང་ལམ་བར་ཆད་མེད་ལམ་ལྟ་བུ་མཉམ་གཞག་རྣམ་པར་མི་རྟོག་པའི་ཡེ་
ཤེས་ཡིན་ཞིང༌། དེས་རྒྱུ་མཐོང་སྤང་ལས་ངེས་པར་འབྱེད་པས་དེ་ལ་ངེས་འབྱེད་ཅེས་བྱ་ལ། ཁྱོད་མཉམ་
གཞག་རྣམ་པར་མི་རྟོག་པའི་ཡེ་ཤེས་དེ་ཐོབ་པ་དང་ རྗེས་སུ་མཐུན་པའི་ལམ་ཡིན་པས་དེ་ལྟར་བརྗོད་པའི་་་
ཕྱིར༑ ངེས་འབྱེད་ཡན་ལག་ཅེས་བརྗོད་པའི་རྒྱུ་མཚན་ཡོད་དེ། དེའི་ཡན་ལག་སྟེ་རྒྱུ་ཡིན་པས་དེ་ལྟར་
བརྗོད་པའི་ཕྱིར། དོན་མངོན་རྟོ གས་ཞེས་བརྗོད་པའི་རྒྱུ་མཚན་ཡོད་དེ། གསུང་རབ་ཀྱི་དོན་བདག་
མེད་ཕྲ་རགས་གང་རུང་ལ་སྒོམ་བྱུང་གི་མྱོང་བ་འདོན་པའི་གནས་སྐབས་ཀྱི་ལམ་ཡིན་པས་དེ་ལྟར་བརྗོད་་་
པའི་ཕྱིར། ཐེག་ཆེན་གྱི་མཐོང་ལམ་ཆོས་ཅན། མཐོང་ལམ་ཞེས་བརྗོད་པའི་རྒྱུ་མཚན་ཡོད་དེ། བདེན་
པ་མངོན་སུམ་དུ་གསར་དུ་མཐོང་བའི་ གནས་སྐབས་ཀྱི་ལམ་ཡིན་པས་དེ་ལྟར་བརྗོད་པའི་ཕྱིར། བདེན་
པ་མངོན་རྟོ གས་ཞེས་བརྗོད་པའི་རྒྱུ་མཚན་ཡོད་དེ། བདེན་པ་མངོན་སུམ་དུ་རྟོགས་པའི་ལམ་ཡིན་པས་
473



-
དེ་ལྟར་བརྗོད་པའི་ཕྱིར། ཐེག་ཆེན་གྱི་སྒོམ་ལམ་ཆོས་ཅན། སྒོམ་ལམ་ཞེས་བརྗོད་པའི་རྒྱུ་མཚན་ཡོད་
དེ། བདག་མེད་མངོན་སུམ་དུ་རྟོ གས་ཟིན་རྒྱུན་ལྡན་དུ་སྒོམ་པར་བྱེད་པའི་ གནས་སྐབས་ཀྱི་ལམ་ཡིན་
པས་དེ་ལྟར་བརྗོད་པའི་ཕྱིར། རྗེས་ལ་མངོན་རྟོགས་ཞེས་བརྗོད་པའི་རྒྱུ་མཚན་ཡོད་དེ། བདེན་པ་
མངོན་སུམ་དུ་རྟོགས་ཟིན་རྟོ གས་ པའི་ གནས་སྐབས་ཀྱི་ལམ་ཡིན་པས་དེ་ལྟར་བརྗོད་པའི་ཕྱིར། དགྲ་
བཅོམ་པའི་མཁྱེན་པ་ཆོས་ཅན། མི་སློབ་ལམ་ཞེས་བརྗོད་པའི་རྒྱུ་མཚན་ཡོད་དེ། ཆགས་བཅས་རྣམས་
ཀྱི་ཕྱག་བྱ་བའི་འོས་སུ་གྱུར་པ་དང༌ ། ཉོན་སྒྲིབ་སྤངས་པའི་ལམ་ཡིན་པས་དེ་ལྟར་བརྗོད་པའི་ཕྱིར། དེས་
ཐེག་དམན་ལ་ཡང་རིགས་འདྲ།
ཁ་ཅིག ཡོན་ཏན་དུ་མའི་རྟེན་བྱེད་པའི་མངོན་རྟོགས། སའི་མཚན་ཉིད་ཟེར། ཁ་ཅིག དེ་
ས་ལམ་གཉིས་སུ་ཕྱེ་བའི་སའི་མཚན་ཉིད། ཟེར་ན་མི་འཐད་དེ། ས་ཡིན་ན། སྲ་ཞིང་འཐས་པ་ཡིན་
དགོས་པའི་ཕྱིར་ཏེ། ལམ་མ་ཞུགས་ཀྱི་གང་ཟག་གི་རྒྱུད་ཀྱི་སྟོང་ཉིད་རྟོགས་པའི་ཤེས་རབ་དེ་མ་ཡིན་པའི་
ཕྱིར༔ བུ མ་པའི་ཆོས་ཉིད་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་དེ་ཡོན་ཏན་དུ་མའི་རྟེན་མ་
ཡིན་པའི་ཕྱིར། ཁ་ཅིག སྟོང་ཉིད་རྟོ གས་པའི་ཤེས་རབ་ཀྱིས་ཟིན་བའི་བྱང་འཕ གས་ཀྱི་མངོན་རྟོགས།
བྱང་སེམས་ཀྱི་སའི་མཚན་ཉིད། ཟེར་བ་མི་འཐད་དེ། བྱང་སེམས་ཀྱི་སྦྱོར་ལམ་བྱང་སེམས་ཀྱི་ས་ཡིན་
པའི་ཕྱིར་ཏེ། དེ་བྱང་སེམས་ཀྱི་མོས་སྤྱོད་ཀྱི་ས་ཡིན་པའི་ཕྱིར། ཁ་ཅིག ཆོས་ཉིད་ལ་རྩེ་གཅིག་ཏུ་
མཉམ་པར་བཞག་པའི་ཡེ་ཤེས་གང་ཞིག བདེན་འཛིན་ཀུན་བཏགས་ཀྱི་དངོས་གཉེན་བྱེད་པ་དེ། ས་
དང་པོའི་བར་ཆད་མེད་ལམ་གྱི་མཚན་ཉིད། ཟེར་བ་མི་འཐད་དེ། ས་དང་པོའི་སྒོམ་ལམ་བར་ཆད་མེད་
ལམ་ཡོད་པའི་ཕྱིར། བདེན་འཛིན་ཀུན་བཏགས་ཀྱི་རྒྱུར་གྱུར་པའི་ས་དང་པོའི་མཐོང་ལམ་བར་ཆད་མེད་
ལམ་ཡོད་པའི་ཕྱིར། ཁ་ཅིག དེ་གང་ཞིག བདེན་འཛིན་ལྷན་སྐྱེས་ཆེན་པོའི་ཆེན་པོའི་དངོས་གཉེན་
བྱེད་པ། ཐེག་ཆེན་གྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་ངུའི་མཚན་ཉིད། ཟེར་བ་མི་འཐད་
དེ། ས་དང་པོའི་སྒོམ་ལམ་བར་ཆད་མེད་ལམ་དེ་ཆུང་ངུའི་ཆུང་ངུ་ཡིན་པའི་ཕྱིར། དེ་ཡོད་པའི་ཕྱིར་ཏེ།
ཀུན་བཏུས་ལས། བྱང་ཆུབ་སེམས་དཔའ་རྣམས་ཀྱི་ས་བཅུ་རྣམས་སུ་སྒོམ་པའི་ལམ་ལ་ཤེས་བྱའི་སྒྲིབ་པའི་
གཉེན་པོའི་ལམ་སྒོམ་གྱི། ཞེས་གསུངས་པའི་ཕྱིར།།
ཁ་ཅིག རང་རྒྱུད་ལྡན་གྱི་གང་ཟག་གི་རྒྱུད་ཀྱི་ཡོན་ཏན་དུ་མའི་རྟེན་བྱེད་པའི་ས་དང་པོའི་ཡེ་ཤེས་
དེ། ས་དང་པོ་རབ་ཏུ་དགའ་བའི་མཚན་ཉིད། ཟེར་བ་མི་འཐད་དེ། ས་དང་པོའི་ཡེ་ཤེས་དེ་མཚན་
ཉིད་དེ་མ་ཡིན་པའི་ཕྱིར། དེ་ས་དང་པོ་པའི་རྒྱུད་ཀྱི་རྟོ གས་པའི་ཡོན་ཏན་གྱི་རྟེན་མ་ཡིན་པའི་ཕྱིར་ཏེ།
འབར
474



དེ་གཉིས་དུས་མཉམ་པའི་ཕྱིར། ཁ་ཅིག ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་ས་དང་པོའི་
ཡེ་ཤེས་གང་ཞིག བདེན་འཛིན་ཀུན་བཏགས་སྤངས་པ། ས་དང་པོ འི་རྣམ་གྲོལ་ལམ་གྱི་མཚན་ཉིད།
ཟེར་བ་མི་འཐད་དེ། ས་དང་པོའི་སྒོམ་ལམ་བར་ཆད་མེད་ལམ་གྱིས་དེ་སྤངས་པའི་ཕྱིར།
ཁ་ཅིག ས་དང་པོའི་རྣམ་གྲོལ་ལམ་ལས་ལངས་ པའི་སྒྲ་དོན་འདྲེས་རུང་དུ་འཛིན་པའི་ས་དང་པོའི་
ཡེ་ཤེས་གང་ཞིག རང་རྒྱུད་ལྡན་གྱི་གང་ཟག་གི་རྒྱུད་ལ་མངོན་གྱུར་དུ་འབྱུང་བ། ས་དང་པོའི་རྗེས་
ཐོབ་ཡེ་ཤེས་ཀྱི་མཚན་ཉིད། ཟེར་བ་མི་འཐད་དེ། དེ་ཡིན་ན་རྟོག་པ་ཡིན་པས་མ་ཁྱབ་པའི་ཕྱིར་ཏེ། །
ལ མ་སྒྲིག་ལས། སྒྲུབ་པ་སྒོམ་ལམ་རྗེས་ཐོབ་ཀྱི་གནས་སྐབས་སུ་འབྱུང་ཡང་རྟེན་འབྲེལ་སྒྱུ་མ་ལྟ་བུར་
གསལ་བར་སྣང་བ་སྒྲ་དོན་འདྲེས་རུང་དུ་འཛིན་པའི་རྟོག་བྲལ་ལོ། །ཞེས་གསུངས་པའི་ཕྱིར། ས་ནས་
སར་འཕོ་བའི་ཚེ་རྗེས་ཐོབ་ནས་མཉམ་གཞག་ཏུ་འཕོ་ཟེར་བ་མི་འཐད་དེ། ས་དང་པོ་པས་ས་དང་པོའི་
ངོས་སྐལ་གྱི་སྒྲིབ་པ་སྤངས་པ་དང་ས་གཉིས་པར་འཕོ་བ་དུས་མཉམ། ས་བདུན་པ་ པས་ས་བདུན་པའི་
ངོས་སྐལ་གྱི་སྒྲིབ་པ་སྤངས་པ་དང༌། ས་བརྒྱད་པར་འཕོ་བ་དུས་མཉམ་པའི་ཕྱིར། དང་པོ་གྲུབ་སྟེ། །
དེས་ས་དང་པོའི་ཡོངས་སྦྱོང་རྫོགས་པ་དང་དེར་འཕོ་བ་དུས་མཉམ་པའི་ཕྱིར་ཏེ། རྒྱན་སྣང་ལས། ས་
གང་གིས་ཡོངས་སུ་སྦྱོང་བར་འགྱུར་བའི་ཆོས་གང་དག་ཡོངས་སུ་མ་རྫོགས་པ་དེ་སྲིད་དུ་ས་དེ་ཡིན་ལ་་་་་་་
རྫོགས་ནས་ས་གཞན་ཡིན་པར་ཤེས་པར་བྱའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། ས་བདུན་
པའི་སྐད་ཅིག་ཐ་མའི་ཡེ་ཤེས་དེས་རང་ཉིད་མ་སྤངས་པས་ན་དེ་མངལ་གྱི་དྲི་མ་དང་བཅས་པའི་གནས་་་་་
སྐབས་དང་མཚུངས་ལ། ས་བརྒྱད་པའི་སྐད་ཅིག་དང་པོའི་ཡེ་ཤེས་དེས་རང་ཉིད་སྤངས་པས་ན་དེ་མངལ་
གྱི་དྲི་མས་དག་པའི་རྣམ་སྨིན་གྱི་ལུས་དང་མཚུངས་པར་འཇོག་པའི་སྒྲིབ་པ་གཅིག་ཡོད་པའི་ཕྱིར་ཏེ།
རྒྱུད་བླ་མར། ས་བདུན་ལ་བརྟེན་དྲི་མ་རྣམས། །མངལ་སྦུབས་དྲི་མ་དག་དང་མཚུངས། །མལ་
སྦུབས་བྲལ་འདྲ་མི་རྟོག་པའི། །ཡེ་ཤེས་རྣམ་པར་སྨིན་པ་བཞིན། །ཞེས་གསུངས་པའི་ཕྱིར། ཁོ་
ན་རེ། ས་དང་པོའི་སྐད་ཅིག་ཐ་མར་སྐྱེས་པའི་ བར་ཆད་མེད་ལམ་ཆོས་ཅན། ཁྱོད་ཀྱིས་དངོས་སུ་
དྲངས་པའི་ས་དང་པོའི་རྣམ་གྲོལ་ལམ་ཡོད་པར་ཐལ། ཁྱོད་ས་དང་པོའི་བར་ཆད་མེད་ལམ་ཡིན་པའི་
ཕྱིར་ན་མ་ཁྱབ་སྟེ། ས་བཅུ་པའི་སྐད་ཅིག་ཐ་མའི་བར་ཆད་མེད་ལམ་ཆོས་ཅན། དེར་ཐལ། དེའི་
ཕྱིར། ཁྱབ་པ་འགྲིག ཁོ་ན་རེ། ས་གཉིས་པའི་རྣམ་གྲོལ་ལམ་ཡིན་ན། རང་དངོས་སུ་འདྲེན་བྱེད་
ཀྱི་ས་གཉིས་པའི་ བར་ཆད་མེད་ལམ་ཡོད་དགོས་པར་ཐལ། ས་དང་ པོ་ལ་དེའི་ཕྱིར་ན་མ་ཁྱབ།
ཁ་ཅིག ས་དང་པོའི་སྒོམ་ལམ་རྣམ་གྲོལ་ལམ་དང༌། སྒོམ་ལམ་རྗེས་ཐོབ་ཡེ་ཤེས་ཡོད་དེ། རྒྱུད་
བ་
475



བླ་མའི་དར་ཊཱི ཀ་ལས། མཐོང་ལམ་ཡུན་ཤིན་ཏུ་ཐུང་ཞིང་ས་དང་ པོ་བསྐལ་པའི་ཡུན་གྱིས་རྫོགས་དགོས་
པས་སྒོམ་པའི་ལམ་ཡང་ཡོད་པར་ཤེས་པར་བྱའོ། །ཞེས་གསུངས་པའི་ཕྱིར་ན་མ་ཁྱབ་སྟེ། དེ་མཐོང་
ལམ་མཉམ་གཞག་ཡེ་ཤེས་ཡུན་ཤིན་ཏུ་ཐུང་ཞེས་པའི་དོན་ཡིན་པའི་ཕྱིར། ཁ་ཅིག ས་དང་པོའི་བར་
ཆད་མེད་ལམ་དང༌། ཐེག་ཆེན་གྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་ངུ་དོན་གཅིག་ཟེར་བ་མི་
འཐད་དེ། ལམ་སྒྲིག་ལས། ས་དང་པོའི་སྐད་ཅིག་གཉིས་པ་ནས་སྒོམ་ལམ་དུ་བཞག་པ་ནི་སྒོམ་ལམ་
ཆུང་ངུའི་ཆུང་ངུར་འདུ་བས་ སྒོམ་ལམ་ལ་དགུར་གྲངས་ མ་ངེས་པའི་སྐྱོན་མེད་དེ། ཞེས་གསུངས་པའི་
ཕྱིར། ཁ་ཅིག ས་བཅུ་པ་པ་དེས་ས་བཅུའི་ཡོན་ཏན་རྫོགས་པར་ ཐོབ་ཟེར་ན། དེས་ས་བཅུའི་སྐྱོན་
ཟད་པར་སྤངས་པར་ཐལ། དམ་བཅའ་འཐད་པའི་ཕྱིར། འདོད་ན། དེས་ཤེས་སྒྲིབ་ཟད་པར་སྤངས་
པར་ ཐལ་ལོ། །
གཉིས་པ་སྐབས་འདིར་བསྟན་གྱི་བྱང་སེམས་འཕགས་པའི་སའི་རྣམ་གཞག་བཤད་པ་ལ། ཁྱད་
པར་ གྱི་གཞི་སའི་ངོ་བོ། ཁྱད་པར་གྱི་ཆོས་སའི་རྣམ་གཞག ཁྱད་པར་དེ་ལྡན་གྱི་སའི་ངེས་ཚིག་བཤད་
པའོ། །དང་ པོ་ལ། རང་བཞིན་དངོས་དང༌། དབྱེ་བ་གཉིས་ལས། དང་ པོ་ནི། སྟོང་ཉིད་མངོན་
སུམ་དུ་རྟོགས་པའི་ཤེས་རབ་ཀྱིས་ཟིན་པའི་ཐེག་ཆེན་སློབ་པ་འཕ གས་པའི་མངོན་རྟོགས་གང་ཞིག རང་
གི་འབྲས་བུར་གྱུར་པའི་ཡོན་ཏན་དུ་མའི་རྟེན་བྱེད་པ། བྱང་སེམས་འཕགས་པའི་སའི་མཚན་ཉིད།
གཉིས་པ་ལ། དབྱེ་བ། སོ་སོའི་ངོ་བོ། གྲངས་ངེས། ས་བཅུར་འབྱེད་པའི་རྒྱུ་མཚན་ནོ། །དང་ པོ་
ལ༑ བྱང་སེམས་འཕགས་པའི་ས་དེ་ལ་དབྱེ་ན་བཅུར་ཡོད་དེ། ས་དང་པོ་རབ་ཏུ་དགའ་བ། གཉིས་པ་
དྲི་མ་མེད་པ། གསུམ་པ་འོད་བྱེད་པ། བཞི་པ་འོད་འཕྲོ་བ། ལྔ་པ་སྦྱང་དཀའ་བ། དྲུག་པ་མངོན་
དུ་གྱུར་པ། བདུན་པ་རིང་དུ་སོང་བ། བརྒྱུད་པ་མི་གཡོ་བ། དགུ་པ་ལེགས་པའི་བློ་གྲོས། བཅུ་པ་
ཆོས་ཀྱི་སྤྲིན་རྣམས་སུ་ཡོད་ པའི་ཕྱིར། །
གཉིས་པ་ལ་བཅུ་ཡོད་པའི་དང་ པོ་ལ།
ཕར་ཕྱིན་བཅུའི་ནང་ནས་གཙོ་བོར་སྦྱིན་པའི་ཕར་ཕྱིན་གྱི་ཉམས་ལེན་ཆེས་ལྷག་པས་ཟིན་པས་རབ་་་
ཏུ་ཕྱེ་བའི་བྱང་སེམས་འཕགས་པའི་མངོན་རྟོགས་གང་ཞིག རང་གི་འབྲས་བུར་གྱུར་པའི་ཡོན་ཏན་དུ་
མའི་རྟེན་བྱེད་པ། དང་པོ འི་མཚན་ཉིད། དབྱེ་ན། ས་དང་པོ འི་མཉམ་གཞག་ཡེ་ཤེས། ས་དང་པོའི་
རྗེས་ཐོབ་ཡེ་ཤེས། དེ་གཉིས་གང་རུང་མ་ཡིན་པའི་ས་དང་པོའི་ཡེ་ཤེས་དང་གསུམ་ལས། རང་ཡུལ་དུ་
གྱུར་ པའི་བདག་མེད་ལ་རྩེ་གཅིག་ཏུ་མཉམ་པར་བཞག་པའི་ས་དང་པོའི་ཡེ་ཤེས་གང་ཞིག རང་རྒྱུད་
416



ལྡན་གྱི་གང་ཟག་གི་རྒྱུད་ལ་མངོན་གྱུར་དུ་འབྱུང་བ། དང་པོ འི་མཚན་ཉིད། དབྱེ་ན། ས་དང་པོའི་
བར་ཆད་མེད་ལམ་དང༌། ས་དང་པོའི་རྣམ་གྲོལ་ལམ་དང་ ། དེ་གཉིས་གང་རུང་མ་ཡིན་པའི་ས་དང་
པོའི་མཉམ་གཞག་ཡེ་ཤེས་དང་ གསུམ་ཡོད། ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་ས་དང་
པོའི་མཉམ་གཞག་ཡེ་ཤེས་གང་ཞིག་རང་གི་ངོས་སྐལ་གྱི་སྤང་བྱར་གྱུར་པའི་བདེན་འཛིན་གྱི་དངོས་
གཉེན་བྱེད་པ། དང་པོའི་མཚན་ཉིད། དབྱེ་ན། ས་དང་པོའི་མཐོང་ལམ་བར་ཆད་མེད་ལམ་དང༌།
ས་དང་པོ འི་སྒོམ་ལམ་བར་ཆད་མེད་ལམ་གཉིས་ཡོད། དེ་གང་ཞིག རང་གི་ངོས་སྐལ་གྱི་སྤང་བྱར་གྱུར་
པའི་བདེན་འཛིན་ཀུན་བཏགས་ཀྱི་དངོས་གཉེན་བྱེད་པ། དང་པོའི་མཚན་ཉིད། དབྱེ་ན། ཐེག་ཆེན་
གྱི་མཐོང་ལམ་བཟོད་པ་བརྒྱད་ཡོད། དེ་གང་ཞིག དེར་གྱུར་པའི་བདེན་འཛིན་ལྷན་སྐྱེས་ཀྱི་དངོས་
གཉེན་བྱེད་པ།
གཉིས་པའི་མཚན་ཉིད། ས་དང་པོའི་སྐད་ཅིག་ཐ་མར་སྐྱེས་པའི་ས་དང་པོ འི་བར་ཆད་མེད་ལམ་
ལྟ་བུ། དེ་གང་ཞིག རང་དང་མཉམ་གཞག་ཐུན་གཅིག་ལ་སྐྱེས་པའི་ས་དང་པོ འི་བར་ཆད་མེད་ལམ་
གྱི་ངོས་སྐལ་གྱི་སྤང་བྱར་གྱུར་པའི་སྒྲིབ་པ་ལས་གྲོལ་བ། ས་དང་པོའི་རྣམ་ གྲོལ་ལམ་གྱི་མཚན་ཉིད། དབྱེ་
ན། ཐེག་ཆེན་གྱི་མཐོང་ལམ་ཤེས་པ་བརྒྱུད་ཡོད། དེ་གཉིས་གང་རུང་མ་ཡིན་པའི་ས་དང་པོའི་མཉམ་
གཞག་ཡེ་ཤེས་ནི། ས་དང་པོའི་རྗེས་ཐོབ་ཀྱི་རྗེས་སུ་ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་ས་
དང་པོ འི་མཉམ་གཞག་ཡེ་ཤེས་ལྟ་བུ། ས་དང་པོའི་མཉམ་གཞག་ཡེ་ཤེས་ལས་ལངས་པའི་ས་དང་པོའི་ཡེ་
ཤེས་གང་ཞིག རང་རྒྱུད་ལྡན་གྱི་གང་ཟག་གི་རྒྱུད་ལ་མངོན་གྱུར་དུ་འབྱུང་བ། ས་དང་པོའི་རྗེས་ཐོབ་
ཡེ་ཤེས་ཀྱི་མཚན་ཉིད། དེ་གཉིས་གང་རུང་མ་ཡིན་པའི་ས་དང་པོའི་ཡེ་ཤེས་ནི། ཐེག་ཆེན་གྱི་མཐོང་
ལམ་བར་ཆད་མེད་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་དང༌། ས་དང་པོ འི་རྗེས་ཐོབ་པའི་རྒྱུད་ཀྱི་
སྟོང་ཉིད་མངོན་སུམ་དུ་རྟོ གས་པའི་མཁྱེན་པ་ལྟ་བུའོ། །
ཕར་ཕྱིན་བཅུའི་ནང་ནས་གཙོ་བོར་ཚུལ་ཁྲིམས་ཀྱི་ཕར་ཕྱིན་གྱི་ཉམས་ལེན་ཆེས་ལྷག་པས་ཟིན་པའི་་་
བྱང་སེམས་འཕགས་པའི་མངོན་རྟོགས་གང་ཞིག རང་གི་འབྲས་བུར་གྱུར་པའི་ཡོན་ཏན་དུ་མའི་རྟེན་
བྱེད་པ། གཉིས་པའི་མཚན་ཉིད། དབྱེ་ན། ས་གཉིས་པའི་མཉམ་གཞག་ཡེ་ཤེས་དང༌། དེའི་རྗེས་
ཐོབ་ཡེ་ཤེས། དེ་གཉིས་གང་རུང་མ་ཡིན་པའི་ས་གཉིས་པའི་ཡེ་ཤེས་དང་ གསུམ་ཡོད། རང་ཡུལ་དུ་
གྱུར་པའི་བདེན་མེད་ལ་རྩེ་གཅིག་ཏུ་མཉམ་པར་བཞག་པའི་ས་གཉིས་པའི་ཡེ་ཤེས་གང་ཞིག རང་རྒྱུད་
ལྡན་གྱི་གང་ཟག་གི་རྒྱུད་ལ་མངོན་གྱུར་དུ་འབྱུང་བ། དང་པོ འི་མཚན་ཉིད། དབྱེ་ན། ས་གཉིས་པའི་
477



རྣམ་གྲོལ་ལམ་དང་། ས་གཉིས་པའི་ བར་ཆད་མེད་ལམ་དང༌། དེ་གཉིས་གང་རུང་མ་ཡིན་ པའི་ ས་གཉིས་
པའི་མཉམ་གཞག་ཡེ་ཤེས་དང་ གསུམ་ཡོད། དེ་གང་ཞིག རང་དངོས་སུ་འདྲེན་བྱེད་ཀྱི་བར་ཆད་མེད་
ལམ་གྱི་ངོས་སྐལ་གྱི་སྤང་བྱར་གྱུར་པའི་བདེན་འཛིན་ལྷན་སྐྱེས་ཆེན་པོའི་ཆེན་པོ་རགས་པ་ལས་གྲོལ་བ། །
དང་པོའི་མཚན་ཉིད། དེ་དང་ས་གཉིས་པའི་ཐོག་མའི་རྣམ་གྲོལ་ལམ་དོན་གཅིག དེ་གང་ཞིག རང་
གི་ངོས་སྐལ་གྱི་སྤང་བྱར་གྱུར་པའི་བདེན་འཛིན་ལྷན་སྐྱེས་ཆེན་པོའི་ཆེན་པོ་ཕྲ་བའི་དངོས་གཉེན་བྱེད་པ། །
གཉིས་པའི་མཚན་ཉིད། ས་གཉིས་པའི་སྐད་ཅིག་ཐ་མའི་བར་ཆད་མེད་ལམ་དང་དོན་གཅིག ས་
གཉིས་པའི་མཉམ་གཞག་ཡེ་ཤེས་ལས་ལངས་པའི་ས་གཉིས་པའི་ཡེ་ཤེས་གང་ཞིག རང་རྒྱུད་ལྡན་གྱི་གང་
ཟག་གི་རྒྱུད་ལ་མངོན་གྱུར་དུ་འབྱུང་བ། ས་གཉིས་པའི་རྗེས་ཐོབ་ཡེ་ཤེས་ཀྱི་མཚན་ཉིད། གཞན་གཉིས་
སྔར་བཞིན་རིགས་འདྲ།
དེས་མཚོན་ནས། ས་གསུམ་པ་ནས་ས་བཅུ་པའི་ བར་ལ་བཟོད་པའི་ཕར་ཕྱིན་སོ གས་ ལྷག་ མ་བརྒྱད་
སྦྱར་ནས་མཚན་ཉིད་འཇོག་ཚུལ་རིགས་འདྲ་ཞིང༌། སྒོམ་སྤང་བདེན་འཛིན་ཆེན་པོའི་ཆེན་པོ། སྒོམ་
སྤང་བདེན་འཛིན་ཆེན་པོ འི་འབྲིང༌། ཆེན་པོ འི་ཆུང་ངུ། འབྲིང་གི་ཆེན་པོ། འབྲིང་གི་འབྲིང་།
འབྲིང་གི་ཆུང་དུ། ཆུང་ངུའི་ཆེན་པོ། ཆུང་ངུའི་འབྲིང༌། ཆུང་ངུའི་ཆུང་ངུ་རྣམས་སྤང་གཉེན་དུ་སྦྱར་
ནས། སྔ་མ་བཞིན་རིགས་འདྲའོ། །
གསུམ་པ་ལ། བྱང་སེམས་འཕ གས་པའི་ས་ལ་བཅུ་པོ་འདིར་གྲངས་ངེས་ཏེ། སའི་ཡོངས་སྦྱོང་ལ་
མི་འདྲ་བ་བཅུར་ཡོད་པའི་ཕྱིར་ཏེ། རྒྱན་སྣང་ལས། མཐོང་བ་དང་སྒོམ་པའི་ལམ་ལ་ཡོངས་སུ་སྦྱོང་བའི་
ཆོས་ཀྱི་དབྱེ་ བས་རབ་ཏུ་དགའ་བ་ལ་སོགས་པའི་ས་བཅུར་རྣམ་པར་གཞག་གོ །ཞེས་གསུངས་པའི་ཕྱིར།
བཞི་པ་ནི། བྱང་སེམས་འཕ གས་པའི་ས་དེ་ལ་བཅུར་འབྱེད་པའི་རྒྱུ་མཚན་ཡོད་དེ། གོང་ནས་
གོང་དུ་ཡོན་ཏན་གྱི་གྲངས་འཕེལ་བའི་ཁྱད་པར་ དང༌། ཐུན་མོང་མ་ཡིན་ པའི་ནུས་མཐུ་ཐོབ་པའི་ཁྱད་
པར། ཕར་ཕྱིན་བཅུའི་ཉམས་ལེན་ལྷག་པའི་ཁྱད་པར། རྣམ་སྨིན་གྱི་སྐྱེ་བ་འཛིན་ཚུལ་སོགས་ཀྱི་རྣམ་
པར་དབྱེ་བས་བཅུར་བཞག་སྟེ། འཇུག་འགྲེལ་ལས། དེ་ཡང་གོང་ནས་གོང་དུ་ཡོན་ཏན་གྱི་གྲངས་
དང་། མཐུ་ཕུལ་དུ་བྱུང་བ་ཐོབ་པ་དང༌། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ཐོབ་པ་དང་།
རྣམ་པར་སྨིན་པ་འཕེལ་བའི་བྱེ་བྲག་གིས་ས་རབ་ཏུ་དགའ་བ་ལ་སོ གས་པའི་རྣམ་པར་དབྱེ་ བས་རྣམ་པ་་་་་
བཅུར་བཞག་གོ །ཞེས་གསུངས་པའི་ཕྱིར།
གཉིས་པ་ཁྱད་པར་གྱི་ཆོས་སའི་ཡོན་ཏན་གྱི་རྣམ་གཞག་བཤད་པ་ལ། ཕར་ཕྱིན་ལྷག་པའི་ཁྱད་
478
༤
，



，
པོར༑ བསླབ་པ་གསུམ་ལ་སློབ་པའི་ཁྱད་པར། ཟག་མེད་ཀྱི་ཕུང་པོ་ལྔ་སྦྱོང་ཚུལ་གྱི་ཁྱད་པར། ཀུན་
རྫོབ་པའི་ཡོན་ཏན་གྱི་ཁྱད་པར། སྐྱེ་བ་འཛིན་ཚུལ་གྱི་ཁྱད་པར། གཉེན་པོ་རྟོ གས་པའི་ཁྱད་པར། སྤང་
བྱ་མི་མཐུན་ཕྱོགས་ ཀྱི་ཁྱད་པར། ས་ཐོབ་པའི་རྟ གས་ཀྱི་ཁྱད་པར། ས་ཐོབ་པའི་འབྲས་བུའི་ཁྱད་པར།
ཡོངས་སུ་སྦྱོང་བའི་ཆོས་ཀྱི་ཁྱད་པར་ དང་བཅུ་ལས། དང་པོ་ནི། ས་བཅུ་པོ་དེ་ལ་ཕར་ཕྱིན་ལྷག་པའི་
ཁྱད་པར་ཡོད་དེ། ས་དང་པོར་སྦྱིན་པའི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ། ས་གཉིས་པར་
ཚུལ་ཁྲི མས་ཀྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ། ས་གསུམ་པར་བཟོད་པའི་ཕར་ཕྱིན་གྱི་ཉམས་
ལེན་ཆེས་ལྷག་པར་ཐོབ། ས་བཞི་པར་བརྩོན་འགྲུས་ཀྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ། ས་
ལྔ་པར་ བསམ་གཏན་གྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོ བ། ས་དྲུག་པར་ཤེས་རབ་ཀྱི་ཕར་ཕྱིན་
གྱི་ཉམས་ལེན་ཆེས་ལྷག་པར་ཐོབ། ས་བདུན་པར་ཐབས་ཀྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ།
ས་བརྒྱད་པར་སྨོན་ལམ་གྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོ བ། ས་དགུ་པར་སྟོ བས་ཀྱི་ཕར་ཕྱིན་
གྱི་ཉམས་ལེན་ཆེས་ལྷག་པར་ཐོབ། ས་བཅུ་པར་ཡེ་ཤེས་ཀྱི་ཕར་ཕྱིན་གྱི་ཉམས་ལེན་ཆེས་ལྷག་པར་ཐོབ་
པའི་ཕྱིར། དེ་ཡང་གཙོ་བོར་ཉམས་སུ་ལེན་པ་ཡིན་གྱི། གཞན་དུ་ས་བཅུ་པོ་རེ་རེར་ཡང་ཕར་ཕྱིན་བཅུ་
པོ་ཐམས་ཅད་ཀྱང་ཉམས་སུ་ལེན་པ་ལ་ཁྱད་པར་མེད་དེ། དབུ ས་མཐར། ཁྱད་པར་ཅན་ དང་ཁྱད་མེད་
ནི། །ས་བཅུ་དག་ཏུ་ཤེས་པར་བྱ། །ཞེས་གསུངས་པའི་ཕྱིར། །
གཉིས་པ་ལ། ས་བཅུ་པོ་འདི་ལ་གནས་པའི་བྱང་ཆུབ་སེམས་དཔའ་བསླབ་པ་གསུམ་འབྲས་བུ་ དང་
བཅས་པའི་ཡོན་ཏན་དང་ལྡན་པ་ཡིན་ཏེ། ས་དང་པོར་ཆོས་ཉིད་མངོན་སུམ་དུ་རྟོགས་པའི་སྒོ་ནས་
བསླབ་པ་གསུམ་ལ་སྤྱོད་པའི་རྟེན་ཐོབ། ས་གཉིས་པར་ལྷག་པ་ཚུལ་ཁྲི མས་ཀྱི་བསླབ་པ་ལ་སློབ། ས་
གསུམ་པར་ལྷག་པ་ཏིང་ངེ་འཛིན་གྱི་བསླབ་པ་ལ་སློབ། ས་བཞི་པར་ བརྩོན་འགྲུས་ཀྱི་ཕར་ཕྱིན་གྱི་ཉམས་
ལེན་ལྷག་པའི་སྒོ་ནས་བྱང་ཆུབ་ཀྱི་ཕྱོགས་མཐུན་ལ་མཁས་པའི་ཤེས་རབ་ཀྱི་བསླབ་པ་ལ་སློབ། ས་ལྔ་པར་
བསམ་གཏན་གྱི་ཕར་ཕྱིན་གྱི་ཉམས་ལེན་ལྷག་པའི་སྒོ་ནས་བདེན་བཞི་ཤེས་པའི་ཤེས་རབ་ཀྱི་བསླབ་པ་ལ་་་
སློབ༑ ས་དྲུག་པར་ཤེར་ཕྱིན་གྱི་ཉམས་ལེན་ལྷག་པའི་སྒོ་ནས་ཀུན་ནས་ཉོན་མོངས་པ་ དང་། རྣམ་བྱང་
གི་རྟེན་འབྲེལ་ལུགས་འབྱུང་ལྡོག་ལ་མཁས་པའི་ཤེས་རབ་ཀྱི་བསླབ་པ་ལ་སློབ་པ་ཡིན་ པའི་ཕྱིར་ཏེ། མདོ་
སྡེའི་རྒྱུན་ལས། ཆོས་ཉིད་རབ་ཏུ་རྟོ གས་ནས་འ དི། །ལྷག་པའི་ཚུལ་ཁྲི མས་ལྷག་སེམས་ དང༌། །
ལྷག་པའི་ཤེས་རབ་ལ་རྗེས་སློབ། །ཤེས་རབ་སྤྱོད་ཡུལ་གཉིས་ཡིན་ཏེ། །ཆོས་ཀྱི་དེ་ཉིད་དང་དེ་ནི། །མི་
ཤེས་ཤེས་སོགས་འཇུག་པ་ཉིད། །ཅེས་གསུངས་པའི་ཕྱིར། ས་བདུན་པ་ཡན་ཆད་དུ་བསླབ་པ་གསུམ་ལ་
-
-
479



་་
བསླབ་པའི་འབྲས་བུའི་ཡོན་ཏན་དེ་ཐོབ་པ་ཡིན་ཏེ། ས་བདུན་པར་མཚན་མ་མེད་ཅིང་རྩོལ་བ་དང་
བཅས་པའི་ཡོན་ཏན། ས་བརྒྱད་པར་འབད་རྩོལ་རགས་པ་མེད་ཅིང་རྣམ་པར་དག་པའི་འབྲས་བུ་དང༌། །
ས་དགུ་པར་སོ་སོ་ཡང་དག་པར་རིག་པ་ བཞི་ཐོབ་པའི་སྒོ་ནས་སེམས་ཅན་སྨིན་པའི་འབྲས་བུ་དང༌། ས་
བཅུ་པར་ལས་ལ་དབང་ཐོབ་པའི་སྒོ་ནས་ཏིང་ངེ་འཛིན་དང་གཟུངས་ཀྱི་སྒོའི་འབྲས་བུ་ཐོབ་པའི་ཕྱིར་ཏེ།
དེ་ཉིད་ལས། བསླབ་པ་རྣམས་དང་སྒོམ་པ་ཡིས། །འབྲས་བུ་གཞན་ནི་རྣམ་པ་བཞི། །མཚན་མེད་
འདུ་བྱེད་དང་བཅས་པར། །གནས་པ་འབྲས་བུ་དང་པོ་ཡིན། །དེ་ཉིད་མངོན་དུ་བྱེད་མེད་ན། །
ཞིང་ནི་རྣམ་པར་དག་པ་དག །འབྲས་བུ་གཉིས་པར་འདོད་པ་ཡིན། །སེམས་ཅན་སྨིན་པ་འགྲུབ་ཉིད་
དང་༑ ༑ཏིང་ངེ་འཛིན་དང་གཟུངས་རྣམས་ནི། །འགྲུབ་པ་འབྲས་བུ་དམ་པ་ཡིན། །འབྲས་བུ་རྣམ་
པ་འདི་བཞི་ནི། །ས་བཞི་པོ་ལ་ཡང་དག་བརྟེན། །ཞེས་གསུངས་པའི་ཕྱིར།
གསུམ་པ་ལ། ས་བཅུ་ལ་གནས་པའི་བྱང་སེམས་རྣམས་ཀྱིས་ཟག་མེད་ཀྱི་ཕུང་པོ་ལྔ་སྦྱོང་ཚུལ་ཡོད་
དེ། ས་དང་པོར་ཆོས་ཉིད་མངོན་སུམ་དུ་རྟོ གས་ པའི་སྒོ་ནས་ཕུང་པོ་ལྔ་སྦྱོང་བའི་རྟེན་ཐོབ་སྟེ། ས་གཉིས་
པར་ཚུལ་ཁྲིམས་ཀྱི་ཕུང་པོ་སྦྱོང་། ས་གསུམ་པར་ཏིང་ངེ་འཛིན་གྱི་ཕུང་པོ་སྦྱོང་། ས་བཞི་པ། ས་ལྔ་
པ། ས་དྲུག་པ་གསུམ་དུ་ཤེས་རབ་ཀྱི་ཕུང་པོ་རྣམ་པར་སྦྱོང་། ལྷག་མ་བཞིར་འབྲས་བུ་བཞི་ཐོབ་པ་ལ་
གེགས་བྱེད་ ཀྱི་སྒྲིབ་པ་བཞི་སྦྱོང་བའི་སྒོ་ནས་རྣམ་པར་གྲོལ་བའི་ཕུང་པོ་སྦྱོང་ཞིང་། སངས་རྒྱས་ཀྱི་སར་
ཐོགས་པའི་སྒྲིབ་པ་སྦྱོང་བའི་སྒོ་ནས་རྣམ་པར་གྲོལ་བའི་ཡེ་ཤེས་ཀྱི་ཕུང་པོ་རྣམ་པར་སྦྱོང་བར་བྱེད་པའི་་་་་
ཕྱིར་ཏེ། དེ་ཉིད་ལས། ཆོས་ཉིད་རབ་ཏུ་རྟོགས་ནས་འདིར། །ཚུལ་ཁྲིམས་ཀྱི་ནི་ཕུང་པོ་སྦྱོང་། །
དེ་ཡི་འོག་ཏུ་ཏིང་འཛིན་དང༌། །ཤེས་རབ་ཕུང་པོ་རྣམ་པར་སྦྱོང༌། །དེ་ལས་གཞན་པ་དག་ལས་ནི། །
སྒྲིབ་རྣམས་ བཞི་ དང་ཐོགས་པ་ཡི། །སྒྲིབ་པ་ ལས་ནི་རྣམ་གྲོལ་དང༌། །གྲོལ་བའི་ཡེ་ཤེས་དམ་པར་
སྦྱོང་། །ཞེས་གསུངས་པའི་ཕྱིར།
བཞི་པ་ལ། ས་བཅུ་པོ་ལ་ཡོན་ཏན་གྱི་གྲངས་འཕེལ་བའི་ཁྱད་པར་ཡོད་དེ། ས་དང་པོར་སྐད་ཅིག་
མ་གཅིག་ལ་ཏིང་ངེ་འཛིན་མི་འདྲ་བ་བརྒྱ་ལ་སྙོམས་པར་འཇུག་ནུས། སངས་རྒྱས་བརྒྱའི་ཞལ་མཐོང་བ།
དེ་དག་གིས་བྱིན་གྱིས་བརླབས་པ་ཤེས་པ་དང༌། འཇིག་རྟེན་གྱི་ཁམས་མི་འདྲ་བ་བརྒྱ་གཡོ་བར་བྱེད་ནུས་
པ་ དང་། སངས་རྒྱས་ཀྱི་ཞིང་བརྒྱར་འགྲོ་ནུས་པ་དང་། འཇིག་རྟེན་གྱི་ཁམས་བརྒྱ་སྣང་བར་བྱེད་པ་
དང༌། སེམས་ཅན་བརྒྱ་སྨིན་པར་བྱེད་པ་དང༌། བསྐལ་པ་བརྒྱར་གནས་པར་བྱེད་པ་དང༌། བསྐལ་པ་
བརྒྱའི་སྔོན་དང་ཕྱི་མའི་མཐའ་ལ་ཡེ་ཤེས་ཀྱི་གཟིགས་པ་འཇུག་པ་ དང༌། ཆོས་ཀྱི་སྒོ་མི་འདྲ་བ་བརྒྱ་
སྒྲི
480



-
-
，
འབྱེད་པ་དང༌། རང་གི་ལུས་བརྒྱར་སྤྲུལ་ནུས་པ་དང༌། ལུས་རེ་རེའི་འཁོར་དུ་སེམས་ཅན་ བརྒྱ་བརྒྱས་
བསྐོར་བ་སྐད་ཅིག་མ་གཅིག་ལ་སྟོན་ནུས་པ་སྟེ་ཡོན་ཏན་གྱི་སྡེ་ཚན་བརྒྱ་ཕྲག་བཅུ་གཉིས་ཐོབ་ལ། དེ་
བཞིན་དུ་ས་ག ཉིས་པར་སྐད་ཅིག་མ་གཅིག་ལ་ཏིང་ངེ་འཛིན་མི་འདྲ་བ་སྟོང་ལ་སྙོམས་པར་འཇུག་ནུས་པ་་་
དང་། སངས་རྒྱས་སྟོང་མཐོང་བ་སོགས། ཡོན་ཏན་སྡེ་ཚན་སྟོང་ཕྲག་བཅུ་གཉིས་དང༌། ས་གསུམ་
པར་སྐད་ཅིག་མ་གཅིག་ལ་ཏིང་ངེ་འཛིན་འབུམ་ཕྲག་གཅིག་ལ་སྙོམས་པར་འཇུག་པ་དང༌། སངས་རྒྱས་
འབུ མ་ཕྲག་གཅིག་མཐོང་བ་སོགས་ཡོན་ཏན་འབུམ་ཕྲག་སྡེ་ཚན་བཅུ་གཉིས་དང༌། ས་བཞི་པར་སྐད་
ཅིག་མ་གཅིག་ལ་ཏིང་ངེ་འཛིན་བྱེ་བ་ཕྲག་བརྒྱ་ལ་སྙོམས་པར་འཇུག་པ་སོགས་ཡོན་ཏན་སྡེ་ཚན་བྱེ་བ་ཕྲག་་
བརྒྱ་བཅུ་གཉིས་དང་། ས་ལྔ་པར་ཏིང་ངེ་འཛིན་བྱེ་བ་ཕྲག་སྟོང་ལ་སྙོམས་པར་འཇུག་པ་སོགས་ཡོན་ཏན་
སྡེ་ཚན་བྱེ་བ་ཕྲག་སྟོང་བཅུ་གཉིས་དང་། ས་དྲུག་པར་ཏིང་ངེ་འཛིན་བྱེ་བ་བརྒྱ་ཕྲག་སྟོང་ལ་སྙོམས་པར་
འཇུག་པ་སོགས་ཡོན་ཏན་སྡེ་ཚན་བྱེ་བ་བརྒྱ་ཕྲག་སྟོང་བཅུ་གཉིས་དང༌། ས་བདུན་པར་ ཏིང་ངེ་འཛིན་བྱེ་
བ་ཕྲག་ཁྲིག་འབུ མ་ལ་སྙོམས་པར་འཇུག་པ་སོགས་ཡོན་ཏན་སྡེ་ཚན་བྱེ་བ་ཕྲག་ཁྲིག་འབུ མ་ཕྲག་བཅུ་ག ཉིས་
དང་། ས་བརྒྱད་པར་ཏིང་ངེ་འཛིན་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འབུམ་ཕྲག་གཅིག་
གི་རྡུལ་ཕྲ་རབ་ཀྱི་གྲངས་དང་མཉམ་པ་ལ་སྙོམས་པར་འཇུག་པ་སོགས་ཡོན་ཏན་སྡེ་ཚན་སྟོང་གསུམ་གྱི་་་་་
འཇིག་རྟེན་གྱི་ཁམས་འབུམ་ཕྲག་གཅིག་གི་རྡུལ་ཕྲ་རབ་ཀྱི་གྲངས་དང་མཉམ་པ་བཅུ་གཉིས་དང་། ས་
དགུ་པར་སྟོང་གསུམ་གྱི་འཇིག་རྟེན་གྱི་ཁམས་གྲངས་མེད་པ་འབུམ་ཕྲག་བཅུའི་རྡུལ་ཕྲ་རབ་ཀྱི་གྲངས་ དང་་
མཉམ་པའི་ཏིང་ངེ་འཛིན་ལ་སྙོམས་པར་འཇུག་པ་སོགས་ཡོན་ཏན་སྡེ་ཚན་སྟོང་གསུམ་གྱི་འཇིག་རྟེན་གྱི་་་་་
ཁམས་གྲངས་མེད་པ་འབུམ་ཕྲག་བཅུའི་རྡུལ་གྱི་གྲངས་དང་མཉམ་པ་བཅུ་གཉིས་དང་། ས་བཅུ་པར་སྐད་
ཅིག་མ་གཅིག་ལ་སངས་རྒྱས་ཀྱི་ཞིང་བརྗོད་དུ་མེད་ པའི་ཡང་བརྗོད་དུ་མེད་ པའི་རྡུལ་ཕྲ་རབ་ཀྱི་གྲངས་་་་་
དང་མཉམ་པའི་ཏིང་ངེ་འཛིན་ལ་སྙོམས་པར་འཇུག་ནུས་པ་སོགས། ཡོན་ཏན་སྡེ་ཚན་སངས་རྒྱས་ཀྱི་
ཞིང་ བརྗོད་དུ་མེད་པའི་ཡང་བརྗོད་དུ་མེད་ པའི་རྡུལ་ཕྲ་རབ་ཀྱི་གྲངས་དང་མཉམ་པ་བཅུ་གཉིས་ཐོབ་པའི་
བར་རྣམས་སུ་ཡོད་ པའི་ཕྱིར།
ལྔ་པ་ལ། དབང་དང༌། རྣམ་སྨིན་གྱི་སྐྱེ་བ་གཉིས་ལས། དང་པོ་ལ་དུ་མ་ཡོད་དེ། བྱང་སེམས་
མོས་སྤྱོད་པ་རྣམས་འདོད་པར་ལས་དབང་གིས་སྐྱེ་བ་ལེན་པ་ དང༌། ས་ཐོབ་པ་རྣམས་ཀྱིས་དུད་འགྲོ་
སོགས་དམན་གནས་སུ་སྨོན་ལམ་གྱི་དབང་གིས་སྐྱེ་བ་དང༌། བསམ་གཏན་གྱི་དབང་གིས་གཟུགས་ཁམས་
སུ་སྐྱེ་བ་སོགས་བཟློག་ནས་འདོད་པར་སྐྱེ་བ་ཏིང་ངེ་འཛིན་གྱི་སྐྱེ་བ་དང༌། སྤྲུལ་པ་དགའ་ལྡན་གྱི་ གནས་
ik
481



•
ལ་སོགས པར་ སྐྱེ་བ་སྟོན་པ་ད བང་འབྱོར་བའི་ ད བང་གིས་སྐྱེ་བ་རྣམས་སུ་ཡོད་ པའི་ ཕྱིར་ཏེ།
མདོ་སྡེའི་རྒྱན་ལས། བློ་ལྡན་རྣམས་ཀྱི་ལས་དང་ནི། །གཞན་ཡང་སྨོན་ལམ་དག་དང་ནི། །
ཏིང་ངེ་འཛིན་དང་དབང་འབྱོར་བའི། །དབང་གིས་སྐྱེ་བར་འདོད་པ་ཡིན། །ཞེས་གསུངས་པའི་
ཕྱིར།
གཉིས་པ་ལ། ས་བཅུ་ལ་གནས་པའི་བྱང་སེམས་འཕགས་པ་ལ་རྣམ་སྨིན་གྱི་སྐྱེ་བ་འཛིན་ཚུལ་གྱི་
ཁྱད་པར་ཡོད་དེ། ས་དང་པོ་པས་འཛམ་བུ་གླིང་ལ་དབང་བའི་འཁོར་ལོས་སྒྱུར་བའི་ རྒྱལ་པོར་སྐྱེ་བ་
འཛིན༑ ས་གཉིས་པ་ པས་ གླིང་བཞི་ལ་དབང་བའི་འཁོར་ལོས་སྒྱུར་བའི་ རྒྱལ་པོར་སྐྱེ་བ་འཛིན། ས་
གསུམ་པ་པས་སུམ་ཅུ་རྩ་གསུམ་དང་། ས་བཞི་པ་པས་འཐབ་བྲལ་དང༌། ས་ལྔ་པ་པས་དགའ་ལྡན་
དང་༑ ས་དྲུག་པ་པས་འཕྲུལ་དགའ་དང་། ས་བདུན་པ་པས་གཞན་འཕྲུལ་དབང་བྱེད་ དང་། ས་བརྒྱད་
པ་ པས་སྟོང་གི་བདག་པོ། ས་དགུ་པ་པས་སྟོང་གཉིས་ཀྱི་བདག་པོ་ཚངས་པ་དང་། ས་བཅུ་པ་པས་
གནས་གཙང་མ་རྣམས་སུ་ལྷའི་ རྒྱལ་པོར་སྐྱེ་བ་འཛིན་པའི་བར་རྣམས་སུ་ཡོད་པའི་ཕྱིར།
དྲུག་པ་གཉེན་པོ་རྟོགས་པའི་ཁྱད་པར་ བཤད་པ་ལ། ས་བཅུ་ལ་ཆོས་ཉིད་རྟོགས་ཚུལ་མི་འདྲ་བའི་
ཁྱད་པར་བཅུ་ཡོད་དེ། ས་བཅུའི་མཉམ་གཞག་ཏུ་ཆོས་ཉིད་བདེན་མེད་དུ་མངོན་སུམ་དུ་རྟོགས་པ་ལ་
ཁྱད་པར་མེད་ ཀྱང་། རྗེས་ཐོབ་ཀྱི་ཚེ་ངེས་པ་མི་འདྲ་བ་རེ་རེ་འདྲེན་པས་རྟོགས་ཚུལ་མི་འདྲ་བའི་ཁྱད་
པར་རེ་རེ་ཡོད་ པའི་ཕྱིར། དེ་ལྟར་ཡང་། རྒྱན་སྣང་ལས། གང་གི་ཚེ་ཆོས་ཐམས་ཅད་བདག་མེད་པའོ་
ཞེས་བསྒོམས་པས་ཆ་མེད་པ་ཉིད་ཀྱི་ཆོས་ཀྱི་དབྱིངས་བདག་ཉིད་ཐམས་ཅད་ཀྱིས་རྟོགས་སུ་ཟིན་ཀྱང་ངེས་་
པ་སྐྱེད་པ་ལ་ལྟོས་ནས། ཀུན་ཏུ་འགྲོ་བའི་དོན་གྱིས་སོ་སོར་རྟོག་པའི་ཕྱིར་ཆོས་ཐམས་ཅད་ངོ་བོ་ཉིད་
མེད་པར་མངོན་དུ་བྱེད་པའི་ཤེས་པ་ཤིན་ཏུ་གསལ་བ་སྐྱེ་བར་འགྱུར་བ་དེའི་ཚེ། བྱང་ཆུབ་སེམས་དཔའི་
སྐྱོན་མེད་པ་ལ་ཡང་དག་པར་ཞུགས་པས་མཐོང་བའི་ལམ་ཐོབ་པར་འགྱུར་རོ། །ཞེས་གསུངས་པའི་ཕྱིར།
དེ་ཡང་ས་དང་པོར་ཆོས་དབྱིངས་དེ་རྒྱུད་ཐམས་ཅད་ལ་ཁྱད་པར་མེད་པར་ཀུན་ཏུ་འགྲོ་བའི་དོན་གྱི་་་་་་་
གནས་སུ་རྟོགས་པ་ཡིན་ཏེ། ས་དང་པོའི་མཉམ་གཞག་ཏུ་ཆོས་ཐམས་ཅད་ཀྱི་ཆོས་ཉིད་མངོན་སུམ་དུ་
རྟོགས་པའི་རྗེས་ཐོབ་ཏུ་དེ་ལྟར་རྟོགས་པའི་ཕྱིར། ས་གཉིས་པར་ཆོས་དབྱིངས་དེ་མཆོག་གི་དོན་དུ་རྟོགས་
ཏེ། ས་གཉིས་པའི་རྗེས་ཐོབ་ཏུ་ཆོས་དབྱིངས་དེ་སྒྲིབ་གཉིས་སྤངས་རུང་དུ་རྟོགས་པའི་ཕྱིར། ས་གཉིས་
པར་བྱང་ཆུབ་སེམས་དཔའི་ཚུལ་ཁྲི མས་གསུམ་ལྷག་པའི་སྒོ་ནས་ཐེག་ཆེན་གྱི་ལམ་ཐེག་དམན་གྱི་ལམ་ལས་་
མཆོག་ཡིན་པར་རྟོགས་པའི་ཕྱིར། ས་གསུམ་པར་ཆོས་དབྱིངས་རྒྱུ་མཐུན་གསུངས་པ་ཐོབ་པའི་མཆོག་གི་
482.



་
，
，
་
གནས་སུ་རྟོགས་ཏེ། ས་གསུམ་པར་ཐེག་པ་ཆེན་པོའི་གསུང་རབ་ཐོས་པ་འཚོལ་བ་ནི་རྒྱུ་མཐུན་དུ་རྗེས་
ཐོབ་ཏུ་རྟོགས་པའི་ཕྱིར། ས་བཞི་པར་ཚོས་དབྱིངས་དེ་ལུང་གི་ཆོས་སྲེད་པའི་འཛིན་པ་མེད་ པའི་དོན་གྱི་
གནས་སུ་རྟོགས་ཏེ། ས་བཞི་པར་ལུང་གི་ཆོས་ལ་སྲེད་པ་ཡང་ལོག་པའི་ཕྱིར་དང༌། ས་བཞི་པའི་རྗེས་
ཐོབ་ཏུ་བསླབ་པ་གསུམ་གྱི་ཡོན་ཏན་ཁྱད་པར་ཅན་ཐོབ་པའི་ཕྱིར། ས་ལྔ་པར་ངར་འཛིན་པའི་རྒྱུད་ཐ་
དད་པ་མེད་པའི་དོན་གྱི་གནས་སུ་རྟོགས་ཏེ། དེར་བདག་གཞན་ཐམས་ཅད་ཀྱི་ཆོས་ཉིད་རང་ བཞིན་
མཉམ་པ་ཉིད་དུ་རྟོགས་པའི་ ཕྱིར། ས་དྲུག་པར་ཆོས་དབྱིངས་དེ་ཉོན་མོ ངས་དང་རྣམ་དག་མ་ཡིན་ པའི་་་
དོན་གྱི་གནས་སུ་རྟོགས་ཏེ། ས་དྲུག་པའི་རྗེས་ཐོབ་ཏུ་རྟེན་འབྲེལ་གྱི་ཆོས་ཉིད་ལ་ཀུན་ནས་ཉོན་མོངས་པ་
དང་། རྣམ་བྱང་དུ་འགྱུར་བའི་ཆོས་གང་ཡང་མེད་པར་རྟོགས་ པའི་ཕྱིར་ཏེ། དེར་རྟེ ན་འབྲེལ་ཤེས་པའི་
ཤེས་རབ་ཐོབ་པའི་ཕྱིར། ས་བདུན་པར་ཆོས་དབྱིངས་དེ་ལུང་གི་ཆོས་ཀྱི་མཚན་མ་ལ་ཐ་དད་མེད་པའི་
དོན་གྱི་གནས་སུ་རྟོགས་པའི་ཕྱིར་ཏེ། དེར་མཚན་མ་མེད་ པའི་ཡོན་ཏན་ཐོབ་ པའི་སྒོ་ནས་ ལུང་གི་ཆོས་ལ་
མཚན་མར་འཛིན་པ་ལྡོག་པའི་ཕྱིར། ས་བརྒྱད་པར་ཆོས་དབྱིངས་དེ་བྲི་མེད་འཕེ ལ་མེད་ཀྱི་དོན་གྱི་གནས་
སུ་རྟོ གས་ཏེ། དེ་ལ་ཀུན་བྱང་བྲི་འཕེ ལ་མེད་པའི་དོན་གྱི་གནས་སུ་རྟོགས་པའི་ཕྱིར་ཏེ། ས་བརྒྱད་པར་
མི་རྟོག་པའི་ཡེ་ཤེས་ལ་དབང་ཐོབ་པའི་ ཕྱིར། ས་བརྒྱད་པར་ཆོས་དབྱིངས་དེ་མི་རྟོག་པའི་ཡེ་ཤེས་ལ་
ད བང་བ་དང༌། ཞིང་དག་པ་ལ་དབང་བའི་གནས་སུ་རྟོགས་ཏེ། ས་བརྒྱད་པར་མི་སྐྱེ་བའི་ཆོས་ལ་བཟོད་
པ་ཐོབ་པའི་ཕྱིར། ས་དགུ་པར་ཆོས་དབྱིངས་དེ་ཡེ་ཤེས་ལ་དབང་བའི་ གནས་སུ་རྟོགས་ཏེ། དེར་སོ་
སོར་ཡང་དག་པར་རིག་པ་བཞི་ཐོབ་ པའི་ཕྱིར། ས་བཅུ་པའི་རྗེས་ཐོབ་ཏུ་ཆོས་དབྱིངས་དེ་ལས་ལ་དབང་
བའི་གནས་ཉིད་དུ་རྟོགས་ཏེ། ས་བཅུ་པའི་རྗེས་ཐོབ་ཏུ་ཇི་ལྟར་བཞེད་པ་བཞིན་དུ་སྤྲུལ་ནས་སེམས་ཅན་
གྱི་དོན་བྱེད་པའི་ཕྱིར། དེ་ལྟར་ཆོས་དབྱིངས་བཅུ་ལ་སྒྲིབ་པའི་ཉོན་མོངས་ཅན་མ་ཡིན་ པའི་མི་ཤེས་པ་
ཤེས་སྒྲིབ་བཅུ་པོ་ཡང་གཉེན་པོ་ས་བཅུས་རིམ་པ་ལྟར་སྤོང་སྟེ། དེ་དག་གི་མི་མཐུན་ཕྱོགས་ཡིན་ པའི་
ཕྱིར། །
དེ་ལྟར་དབུས་མཐའ་ལས། ཀུན་ཏུ་འགྲོ་དོན་མཆོག་གི་དོན། །རྒྱུ་མཐུན་དོན་གྱི་མཆོག་ཉིད་
དང་༑ ༑ཡོངས་སུ་འཛིན་པ་མེད་དོན་དང༌། །རྒྱུད་རྣམས་ཐ་དད་མེད་དོན་དང༌། །ཉོན་མོངས་
རྣམ་དག་མིན་དོན་དང༌། །ཐ་དད་མེད་པའི་དོན་ཉིད་དང༌། །བྲི་མེད་འཕེལ་བ་མེད་དོན་དང༌། །
ད བང་ནི་རྣམ་པ་བཅུ་ཡི་གནས། །ཆོས་ཀྱི་དབྱིངས་ལ་མ་རིག་པ། །ཉོན་མོངས་པ་ཡིན་ སྒྲིབ་པ་བཅུ། །
ས་བཅུའི་མི་མཐུན་ཕྱོགས་རྣམས་ཀྱི། །གཉེན་པོ་དག་ནི་ས་ཡིན་ནོ། །ཞེས་གསུངས་པའི་ཕྱིར། །
:
，
483



གཞན་ཡང་། ས་བཅུ་པོ་དེ་ལ་ཏིང་ངེ་འཛིན་དང་སྲུང་བའི་ ཁྱད་པར་ཡོད་དེ། ས་དང་པོ་ནི།
རིན་ཆེན་ཡེ་ཤེས་ཡང་དག་འཕགས་ཞེས་བྱ་བའི་ཏིང་ངེ་འཛིན་གྱིས་ཐོབ་ཅིང་ཁྱད་པར་གྱི་བྱིན་རླབས་ཞེས་
བྱ་བའི་གཟུངས་ཀྱིས་སྲུང་ངོ༌། །ས་གཉིས་པ་ནི། གནས་མེད་པའི་ཏིང་ངེ་འཛིན་གྱིས་ཐོབ་ཅིང་གནས་
ཀྱིས་མི་ཐུབ་པའི་གཟུངས་ཀྱིས་སྲུང་ངོ༌། །ས་གསུམ་པ་ནི། རབ་ཏུ་མི་གཡོ་བའི་ཏིང་ངེ་འཛིན་རབ་ཏུ་
གནས་ པའི་གཟུངས། ས་བཞི་པ་ནི། ཕྱིར་མི་ལྡོག་པའི་ཏིང་ངེ་འཛིན་གྱི་གཟུངས། རབ་ཏུ་གནས་ པའི་
གཟུངས། གདུལ་དཀའ་བའི་ གཟུངས། ས་ལྔ་པ་ནི། རིན་པོ་ཆེའི་མེ་ཏོག་གི་ཏིང་ངེ་འཛིན་ཡོན་ཏན་
སྣ་ཚོགས་བཀོད་པའི་གཟུངས། ས་དྲུག་པ་ནི། ཉི་མའི་དཀྱིལ་འཁོར་གྱི་གཟི་བརྗིད་ཀྱི་གཟུངས། ཡེ་
ཤེས་ཀྱི་དཀྱིལ་འཁོར་སྒྲོན་མེའི་གཟུངས། ས་བདུན་པ་ནི། དོན་ཐམས་ཅད་འགྲུབ་པའི་ཁྱད་པར་དུ་
འཕགས་པའི་གཟུངས། ས་བརྒྱད་པ་ནི། དེ་ལྟར་སངས་རྒྱ ས་མངོན་སུམ་དུ་གཟིགས་པའི་གཟུངས་ཀྱིས་
སྲུང་ངོ་། །རྟོགས་པ་མེད་པའི་ཏོག་གི་གཟུངས་ཀྱིས་སྲུང་ངོ༌། །ས་དགུ་པ་ནི། ཡེ་ཤེས་སྒྲོན་མེའི་ཏིང་
ངེ་འཛིན་གྱི་གཟུངས་ཀྱིས་སྲུང་ངོ་། །སྒོ་མཐའ་ཡས་པའི་རྒྱུན་གྱི་གཟུངས་ཀྱིས་སྲུང་ངོ༌། །ས་བཅུ་བོ་
ནི༑ དཔའ་བར་འགྲོ་བའི་ཏིང་ངེ་འཛིན་གྱིས་ཐོབ་ཅིང་ཟད་མི་ཤེས་པའི་ཟ་མ་ཏོག་གི་གཟུངས་ཀྱིས་སྲུང་་
ངོ༌། །
བདུན་པ་སྤང་བྱ་མི་མཐུན་ཕྱོགས་ ཀྱི་ཁྱད་པར་བཤད་པ་ལ། ཐུན་མོང་མ་ཡིན་པ་ དང་། ཐུན་མོང་
བ་གཉིས་ལས། དང་པོ་ནི། ས་བཅུ་པོ་རེ་རེ་ལ་རང་གི་སྤང་བྱར་གྱུར་པའི་ཤིན་ཏུ་རྨོངས་པ་གཉིས་
གཉིས་དང་། དེའི་གནས་ངན་ལེན་མི་མཐུན་ཕྱོགས་རེ་ཡོད་དེ། ས་དང་པོ་ལ་གང་ཟག་དང་ཆོས་ལ་
མངོན་པར་ཞེན་པའི་རྨོངས་པ་དང༌། ངན་སོང་བའི་ཉོན་མོ ངས་པས་འཇིགས་པའི་རྨོངས་པ་དང༌། ས་
གཉིས་པ་ལ་ལྟུང་བ་ཕྲ་མོའི་འཁྲུལ་བ་ལ་རྨོངས་པ་ དང༌། ལས་ཀྱི་རྣམ་པ་སྣ་ཚོགས་ལ་མངོན་པར་ཞེན་
པའི་རྨོངས་པ་ དང་། ས་གསུམ་པ་ལ་འདོད་ཆགས་ཀྱི་རྨོངས་པ་དང་། ཐོས་པའི་གཟུངས་ཡོངས་སུ་
རྫོགས་པ་ལ་མངོན་པར་ཞེན་པའི་རྨོངས་པ་དང༌། ས་བཞི་པ་ལ་སྙོམས་འཇུག་ལ་སྲེད་པའི་རྨོངས་པ་
དང་། ཆོས་ལ་སྲེད་པའི་རྨོངས་པ་དང༌། ས་ལྔ་པ་ལ་འཁོར་བ་ལ་གཅིག་ཏུ་མི་ཕྱོགས་ཤིང་མངོན་དུ་
ཕྱོགས་པ་ཡིད་ལ་བྱེད་པའི་རྨོངས་པ་དང་། མྱང་འདས་ལ་གཅིག་ཏུ་མི་ཕྱོགས་ཤིང་མངོན་དུ་ཕྱོགས་པ་
ཡིད་ལ་བྱེད་ པའི་རྨོངས་པ་དང༌། ས་དྲུག་པ་ལ་འདུ་བྱེད་ཀྱི་འཇུག་པ་མངོན་དུ་བྱ་བ་ལ་རྨོངས་པ་ དང་།
མཚན་མ་མང་པོ་འབྱུང་བ་ལ་རྨོངས་པ་དང༌། ས་བདུན་པ་ལ་མཚན་མ་ཕྲ་མོ་འབྱུང་བའི་རྨོངས་པ་དང༌།
མཚན་མེད་ཡིད་ལ་བྱེད་པའི་ཐབས་ལ་རྨོངས་པ་དང་། ས་བརྒྱད་པ་ལ་མཚན་མེད་ལ་རྩོལ་བའི་རྨོངས་པ་
484



དང་། མཚན་མར་འཛིན་པ་ལ་དབང་ཐོབ་པའི་རྨོངས་པ་དང༌། ས་དགུ་པ་ལ་ཆོས་བསྟན་པ་དང་ཆོས་
ཀྱི་ཚིག་དང་ཡི་གེ་དཔག་ཏུ་མེད་པ་ དང་གོང་ནས་གོང་དུ་ཤེས་རབ་དང་སྤོབས་པ་ལ་གཟུངས་ཀྱི་དབང་ལ་་
དང་། སྤོབས་པའི་དབང་ལ་རྨོངས་པ་དང༌། ས་བཅུ་པ་ལ་མངོན་ཤེས་ཆེན་པོ་ལ་དང༌། གསང་བ་ཕྲ་
མོ་ལ་འཇུག་པ་ལ་རྨོངས་པ་དང༌། བཅུ་གཅིག་པ་ཤེས་བྱ་ཐམས་ཅད་ལ་ཆགས་པ་ཤིན་ཏུ་ཕྲ་མོ་དང་།
ཐོགས་པ་ཤིན་ཏུ་རྨོངས་པ་གཉིས་རྣམས་སུ་ཡོད་པའི་ཕྱིར་ཏེ།
ས་ལ་འཇུག་པ་ལས། ཡན་ལག་བཅུ་གཅིག་རྫོགས་གྱུར་པས། །རབ་དགའ་ལ་སོགས་ས་བཅུ་
གཅིག །རྨོངས་གཉིས་གནས་ངན་ལེན་གཅིག་པ། ་ །མི་མཐུན་ཕྱོགས་ཏེ་ཐ་དད་འདོད། །ཅེས་
གསུངས་པའི་ཕྱིར།
， གཉིས་པ་ལ་མཐོང་སྤང་ལོག་ཞུགས་ཀྱི་སྒོ་ནས་དབྱེ་བ་དང༌། སྒོམ་སྤང་སའི་སྒོ་ནས་དབྱེ་བ་དང༌།
དེ་ལྟར་ཕྱེ་བའི་རྣམ་གཞག་དཔྱད་པ། ཇི་ལྟར་སྤོང་ཚུལ་དང་བཞི་ལས། དང་པོ་ལ། སྤྱིའི་གྲངས་དང༌།
ལོག་པར་འཇུག་ཚུལ་གཉིས་ལས།
དང་པོ་ལ། སྤྱིར་ཐེག་ཆེན་གྱི་མཐོང་སྤང་ཉོན་སྒྲིབ་ལ་བརྒྱ་དང་བཅུ་གཉིས། མཐོང་སྤང་ཤེས་
སྒྲིབ་ལ་བརྒྱ་དང་བརྒྱུད་ཡོད་དེ། འདོད་པའི་སས་བསྡུས་ཀྱི་མཐོང་སྤང་ཉོན་མོངས་བཞི་བཅུ། གོང་
མའི་སས་བསྡུས་ཀྱི་མཐོང་སྤང་ཉོན་མོངས་བདུན་ཅུ་རྩ་གཉིས་ཡོད་པ་གང་ཞིག ཐེག་ཆེན་གྱི་མཐོང་སྤང་
དུ་གྱུར་ པའི་འདོད་པའི་སས་བསྡུས་ཀྱི་མཐོང་སྤང་ཤེས་སྒྲིབ་སོ་དྲུག གཟུགས་གཟུགས་མེད་ཀྱི་སས་
བསྡུས་ཀྱི་སོ་དྲུག་སོ་དྲུག་ཡོད་པའི་ཕྱིར། དང་བོ་གྲུབ་སྟེ། དེར་གྱུར་པའི་འདོད་པའི་སས་བསྡུས་ཀྱི་
སྡུག་བསྔལ་མཐོང་སྤང་ཉོན་མོ ངས་བཅུ། ཀུན་འབྱུང་མཐོང་སྤང་ཉོན་མོངས་བཅུ། འགོག་པ་མཐོང་
སྤང་ཉོན་མོངས་བཅུ། ལམ་མཐོང་སྤང་ཉོན་མོངས་བཅུ་ཡོད་ པའི་ཕྱིར། དང་པོ་གྲུབ་སྟེ། འདོད་པའི་
སས་བསྡུས་ཀྱི་སྡུག་བསྔལ་མཐོང་སྤང་ཉོན་མོངས་སུ་གྱུར་པའི་འདོད་ཆགས། ཁོང་ཁྲོ། ང་རྒྱལ། ཉོན་
མོངས་ཅན་གྱི་མ་རིག་པ། ཐེ་ཚོམ་ཉོན་མོངས་ཅན། འཇིག་ཚོགས་སུ་ལྟ་བ། ལོག་པར་ལྟ་བ། མཐར་
འཛིན་པར་ལྟ་བ། ལྟ་བ་མཆོག་འཛིན། ཚུལ་ཁྲིམས་དང་བརྟུལ་ཞུགས་མཆོག་འཛིན་རྣམས་སུ་ཡོད་
པའི་ཕྱིར། །
དེས་ཕྱི་མ་གསུམ་ལ་རིགས་འདྲ་སྟེ། རྒྱན་སྣང་ལས། འདིར་ཡང༌། འདོད་ཆགས་དང༌། ཁོང་
ཁྲོ་དང༌། ང་རྒྱལ་དང༌། མ་རིག་པ་དང༌། ཐེ་ཚོམ་དང་། འཇིག་ཚོགས་སུ་ལྟ་བ་དང༌། ལོག་པར་
ལྟ་བ་དང༌། མཐར་འཛིན་པར་ལྟ་བ་དང༌། ལྟ་བ་མཆོག་ཏུ་འཛིན་པ་དང༌། ཚུལ་ཁྲི མས་དང་བརྟུལ་
485



ཁྲི
ཞུགས་མཆོག་ཏུ་འཛིན་པ་རྣམས་འདོད་ པའི་ ཁམས ན་ བདེན་ པ་ ངཞིའི་མཐོང བས་སྤང བར བྱ བའི བཞི་ ་་
བཅུ་ཡིན་ནོ། །ཞེས་གསུངས་པ་དང༌། ཀུན་བཏུས་སུ་ཡང་། འདོད་པའི་ ཁམས་ན་སྡུག་བསྔལ་མཐོང་
བས་སྤང་བར་བྱ་བ་ནི་བཅུ་ཡིན་ནོ། །སྡུག་བསྔལ་མཐོང་བས་སྤང་བར་བྱ་བ་ལ་ཇི་ལྟ་བ་བཞིན་དུ་ཀུན་
འབྱུང་དང་འགོག་པ་དང་ལམ་མཐོང་བས་སྤང་བར་བྱ་བ་ཡང་དེ་བཞིན་ནོ། །ཞེས་གསུངས་པའི་ཕྱིར།
རྩ་རྟགས་གཉིས་པ་གྲུབ་སྟེ། གཟུགས་ཀྱི་སས་བསྡུས་ཀྱི་ཐེག་ཆེན་གྱི་མཐོང་སྤང་སོ་དྲུག གཟུགས་
མེད་ ཀྱི་སས་བསྡུས་ཀྱི་སོ་དྲུག་ཡོད་ པའི་ཕྱིར། དང་པོ་གྲུབ་སྟེ། གཟུགས་ཀྱི་སས་བསྡུས་ཀྱི་ཐེག་ཆེན་གྱི་
སྡུག་བསྔལ་མཐོང་སྤང་ཉོན་མོངས་སུ་གྱུར་པའི་འདོད་ཆགས། ང་རྒྱལ། ཉོན་མོངས་ཅན་གྱི་མ་རིག་
པ། ཉོན་མོངས་ཅན་གྱི་ཐེ་ཚོམ། འཇིག་ལྟ། ལོག་ལྟ། མཐར་ལྟ། ལྟ་བ་མཆོག་འཛིན། ཚུལ་
ཁྲི མས་དང་བརྟུལ་ཞུགས་མཆོག་འཛིན་ཏེ་དགུ དེ ས་ལྷག་མ་གསུམ་ལ་རིགས་འདྲ་བའི་ཕྱིར།
གཉིས་པ་གྲུབ་སྟེ། སྔར་བཞིན་ཡོད་པའི་ཕྱིར་ཏེ། རྒྱུ ན་སྣང་ལས། དེ་བཞིན་དུ་གཟུགས་དང་
གཟུགས་མེད་པ་ན་བདེན་པ་བཞིའི་མཐོང་བས་སྤང་བར་བྱ་བའི་ཁོང་ཁྲོ་བརྒྱུད་བོར་ནས་བདུན་ཅུ་རྩ་་་་་་
གཅིག་གོ །ཞེས་དང༌། ཀུན་བཏུས་ལས། གཟུགས་ཀྱི་ཁམས་ན་སྡུག་བསྔལ་མཐོང་བས་སྤང་བར་བྱ་
བ་དག་ནི་དགུ་འོ། །སྡུག་བསྔལ་མཐོང་བས་སྤང་བར་བྱ་བ་ལ་ཇི་ལྟ་བ་བཞིན་ཀུན་འབྱུང་དང་འགོག་པ་
དང་ལམ་མཐོང་བས་སྤང་བར་བྱ་བ་ཡང་དེ་བཞིན་ནོ། །གཟུགས་ཁམས་ཇི་ལྟ་བར་ གཟུགས་མེད་ པའི་
ཁམས་ན་ཡང་དེ་བཞིན་ནོ། །དེ་དག་མདོར་བསྡུ་ན་མཐོང་བས་སྤང་བར་བྱ་བའི་ཉོན་མོངས་པ་བརྒྱ་རྩ་
བཅུ་གཉིས་སོ། །ཞེས་གསུངས་པའི་ཕྱིར།
རྩ་རྟགས་གསུམ་པ་གྲུབ་སྟེ། འདོད་པའི་སས་བསྡུས་ཀྱི་མཐོང་སྤང་ཤེས་སྒྲིབ་ལྡོག་པ་གཟུང་རྟོག་
དགུ དེའི་འཇུག་པ་གཟུང་རྟོ ག་དགུ དེའི་རྫས་འཛིན་རྟོག་པ་དགུ དེའི་བཏགས་འཛིན་རྟོག་པ་
དགུ་སྟེ་སོ་དྲུག་ཡོད་ པའི་ཕྱིར། །
བཞི་པ་གྲུབ་སྟེ། དེས་རིགས་འདྲ་བའི་ཕྱིར།
གཉིས་པ་ལ། འོ་ན། མཐོང་སྤང་ཉོན་མོངས་རྣམས་ལོག་ཞུགས་ཀྱི་སྒོ་ནས་བཤད་ན། འཇུག་
མཁན་བཞིན་དུ། འཇུག་ཡུལ་ནི་གང༌། འཇུག་ཚུལ་ཇི་ལྟ་བུ་ཞེ་ན། འཇུག་མཁན་ནམ། འཇུག་པ་
པོ་ལ་བཅུར་ཡོད་དེ། དེ་ལ་འདོད་ཆགས་སོགས་སྔར་དྲངས་པ་བཅུ་ཡོད་ པའི་ཕྱིར། འཇུག་པའི་ཡུལ་
ཡང་ཡོད་དེ། བདེན་པ་བཞི་པོ་དེ་ཡིན་ པའི་ཕྱིར། འཇུག་ཚུལ་གསུམ་ཡོད་དེ། དངོས་སུ་ལོག་པར་
ཞུགས་པ་དང༌། བརྒྱུད་ནས་ལོག་པར་ཞུགས་པ་དང༌། ་ད བང་གིས་ལོག་པར་ཞུགས་པ་རྣམས་སུ་ཡོད་
486



པའི་ ཕྱིར། དང་པོ་གྲུབ་སྟེ། འཇིག་ལྟ། ལོག་ལྟ། མཐར་ལྟ། མ་རིག་པ། ཐེ་ཚོམ་སྟེ་ལྔ་ནི་ བདེན་
པ་ལ་དངོས་སུ་ལོག་པར་ཞུགས་ པའི་ཕྱིར་ཏེ། འཇིག་ལྟས་བདེན་པ་བཞི་ལ་བདག་དང་བདག་གི་བར་
འཛིན། ལོག་ལྟས་བདེན་པའི་རྣམ་པ་དེ་དང་དེ་དག་མེད་པར་ལྟ་བའམ་དེ་དག་ཇི་ལྟར་གསུངས་པ་ལས་
བདེན་པའི་རྣམ་པར་སྒྲོ་འདོགས་པར་བྱེད། མཐར་ལྟས་བདེན་བཞི་ལ་རྟག་པ་དང་ཆད་པར་འཛིན། །
ཉོན་མོངས་ཅན་གྱི་མ་རིག་པས་ བདེན་བཞིའི་རང་བཞིན་ལ་རྨོངས་པ་དང༌། ཐེ་ཚོམ་ཉོན་མོངས་ཅན་
གྱིས་དེ་དག་ལ་དེ་ལས་བསྟན་པ་ལྟར་ཡིན་ མིན་ཡིད་གཉིས་ཟ་བས་བདེན་བཞི་ལ་ཉོན་མོངས་པ་གཞན་གྱིས་
བར་མ་ཆོད་པར་ཕྱིན་ཅི་ལོག་ཏུ་འཛིན་པའི་ཕྱིར། གཉིས་པ་གྲུབ་སྟེ། ལྟ་བ་མཆོག་འཛིན་དང༌། ཚུལ་
ཁྲི མས་དང་བརྟུལ་ཞུགས་མཆོག་འཛིན་དང༌། འདོད་ཆགས་དང༌། ང་རྒྱལ་ཏེ་བཞི་ནི་བདེན་བཞི་ལ་
བརྒྱུད་ནས་ལོག་པར་ཞུགས་ པའི་ཕྱིར་ཏེ། དང་པོ་དེས་བདེན་བཞི་ལ་དངོས་སུ་ལོག་པར་ཞུགས་ པའི་ལྟ་
བ་ལ་མཆོག་ཏུ་སྒྲོ་འདོགས། གཉིས་པས་ལྟ་ངན་དང་འབྲེལ་བའི་སྤྱོད་ངན་ལས་བདག་གྲོལ་དང་ངེས་
འབྱིན་དུ་ལྟ། གསུམ་པས་ལྟ་ངན་དེ་ལ་སྲེད་པར་བྱེད། བཞི་པས་ ལྟ་ངན་གྱིས་སེམས་ཁེངས་པར་བྱེད་
པས་ བདེན་པ་དང་བར་དུ་དམིགས་ཚུལ་གཞན་གྱིས་བར་ཆོད་པའི་ཉོན་མོངས་ལ་ཕྱིན་ཅི་ལོག་ཏུ་དམིགས་་
པའི་ཕྱིར་རོ། །
གསུམ་པ་གྲུབ་སྟེ། ཁོང་ཁྲོའི་དབང་གིས་ལོག་པར་ཞུགས་པའི་ཕྱིར་ཏེ། དེ་རང་གི་ལྟ་བ་དང་མི་
མཐུན་པའི་ལྟ་བ་ལ་ཀུན་ནས་མནར་སེམས་པའི་དབང་གིས་ལོག་པར་ཞུགས་པའི་ཕྱིར་རོ། །
གཉིས་པ་སྒོམ་སྤང་སའི་སྒོ་ནས་དབྱེ་བ་ལ། སྤྱིར་ཐེག་ཆེན་གྱི་སྒོམ་སྤང་ཉོན་སྒྲིབ་དང༌། ཤེས་སྒྲིབ་
ག ཉིས་སུ་ཡོད་དེ། ཐེག་ཆེན་གྱི་སྒོམ་སྤང་ཉོན་མོངས་བཅུ་དྲུག་དང་། ཐེག་ཆེན་གྱི་སྒོམ་སྤང་ཤེས་སྒྲིབ་
བརྒྱ་དང་བརྒྱད་རྣམས་སུ་ཡོད་པའི་ཕྱིར། དང་པོ་གྲུབ་སྟེ། འདོད་པའི་སས་བསྡུས་ཀྱི་ཐེག་ཆེན་གྱི་སྒོམ་
སྤང་ཉོན་མོངས་སུ་གྱུར་པའི་འདོད་ཆགས་ དང༌། ཞེ་སྡང་། ང་རྒྱལ། ཉོན་མོངས་ཅན་གྱི་མ་རིག་པ།
འཇིག་ལྟ། མཐར་འཛིན་ལྟ་བ་སྟེ་དྲུག གཟུགས་ཀྱི་སས་བསྡུས་ཀྱི་ཐེག་ཆེན་གྱི་སྒོམ་སྤང་ཉོན་མོངས་སུ་
གྱུར་པའི་འདོད་ཆགས། ང་རྒྱལ། ཉོན་མོ ངས་ཅན་གྱི་མ་རིག་པ། འཇིག་ལྟ། མཐར་འཛིན་པའི་ལྟ་
བ་སྟེ་ལྔ། དེ་བཞིན་དུ་གཟུགས་མེད་ཀྱི་སས་བསྡུས་ཀྱི་དེ་ལྔ་རྣམས་སུ་ཡོད་པའི་ཕྱིར་ཏེ། རྒྱུན་སྣང་
ལས། དེ་བས་ན་ས་དང་པོའི་སྐད་ཅིག་མ་དང་པོ་ནི་མཐོང་བའི་ལམ་ཡིན་ལ། དེ་ལས་གཞན་སྐད་ཅིག་
གཉིས་པ་ལ་སོགས་པ་ནས་རྡོ་རྗེ་ལྟ་བུར་བརྗོད་པ་བར་ཆད་མེད་པའི་ལམ་གང་ལས་དེ་མ་ཐག་ཏུ་སངས་་་་
རྒྱུས་ཀྱི་ས་ཀུན་ཏུ་འོད་ཐོབ་པར་འགྱུར་བའི་བར་འདི་ཐམས་ཅད་ནི་ཆོས་ཀྱི་དབྱིངས་མཆོག་གི་དོན་ལ་་་་་
487



སོགས་པ་སོ་སོར་རྟོག་པ་སྒོམ་པའི་ལམ་ཡིན་པའི་ཕྱིར་བཤད་དོ། །དེ་ལ་ཡང་ཉོན་མོངས་པ་དྲུག་ཅི་
རིགས་པར་སྤོང་སྟེ། འདི་ལྟ་སྟེ། འདོད་ཆགས་ དང༌། ཞེ་སྡང་དང༌། ང་རྒྱལ་དང༌། མ་རིག་པ་
དང༌། འཇིག་ཚོགས་སུ་ལྟ་བ་དང༌། མཐར་འཛིན་པར་ལྟ་བ་སྟེ་འདོད་པ་ན་སྤྱོད་པ་དྲུག་གོ །དེ་དག་
ཉིད་ལས་ཞེ་སྡང་བཏོན་པས་གཟུགས་དང་གཟུགས་མེད་པ་ན་སྤྱོད་པ་བཅུ་ཡིན་ནོ། །མཐོང་བ་དང་སྒོམ་
པའི་ལམ་ལ་ཡོངས་སུ་སྦྱོང་བའི་ཆོས་ཀྱི་དབྱེ་བས་རབ་ཏུ་དགའ་བ་ལ་སོགས་པའི་ས་བཅུར་རྣམ་པར་་་་་་་
བཞག ཅེས་དང་། ཀུན་བཏུས་ལས། འདོད་པའི་ཁམས་ན་སྒོམ་པས་སྤང་བར་བྱ་བ་དྲུག་གོ །
འཇིག་ཚོགས་ལ་ལྟ་བ་དང༌། མཐར་འཛིན་པར་ལྟ་བ་ལྷན་ཅིག་ཏུ་སྐྱེས་པ་དང༌། འདོད་ཆགས་དང༌།
ཁོང་ཁྲོ་དང༌། ང་རྒྱལ་དང་། ་མ་རིག་པའོ། །གཟུགས་ཁམས་ན་ཁོང་ཁྲོ་མ་གཏོགས་པ་ལྔའོ། །
གཟུགས་ཁམས་ན་ཇི་ལྟ་བར་གཟུགས་མེད་པའི་ཁམས་ན་ཡང་དེ་བཞིན་ཏེ། དེ་དག་མདོར་བསྡུ་ན་ཉོན་
མོངས་པ་བཅུ་དྲུག་ནི་སྒོམ་པས་སྤང་བར་བྱ་བར་རིགས་སོ། །ཞེས་གསུངས་པའི་ཕྱིར། དེ་ལ་དབྱེ་ན་
ཞེ་དྲུག་ཡོད་དེ། འདོད་པ་ན་དྲུག བསམ་གཏན་བཞི་ལ་ལྔ་བཞི་ཉི་ཤུ། གཟུགས་མེད་ བཞི་ལ་ལྔ་བཞི་
ཉི་ཤུ་ཡོད་པའི་ཕྱིར། ས་ལ་ཆེ་འབྲིང་ཆུང་ངུའི་རྣམ་པའི་སྒོ་ནས་ཕྱེ་ན་ས་དགུ་པོ་རེ་རེ་ལ། ཁོང་ཁྲོ་ཞེ་
སྡང་མ་གཏོགས་པ་ལྔ་ལ་དགུ་དགུར་ཕྱེ་བས་གྱ་གཅིག་པ་ལྔ། འདོད་པའི་ཁོང་ཁྲོ འ མ་ཞེ་སྡང་ལ་དགུར་
ཕྱེ་བས་བཞི་བརྒྱ་དང་བཅུ་བཞི་ཡོད་དོ། །རྩ་རྟགས་གཉིས་པ་གྲུབ་སྟེ། འདོད་པའི་སས་བསྡུས་ཀྱི་ཐེག་
ཆེན་ གྱི་སྒོམ་སྤང་ཤེས་སྒྲིབ་འཇུག་པ་གཟུང་རྟོག་དགུ ལྡོག་པ་གཟུང་རྟོག་དགུ རྫས་འཛིན་རྟོག་པ་
དགུ བཏགས་འཛིན་རྟོག་པ་དགུ་སྟེ་སོ་དྲུག དེ་བཞིན་དུ་གཟུགས་གཟུགས་མེད་ལ་ཡང་སོ་དྲུག་སོ་
དྲུག་ཏུ་ཡོད་པའི་ཕྱིར།
གསུམ་པ་དེ་ལྟར་ཕྱེ་བའི་རྣམ་གཞག་དཔྱད་པ་ལ། ཅིའི་ཕྱིར་མཐོང་སྤང་རྣམས་ལ་ལོག་ཞུགས་ཀྱི་
སྒོ་ནས་དང་། སྒོམ་སྤང་རྣམས་ལ་སའི་སྒོ་ནས་འབྱེད་ཅེ་ན། མཐོང་སྤང་ལ་ལོག་ཞུགས་ཀྱི་སྒོ་ནས་འབྱེད་
པའི་རྒྱུ་མཚན་ཡོད་དེ། མཐོང་སྤང་དེ་གྲུབ་མཐའ་ངན་པས་ཡིད་བསླད་པས་ བསྐྱེད་པའི་རིགས་སམ་ཆ་
ཡིན་ པས་ བདེན་པ་མངོན་སུམ་དུ་མཐོང་བ་ཙམ་གྱིས་སྤོང་བའི་རྒྱུ་མཚན་གྱིས་དེ་ལྟར་ཕྱེ་བ་ཡིན་ པའི་ཕྱིར།
སྒོམ་སྤང་སའི་སྒོ་ནས་འབྱེད་པའི་རྒྱུ་མཚན་ཡོད་དེ། སྒོམ་སྤང་དེ་བདེན་པ་མངོན་སུམ་དུ་མཐོང་བ་
བསྒོམས་པས་ཆེ་རིམས་ནས་རིམ་པར་སྤོང་དགོས་ཀྱི། བདེན་པ་མངོན་སུམ་དུ་མཐོང་བ་ཙམ་གྱིས་སྤོང་
མི་ནུས་པའི་ཕྱིར། དེ་གྲུབ་མཐའ་ངན་པས་ཀུན་བཏགས་པ་ཙམ་ལས་བྱུང་བ་མ་ཡིན་ པར་ཐོག་མ་མེད་པ་
ནས་རྗེས་སུ་ཞུགས་པ་ལྷན་སྐྱེས་ཀྱི་ཆ་ཕྲ་བ་ཡིན་ པའི་ཕྱིར།
488



སྤྱིར་སྤང་བྱ་ཙམ་ལ། ངོ་བོ། དབྱེ་བ། བསྡུ་བ། སོ་སོའི་རང་ བཞིན་ནོ། །
དང་པོ་ནི། མངོན་མཐོ་དང་ངེས་ལེགས་གང་རུང་གི་ཡོན་ཏན་མཐོང་ཞིང་ཐོབ་པ་ལ་གེགས་བྱེད་ཀྱི་
སྒྲིབ་པའི་རིགས་སུ་གནས་པ་གང་ཞིག རང་གི་གཉེན་པོ་སྟོ བས་ལྡན་གྱི་སྤང་བྱར་དམིགས་པ། འདིར་
བསྟན་སྤང་བྱའི་མཚན་ཉིད། གཉིས་པ་ནི། རྒྱས་པར་དབྱེ་ན། སྤང་གཉེན་གྱི་རྣམ་དབྱེ་མཐའ་ཡས་པ་
ཡོད་ཀྱང་ཅུང་ཟད་དབྱེ་ན། འཇིག་རྟེན་པའི་ལམ་གྱི་སྤང་བྱ་དང༌། མཐོང་སྤང་དང་སྒོམ་སྤང་སོགས་སུ་
ཡོད། དེ་ལ་རིགས་ ཀྱི་སྒོ་ནས། ཆགས་པའི་སྒྲིབ་པ། ཐོགས་པའི་སྒྲིབ་པ། དམན་པའི་སྒྲིབ་པ་ དང་
གསུམ་ལས། དང་པོ་ནི་ཉོན་སྒྲིབ་ལྟ་བུ།
གཉིས་པ་ནི། ཤེས་སྒྲིབ་ལྟ་བུ། གསུམ་པ་ནི། དམན་པའི་ཞི་བདེས་ཐུགས་ཕྲོགས་ནས་ཐེག་ཆེན་
སེམས་བསྐྱེད་ལ་བར་དུ་གཅོད་པའི་སྒྲིབ་པ་ལྟ་བུ་སྟེ། མདོ་སྡེའི་རྒྱན་ལས། ལམ་འགོག་པ་ནི་མི་
མཐུན་ཕྱོགས། །ཞེས་གསུངས་པའི་ཕྱིར། ཡང་དེ་ལ། ཉོན་མོངས་པའི་སྒྲིབ་པ། ཤེས་བྱའི་
སྒྲིབ་པ། སྙོམས་འཇུག་གི་སྒྲིབ་པ་སོགས་མཐའ་ཡས་པ་ཞིག་གསུང་རབ་རྣམས་ལས་གསུངས་ཀྱང་མང་
དུ་དོགས་པས་རེ་ཞིག་བཞག་གོ །
གསུམ་པ་ནི། སྒྲིབ་པའི་རིགས་ཐམས་ཅད་བསྡུ་ན་ཉོན་སྒྲིབ་དང༌། ཤེས་སྒྲིབ་གཉིས་སུ་འདུ་སྟེ།
གཙོ་བོར་ཐར་པ་ཐོབ་པ་ལ་བར་དུ་གཅོད་བྱེད་ཀྱི་རིགས་སུ་གནས་པའི་སྒྲིབ་པ་དང་། གཙོ་བོར་ཐམས་
ཅད་མཁྱེན་པ་ཐོབ་པ་ལ་བར་དུ་གཅོད་བྱེད་ཀྱི་རིགས་སུ་གནས་པའི་སྒྲིབ་པ་གཉིས་སུ་འདུ་བ་ཡིན་ པའི་་་་་
ཕྱིར། སྒྲིབ་པ་གཉིས་པོ་དེ་ཟད་ན་སྒྲིབ་པ་ཐམས་ཅད་ལས་གྲོལ་བ་ཐོབ་པར་འགྱུར་ཏེ། དབུས་མཐར།
ཉོན་མོངས་པ་ཡི་སྒྲིབ་པ་ དང༌། །ཤེས་བྱའི་སྒྲིབ་པ་གཉིས་སུ་བསྟན། །དེ་ནི་སྒྲིབ་པ་ཐམས་ཅད་
དོ། །དེ་ཟད་ནས་ནི་གྲོལ་བར་འདོད། །ཅེས་གསུངས་པའི་ཕྱིར།
བཞི་པ་ལ། གཙོ་བོར་ཐར་པ་ཙམ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པའི་རིགས་སུ་གནས་པ་།
ཉོན་སྒྲིབ་ཀྱི་མཚན་ཉིད། དབྱེ་ན། མངོན་གྱུར་པ་དང་ས་བོན་གྱི་ཆ་གཉིས་ཡོད། དང་པོ་ལ། རྩ་
ཉོན་དྲུག ཉེ་ཉོན་ཉི་ཤུ་རྣམས་སུ་ཡོད་པའི་ཕྱིར། གཉིས་པ་ནི། ཉོན་མོ ངས་མངོན་གྱུར་པ་སྔ་མ་སྔ་
མས་ཕྱི་མ་ཕྱི་མ་སྐྱེད་པའི་ནུས་པ་ལ་ཉོན་མོངས་པའི་ས་བོན་ཞེས་བྱ་སྟེ། དེས་རྒྱུ་རྐྱེན་ཚང་ན་རང་གི་
འབྲས་བུར་གྱུར་པའི་ཉོན་མོངས་པའི་ས་བོན་བྱེད་ པའི་ཕྱིར།
གཙོ་བོར་ཐམས་ཅད་མཁྱེན་པ་ཐོབ་པ་ལ་བར་དུ་གཅོད་པའི་སྒྲིབ་པའི་རིགས་སུ་གནས་པ། ཤེས་
སྒྲིབ་ཀྱི་མཚན་ཉིད། དབྱེ་ན། མངོན་གྱུར་པ་དང༌། ས་བོན་གྱི་ཆ་གཉིས་ཡོད། དང་པོ་ལ་བརྒྱ་རྩ་
489



བརྒྱུ ད་ཡོད། གཉིས་པ་ནི། ཤེས་སྒྲིབ་རྟོག་པ་དེ་རྣམས་ཀྱི་སྔ་མ་སྔ་མས་ཕྱི་མ་ཕྱི་མ་སྐྱེད་པའི་ནུས་པ་ལྟ་
བུའོ། །
མི་སྡུག་པ་སྒོམ་པའི་ཏིང་ངེ་འཛིན་དང༌། ཞི་རགས་ཀྱི་རྣམ་པ་ཅན་གྱི་སོ་སྐྱེའི་ཏིང་ངེ་འཛིན་སོགས་
ལ་བརྟེན་ནས་ཟིལ་གྱིས་གནོན་པར་ནུས་པའི་སྤང་བྱར་དམིགས་པ། འཇིག་རྟེན་པའི་ལམ་གྱི་སྤང་བྱའི་
མཚན་ཉིད། ཅི་ཡང་མེད་པ་མན་ཆད་ཀྱི་སས་བསྡུས་ཀྱི་འཇིག་རྟེན་པའི་སྒོམ་སྤང་ཉོན་མོངས་དང༌། མི་
དགེ་བའི་ལས་ དང༌། སྒོ་གསུམ་གྱི་སྤྱོད་པ་ངན་པ་སོགས་དུ་མར་ཡོད། སྤང་བྱ་ཀུན་བཏགས་སུ་དམིགས་
པ་གང་ཞིག རང་གི་དངོས་གཉེན་དུ་གྱུར་པའི་བར་ཆད་མེད་ལམ་གྱི་གཞོམ་བྱར་ད མིགས་པ། མཐོང་
སྤང་གི་མཚན་ཉིད། སྤང་བྱ་ལྷན་སྐྱེས་གང་ཞིག རང་གི་དངོས་གཉེན་དུ་གྱུར་པའི་བར་ཆད་མེད་ལམ་
གྱི་གཞོམ་བྱར་དམིགས་པ། སྒོམ་སྤང་གི་མཚན་ཉིད། དབྱེ་བ་སོགས་སྔར་བཞིན་ནོ། ། །
བཞི་པ་ཇི་ལྟར་སྤོང་ཚུལ་བཤད་པ་ལ། མཐོང་སྤང་སྤོང་ཚུལ་དང༌། སྒོམ་སྤང་སྤོང་ཚུལ་གཉིས་
ལས། དང་པོ་ནི། ཐེག་དམན་གྱི་དབང་དུ་བྱས་ན། སྤང་བྱ་ཅིག་ཅར་པའི་རྒྱུན་ཞུགས་ཞུགས་ པའི་
རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་དེས་ཁམས་གསུམ་གྱི་བདེན་པ་ལ་དམིགས་པའི་མཐོང་་
སྤང་ཉོན་མོངས་བརྒྱ་དང་བཅུ་གཉིས་ཅིག་ཅར་དུ་སྤོང་བའི་དངོས་གཉེན་བྱེད་དེ། དེའི་རྒྱུད་ཀྱི་མཐོང་
ལམ་ བཟོད་པ་བརྒྱུད་ངོ་བོ་གཅིག་ལ་ལྡོག་པ་ཐ་དད་པ་ཡིན་ པའི་ཕྱིར། སྤང་བྱ་རིམ་གྱིས་པའི་རྒྱུན་ཞུགས་
ཞུགས་པས་མཐོང་སྤང་ཉོན་སྒྲིབ་སྤོང་ཚུལ་ཡོད་དེ། དེའི་རྒྱུད་ཀྱི་ཉན་ཐོས་ཀྱི་མཐོང་ལམ་སྡུག་བསྔལ་
ཆོས་བཟོད་དེ་འདོད་པའི་སས་བསྡུས་ཀྱི་སྡུག་བསྔལ་མཐོང་སྤང་ཉོན་མོངས་ཀྱི་དངོས་གཉེན་བྱས་ཏེ།
དེའི་རྗེས་སུ་དེ་སྤངས་པའི་ཉན་ཐོས་ཀྱི་མཐོང་ལམ་སྡུག་བསྔལ་ཆོས་ཤེས་སྐྱེ། དེ་རྗེས་དེའི་རྒྱུད་ཀྱི་ཉན་
ཐོས་ཀྱི་མཐོང་ལམ་ཀུན་འབྱུང་ཆོས་བཟོད་སྐྱེ། དེས་འདོད་པའི་སས་བསྡུས་ཀྱི་ཀུན་འབྱུང་མཐོང་སྤང་
ཉོན་མོངས་ཀྱི་དངོས་གཉེན་བྱེད་པ་སོགས་རིམ་བཞིན་སྦྱར་བར་བྱའོ། །ཐེག་ཆེན་གྱི་དབང་དུ་བྱས་ན།
ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་དེས་ཁམས་གསུམ་གྱི་མཐོང་སྤང་ཉོན་མོངས་བརྒྱ་དང་་་་་་
བཅུ་གཉིས་དང༌། མཐོང་སྤང་ཤེས་སྒྲིབ་བརྒྱ་རྩ་བརྒྱུད་ཅིག་ཅར་དུ་སྤོང་ལ། དེ་ཡང་སྤྱིར་གཉེན་པོ་ལ་
མཐོང་སྤང་རྣམ་པར་སུན་འབྱིན་པའི་གཉེན་པོ་དང་། མཐོང་སྤང་གི་སྤོང་བའི་གཉེན་པོ། དེའི་རྟེན་
གཉེན་པོ། དེ་ཐག་བསྲིང་བའི་གཉེན་པོ་དང་བཞི་ལས། དང་པོ་ནི། བྱང་སེམས་ཚོགས་ལམ་པའི་
རྒྱུད་ཀྱི་མཐོང་སྤང་གི་ཉེས་དམིགས་སེམས་པའི་བློ་ལྟ་བུའོ། །གཉིས་པ་ནི། བྱང་སེམས་ཀྱི་སྦྱོར་ལམ་
བཞི་དང་། ཐེག་ཆེན་གྱི་མཐོང་ལམ་བཟོད་པ་བརྒྱུད་ལྟ་བུའོ། །གསུམ་པ་ནི། ཐེག་ཆེན་གྱི་མཐོང་
490



ལམ
ལམ་ཤེས་པ་ བརྒྱུད་ལྟ་བུའོ། །བཞི་པ་ནི། ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས་ལྟ་བུའོ། །ཀུན་
བཏུས་ལས། ཡང་གཉེན་པོ་རྣམ་པ་བཞི་སྟེ། རྣམ་པར་སུན་འབྱིན་པའི་གཉེན་པོ་དང༌། ། སྤོང་བའི་
གཉེན་པོ་དང༌། རྟེན་གཉེན་པོ་དང༌། ཐག་བསྲིང་བའི་གཉེན་པོ་སྒོམ་པ་ཞེས་བྱའོ། །རྣམ་པར་སུན་
འབྱིན་པའི་གཉེན་པོ་གང་ཞེ་ན། ཟག་པ་དང་བཅས་པའི་འདུ་བྱེད་རྣམས་ལ་ཉེས་དམིགས་སུ་ལྟ་བའོ། །
སྤོང་བའི་གཉེན་པོ་གང་ཞེ་ན། སྦྱོར་བ་དང་བར་ཆད་མེད་ལམ་མོ། །རྟེན་གཉེན་པོ་གང་ཞེ་ན། རྣམ་
པར་གྲོལ་བའི་ལམ་མོ། །ཐག་བསྲིང་བའི་གཉེན་པོ་གང་ཞེ་ན། དེའི་གོང་མའི་ལམ་མོ། །ཞེས་
གསུངས་པའི་ཕྱིར།
འོ་ན། ཐེག་ཆེན་གྱི་མཐོང་ལམ་བར་ཆད་མེད་ལམ་དེས་མཐོང་སྤང་རྟོག་པ་སྤོང་ཚུལ་གང་ཞེ་ན།
འདི་ལ་བཤད་བྱའི་ལུང་འགོད་པ་དང༌། དེའི་དོན་བཤད་པ་གཉིས་ལས། དང་པོ་ནི། ཀུན་བཏུས་
ལས༑ སྤོང་བས་ཇི་ལྟ་བུ་ཞེ་ན། ཇི་ལྟར་སྤོང་བ་དང་ཡིད་ལ་བྱེད་པ་ཇི་འདྲ་བ་དང་གང་ཞིག་གང་ལ་
སྤོང་བའོ། །ཇི་ལྟར་སྤོང་ཞེ་ན། ཡོངས་སུ་ཤེས་པ་དང༌། ཡོངས་སུ་སྤོང་བ་དང་། གཉེན་པོ་རྙེད་
པས་སོ། །ཡོངས་སུ་ཤེས་པ་གང་ཞེ་ན། དེའི་གཞིའི་དངོས་པོ་ཡོངས་སུ་ཤེས་པ་ དང་། ངོ་བོ་ཉིད་
ཡོངས་སུ་ཤེས་པ་དང་། ཉེས་དམིགས་ཡོངས་སུ་ཤེས་པའོ། །ཡོངས་སུ་སྤོང་བ་གང་ཞེ་ན། འབྱུང་
བར་འགྱུར་བ་དང་དུ་མི་ལེན་པའོ། །གཉེན་པོ་རྙེད་པ་གང་ཞེ་ན། མ་སྐྱེས་པ་སྤང་བའི་ཕྱིར་ལམ་རྙེད་
པ་གང་ཡིན་ པའོ། །ཡིད་ལ་བྱེད་པ་ཅི་འདྲ་བས་སྤོང་ཞེ་ན། འདྲེས་པ་དམིགས་པས་སྤོང་སྟེ། ཆོས་
བདག་མེད་པའི་ཞེས་བྱའོ། །མི་རྟག་པའི་རྣམ་པ་གང་ཡིན་པ་དེ་དག་ནི། བདག་མེད་པ་ཡོངས་སུ་
སྦྱོང་བར་བྱེད་པའོ། །གང་ཞིག་གང་ལ་སྤོང་ཞེ་ན། འདས་པ་ནི་འགགས་ པའི་ཕྱིར་མ་ཡིན། མ་འོངས་
པ་ནི་མ་བྱུང་བའི་ཕྱིར་མ་ཡིན་ནོ། །ད་ལྟ་བ་ནི་ལམ་དང་དུས་མཉམ་དུ་མི་འཇུག་པའི་ཕྱིར་མ་ཡིན་ནོ། །
འོན་ཀྱང་ཉོན་མོངས་པའི་གནས་ངན་ལེན་གང་ཡིན་ པ་དེ་ལས་སྤོང་སྟེ། གནས་ངན་ལེན་གྱི་རྣམ་པ་གང་
གི་གཉེན་པོའི་རྣམ་པ་དེ་འབྱུང་བ་དང་། གནས་ངན་ལེན་གྱི་རྣམ་པ་དེ་འགགས་པ་ནི་མཉམ་པས་མཉམ་
པ་སྟེ། དཔེར་ན་སྣང་བ་དང་མུན་པ་འབྱུང་བ་དང་འགགས་པ་བཞིན་ནོ། །ཞེས་གསུངས།
གཉིས་པ་ལ། རང་ལུགས་གཞག་པ། གཞན་ལུགས་དགག་པ་གཉིས། དང་པོ་ལ་དེས་སྤང་བྱ་ཇི་
ལྟར་སྤོང་ཚུལ། སྤང་བྱ་དུས་གསུམ་པ་གང་སྤོང་བ་དང༌། སྤངས་པས་གྲོལ་བ་ཐོབ་པའི་དོན་ནོ། དང་
པོ་ནི། ཐེག་ཆེན་གྱི་མཐོང་ལམ་བར་ཆད་མེད་ལམ་དེས་མཐོང་སྤང་རྟོ ག་པ་ཇི་ལྟར་སྤོང་བའི་ཚུལ་ཡོད་
དེ། དེས་དེའི་ས་བོན་སྤོང་བའི་སྒོ་ནས་དེ་སྤང་པའི་ཕྱིར། མཐོང་སྤང་རྟོ ག་པའི་ས་བོན་སྤངས་པ་ལ་
491



མཐོང་སྤང་རྟོ ག་པ་སྤང་དགོས་ཞེས་བརྗོད་པའི་ཚུལ་ཡོད་དེ། མཐོང་སྤང་རྟོག་པ་ཙམ་སྤངས་ནས་མཐོང་
སྤང་རྟོག་པའི་ས་བོན་མ་སྤངས་ན་མཐོང་སྤང་རྟོག་པ་སླར་ཡང་མངོན་དུ་གྱུར་པ་སྲིད་ལ། དེའི་ས་བོན་
སྤངས་ན། དེ་སླར་མངོན་དུ་གྱུར་པ་མི་སྲིད་ པས་དེ་ལྟར་བརྗོད་པའི་ཕྱིར། གཉིས་པ་ནི། ཐེག་ཆེན་གྱི་
མཐོང་ལམ་བར་ཆད་མེད་ལམ་དེས་མཐོང་སྤང་རྟོག་པ་དུས་གསུམ་པ་གང་སྤོང་ཞེ་ན། དེས་རང་དུས་ན་
འདས་པའི་མཐོང་སྤང་རྟོག་པ་འགགས་པ་རྣམས་ནི་བུམ་པ་ཐོ་བས་བཅོམ་པའི་ཚུལ་གྱིས་སྤོང་བ་མ་ཡིན་་་
ཏེ། དེ་གཉིས་དངོས་སུ་ཕྲད་པ་མི་སྲིད་ པའི་ཕྱིར། དེས་རང་དུས་སུ་མ་འོངས་པའི་མཐོང་སྤང་རྟོག་པ་
རྣམས་མདུན་ནས་འཕུལ་བའི་ཚུལ་གྱིས་སྤོང་བ་མ་ཡིན་ཏེ། དེ་གཉིས་དངོས་སུ་ཕྲད་པ་མི་སྲིད་པའི་ཕྱིར། །
དེ་རང་ དང་དུས་མཉམ་པའི་མཐོང་སྤང་རྟོ ག་པ་ད་ལྟ་བ་རྣམས་མཛོ་སྤྲེལ་གཡང་ལ་ལྷུང་བ་ལྟར་སྤོང་བ་མ་་
ཡིན་ཏེ། དེ་གཉིས་དངོས་སུ་ཕྲད་པ་མི་སྲིད་ པའི་ཕྱིར། འོ་ན། དེས་དེ་ཇི་ལྟར་སྤོང་ཞེ་ན། དེས་དེའི་
ས་བོན་སྤོང་བའི་སྒོ་ནས་དེ་སྤོང་བ་ཡིན་ཏེ། ཐེག་ཆེན་གྱི་མཐོང་ལམ་བར་ཆད་མེད་ལམ་སྐྱེ་བ་ལ་མངོན་
དུ་ཕྱོགས་པ་དང༌། མཐོང་སྤང་རྟོག་པའི་ས་བོན་གྱི་རིགས་འདྲ་ཕྱི་མ་འགགས་པ་ལ་མངོན་དུ་ཕྱོགས་པ་
དུས་མཉམ་ཞིང༌། དེ་སྐྱེས་པ་དང་ཅིག་ཤོས་འགགས་པ་དུས་མཉམ་པའི་ཚུལ་གྱིས་སྤོང་བའི་ཕྱིར་ཏེ། །
དཔེར་ན་མར་མེ་ཡུལ་གཞན་ནས་རིམ་གྱིས་འོང་བའི་ཚེ། ར་ཕུགས་ཀྱི་མུན་པ་དེ་རང་གི་རིགས་འདྲ་ཕྱི་མ་
་བསྐྱེད་པའི་ནུས་ལྡན་དུ་ཡོད་ལ། དེ་ནས་མར་མེ་སྒོ་དྲུང་ན་སླེབས་པ་ན། དེས་རང་གི་རིགས་འདྲ་ཕྱི་མ་
བསྐྱེད་པ་ནུས་མེད་དུ་བྱས། དེ་ནས་མར་མེ་ར་ཕུགས་སུ་སླེབས་མ་ཐག་དེར་མུན་པ་མེད་ ཀྱང་དེར་ཕུ གས་ ་
ཀྱི་མར་མེའི་ལག་རྗེས་མིན་གྱི། སྒོ་དྲུང་གི་མར་མེས་དེ་རིགས་འདྲ་ཕྱི་མ་སྐྱེད་པའི་ནུས་མེད་དུ་བྱས་པའི་
ལག་རྗེས་ཡིན་ལ། དེ་ནས་སྐད་ཅིག་གཉིས་པ་དེར་གནས་དེར་སྣང་བས་ཁྱབ་པ་གཅིག་འབྱུང་བས་དེར་
ཕུགས་ཀྱི་མར་མེས་མུན་པ་ལ་གནོད་པ་བྱས་པའི་ལག་རྗེས་ཡིན་པ་བཞིན་ནོ། །གསུམ་པ་ནི་ཐེག་ཆེན་གྱི་
མཐོང་ལམ་སྡུག་བསྔལ་ཆོས་བཟོད་ལ་གནས་པའི་སེམས་དཔའ་དེས་མཐོང་སྤང་རྟོག་པ་སྤངས་པའི་གྲོལ་་་
བ་ཐོབ་པའི་ཚད་ཡོད་དེ། དེས་མཐོང་སྤང་རྟོག་པའི་ས་བོན་སླར་མི་སྐྱེ་བའི་ཆོས་ཅན་དུ་བྱས་པ་ན། དེས་
དེ་སྤངས་པ་ཡིན་ པའི་ཕྱིར་ཏེ། ཀུན་བཏུས་ལས། མ་འོངས་པ་ན་གནས་ངན་ལེན་དེ་མི་སྐྱེ་བའི་ཆོས་
ཅན་དུ་བྱས་པ་དེ་ཉིད་སྤངས་པ་ཡིན་ནོ། །ཞེས་དང་། རྣམ་བཤད་ལས། འོ་ན་ཇི་ལྟར་ཞེ་ན། སྔར་
གཉེན་པོའི་ཕྱོགས་སྒོམ་པ་ལ་བརྟེན་ནས། གཉེན་པོ་དེ་སྐྱེ་བ་ལ་མངོན་དུ་ཕྱོགས་པ་དང་། སྤང་བྱའི་ས་
བོན་གྱི་རིགས་འདྲ་ཕྱི་མ་འགགས་པ་ལ་མངོན་དུ་ཕྱོགས་པ་དུས་མཉམ་ཞིང་། གཉེན་པོ་སྐྱེས་པ་དང་དེ་
འགག་པ་དུས་མཉམ་པའི་སྒོ་ནས་སྤང་བྱ་སྐྱེ་མི་རུང་གི་ཆོས་ཅན་དུ་བྱས་པ་ནི་གནོད་པ་བྱས་པའི་དོན་་་་་་
492



ནོ། །ཞེས་གསུངས་པའི་ཕྱིར། དེས་ན་འདས་ལམ་གྱིས་སྤང་བྱའི་ས་བོན་སྤངས་པ་ནི་ཕན་ཡོན་ཁྱད་
པར་ཅན་དང་ལྡན་ཏེ། ཟག་མེད་ཀྱི་དགའ་བདེ་ཁྱད་པར་ཅན་ཐོབ་པ་དང་ཐེག་པ་གསུམ་གྱི་སྤང་རྟོགས་
ཀྱི་ཡོན་ཏན་གྱི་རིགས་ངང་གིས་འཕེལ་བར་འགྱུར་བའི་ཕྱིར།
གཉིས་པ་ལ་ཁ་ཅིག མཐོང་སྤང་རྟོག་པའི་ས་བོན་མཐོང་སྤང་རྟོག་པའི་རྒྱུ་ཡིན་ཟེར་བ་མི་འཐད་
དེ། དེའི་ས་བོན་འགགས་ པའི་སྔ་རོལ་ཏུ་ཅིག་ཤོས་འགགས་པའི་ཕྱིར་ཏེ། སྦྱོར་ལམ་ཆོས་མཆོག་ཐ་མའི་
ཚེ་མཐོང་སྤང་རྟོག་པ་འགགས་ཟིན་པའི་ཕྱིར་ཏེ། སྦྱོར་ལམ་ཆོས་མཆོག་ཐ་མ་ལ་གནས་པའི་སེམས་དཔའི་
རྒྱུད་ལ་མཐོང་སྤང་རྟོག་པ་མེད་པའི་ཕྱིར། ཁ་ཅིག ཐེག་ཆེན་གྱི་མཐོང་ལམ་བར་ཆད་མེད་ལམ་སྐྱེས་
པ་དང་། མཐོང་སྤང་རྟོག་པ་འགག་པ་དུས་མཉམ་ཟེར་བ་མི་འཐད་དེ། མཐོང་སྤང་རྟོག་པའི་ས་བོན་
འགགས་པ་དང་དེ་སྐྱེས་པ་དུས་མཉམ་པ་གང་ཞིག མཐོང་སྤང་རྟོག་པ་འགགས་པ་དང་དེའི་ས་བོན་
འགགས་པ་དུས་མི་མཉམ་པའི་ཕྱིར། ཁོ་ན་རེ། ཐེག་ཆེན་གྱི་མཐོང་ལམ་བར་ཆད་མེད་ལམ་སྐྱེས་ན་
མཐོང་སྤང་རྟོག་པའི་ས་བོན་འགགས་པས་ཁྱབ་པར་ཐལ། དེ་སྐྱེས་པ་དང་ཅིག་ཤོས་འགགས་པ་དུས་
མཉམ་པའི་ཕྱིར་ན་མ་ཁྱབ་བོ། །ཡང་ཁོ་ན་རེ། གང་ཟག་དེའི་རྒྱུད་ལ་ཐེག་ཆེན་གྱི་མཐོང་ལམ་བར་
ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དང་། དེའི་རྒྱུད་ལ་ཅིག་ཤོས་འགགས་པ་ལ་མངོན་དུ་ཕྱོགས་པ་
དུས་མཉམ་སྟེ། དེའི་རྒྱུད་ལ་དེ་སྐྱེས་པ་དང༌། དེའི་རྒྱུད་ལ་དེའི་ངོས་སྐལ་གྱི་སྤང་བྱར་གྱུར་ པའི་སྒྲིབ་པ་
འགགས་པ་དུས་མཉམ་པའི་ཕྱིར། ཞེས་ཟེར་བ་མི་འཐད་དེ། ཐེག་ཆེན་མཐོང་ལམ་བར་ཆད་མེད་ལམ་
པའི་རྒྱུད་ལ་ཐེག་ཆེན་མཐོང་ལམ་བར་ཆད་མེད་ལམ་སྐྱེ་བ་ལ་མངོན་དུ་ཕྱོགས་པ་དང༌། དེའི་རྒྱུད་ལ་དེའི་
ངོས་སྐུལ་གྱི་སྤང་བྱར་གྱུར་པའི་སྒྲིབ་པ་འགགས་པ་ལ་མངོན་དུ་ཕྱོགས་པ་དུས་མཉམ་པར་ཐལ། དེའི་
རྒྱུད་ལ་དེ་སྐྱེས་པ་དང་། དེའི་རྒྱུད་ལ་ཅིག་ཤོས་འགགས་པ་དུས་མཉམ་པའི་ཕྱིར། ཁྱབ་པ་ཁས། དེར་
ཐལ། དེའི་རྒྱུད་ལ་དེའི་ངོས་སྐལ་གྱི་སྤང་བྱར་གྱུར་པའི་སྒྲིབ་པ་འགགས་པ་གང་ཞིག དེའི་རྒྱུད་ལ་དེ་
སྐྱེས་པར་འདོད་དགོས་པའི་ཕྱིར། རྟགས་དེ་དེར་ཐལ། དེའི་རྒྱུད་ལ་ཐེག་ཆེན་གྱི་མཐོང་ལམ་བར་ཆད་
མེད་ལམ་སྐྱེས་པའི་ཕྱིར། གཞན་ཡང་གང་ཟག་དེའི་རྒྱུད་ལ་ཐེག་ཆེན་གྱི་མཐོང་ལམ་བར་ཆད་མེད་ལམ་
སྐྱེས་ན། དེའི་རྒྱུད་ལ་ཅིག་ཤོས་འགགས་པས་ཁྱབ་པར་ཐལ། དེའི་རྒྱུད་ལ་དེ་སྐྱེས་པ་དང༌། དེའི་རྒྱུད་ལ་
ཅིག་ཤོས་འགགས་པ་དུས་མཉམ་པའི་ཕྱིར། རྟགས་ཁས། རྩ་བར་འདོད་ན། ་ ཐེག་ཆེན་མཐོང་ལམ་
བར་ཆད་མེད་ལམ་པའི་རྒྱུད་ལ་དེ་སྐྱེ་བ་ལ་མངོན་དུ་ཕྱོགས་པ་ཡོད་པར་ཐལ་ལོ། །
གཞན་ཡང་། རྒྱུན་མཐའི་བར་ཆད་མེད་ལམ་ པའི་རྒྱུད་ལ་ཐེག་ཆེན་གྱི་མཐོང་ལམ་བར་ཆད་མེད་
493



ལམ་སྐྱེ་བ་ལ་མངོན་དུ་ཕྱོགས་ པ་ དང༌། དེའི་རྒྱུད་ལ་ཅིག་ཤོས་འགགས་པ་ལ་མངོན་དུ་ཕྱོགས་པ་དུས་
མཉམ་པར་ཐལ། དེའི་རྒྱུད་ལ་དེ་སྐྱེས་པ་དང་། དེའི་རྒྱུད་ལ་ཅིག་ཤོས་འགགས་པ་དུས་མཉམ་པའི་
ཕྱིར། ཁྱབ་པ་ཁས། དེར་ཐལ། དེའི་རྒྱུད་ལ་ཅིག་ཤོས་འགགས་པ་གང་ཞིག གང་ཟག་དེའི་རྒྱུད་ལ་
དེ་སྐྱེས་པ་དང༌། དེའི་རྒྱུད་ལ་ཅིག་ཤོས་འགགས་པ་དུས་མཉམ་པའི་ཕྱིར། རྟགས་ཁས། དང་པོ་དེར་
ཐལ། དེའི་རྒྱུད་ལ་དེ་འདས་པའི་ཕྱིར། དེས་མེ་དུ་སོགས་ལ་རིགས་འདྲའོ། །རོང་ཊིཀ་པ་ན་རེ། །
ཐེག་ཆེན་གྱི་མཐོང་ལམ་ བར་ཆད་མེད་ལམ་དེ་མཐོང་སྤང་རྟོག་པའི་དངོས་གཉེན་མ་ཡིན་ཏེ། མཐོང་
སྤང་རྟོག་པ་འདས་པ་རྣམས་དེའི་དུས་སུ་འགགས། དེ་མ་འོངས་པ་རྣམས་དེའི་དུས་སུ་མ་སྐྱེས། དེ་ད་
ལྟ་བ་རྣམས་ལམ་དང་མཉམ་དུ་མི་འཇུག་པས་དངོས་སུ་གནོད་བྱེད་མེད་པའི་ཕྱིར། མཐོང་སྤང་རྟོག་
པའི་ས་བོན་ལ་མི་མཚུངས་ཏེ། དེས་དམིགས་རྣམ་མི་འཛིན་པས་ལམ་ད་ལྟ་བ་དང་མཉམ་དུ་འཇུག་པའི་
ཕྱིར། དེས་ན། དེ་དེའི་ས་བོན་གྱི་དངོས་གཉེན་ཡིན། ཞེས་ཟེར་ན། ཤེས་བྱ་ཆོས་ཅན། ཉི་འོད་
ཀྱིས་ཁྱ བ་པའི་གཞིར་དེའི་བསལ་བྱར་གྱུར་པའི་མུན་པ་ཡོད་པར་ཐལ། ཐེག་ཆེན་མཐོང་ལམ་བར་ཆད་
མེད་ལམ་པའི་རྒྱུད་ལ་དེའི་ངོས་སྐལ་གྱི་སྤང་བྱར་གྱུར་པའི་སྒྲིབ་པ་ཡོད་ པའི་ཕྱིར། གཞན་ཡང་། ཐེག་
ཆེན་མཐོང་ལམ་བར་ཆད་མེད་ལམ་དང་དེའི་ངོས་སྐལ་གྱི་སྤང་བྱར་གྱུར་པའི་སྒྲིབ་པ་གཉིས་ལྷན་ཅིག་མི་་་་
གནས་འགལ་མ་ཡིན་པར་ཐལ། དེ་ལ་གནས་པའི་སེམས་དཔའི་རྒྱུད་ལ་དེའི་ངོས་སྐལ་གྱི་སྤང་བྱར་གྱུར་
པའི་སྒྲིབ་པ་ཡོད་པའི་ཕྱིར། རྟགས་ཁས། འདོད་མི་ནུས་ཏེ། ཀུན་བཏུས་ལས། གཉེན་པོའི་རྣམ་པ་
དེ་བྱུང་བ་དང༌། ཞེས་སོགས་གསུངས་པའི་ཕྱིར། ཁོ་ན་རེ། ཐེག་ཆེན་མཐོང་ལམ་བར་ཆད་མེད་ལམ་
དང་། མཐོང་སྤང་རྟོག་པའི་ས་བོན་གཉིས་དངོས་སུ་ཕྲད་པ་མེད་པར་ཐལ། དེ་གཉིས་དུས་མི་མཉམ་
པའི་ཕྱིར། འདོད་ན། དེ་གཉིས་དངོས་སུ་གནོད་བྱ་གནོད་བྱེད་མ་ཡིན་ པར་ཐལ། འདོད་པའི་ཕྱིར་ན་
མ་ཁྱ བ་སྟེ། དངོས་རྒྱུ་དངོས་འབྲས་སོགས་སྐྱོན་མང་ངོ༌། །གཞན་ཡང་། ལམ་མ་ཞུགས་ཀྱི་གང་ཟག་
གི་རྒྱུད་ཀྱི་ཤེས་སྒྲིབ་ཀྱི་དངོས་གཉེན་བར་ཆད་མེད་ལམ་གཅིག་མེད་པར་ཐལ། དེའི་དངོས་གཉེན་བར་
ཆད་མེད་ལམ་ཡིན་ན། དེ་དང་དངོས་སུ་ཕྲད་དགོས་པའི་ཕྱིར། རྟགས་དོན་གྱིས་སོང་། འདོད་མི་
ནུས་ཏེ། དེ་སྤངས་པའི་རྣམ་གྲོལ་ལམ་ཡོད་པའི་ཕྱིར་ཏེ། དེ་སྤངས་པའི་གང་ཟག་ཡོད་པའི་ཕྱིར།
ཁ་ཅིག ཐེག་ཆེན་མཐོང་ལམ་བར་ཆད་མེད་ལམ་པས་མཐོང་སྤང་རྟོག་པའི་ས་བོན་སྤངས་པར་
ཐལ། དེའི་རྒྱུད་ལ་དེ་མེད་པའི་ཕྱིར་ན། དེ་ཉོན་སྒྲི བ་སྤངས་པར་ཐལ། དེའི་རྒྱུད་ལ་དེ་མེད་པའི་
ཕྱིར། ཁ་ཅིག ཐེག་ཆེན་མཐོང་ལམ་བར་ཆད་མེད་ལམ་གྱི་དུས་ན་མཐོང་སྤང་རྟོག་པའི་ས་བོན་
494



མེད། རྒྱུན་མཐའི་བར་ཆད་མེད་ལམ་གྱི་དུས་ན་གནས་ངན་ལེན་གྱི་དྲི་མ་ཕྲ་མོ་ཡོད་ཟེར་ན། དེ་འགོག་
པ་ལ། རྣམ་བཤད་ལས། ཁ་ཅིག མཐོང་ལམ་བར་ཆད་མེད་ལམ་གྱི་དུས་ན་དངོས་སུ་གནོད་བྱ་མེད་
པར་ཁས་བླངས་ནས། རྒྱུན་མཐའི་བར་ཆད་མེད་ལམ་གྱི་དུས་ན་གནས་ངན་ལེན་གྱི་དྲི་མ་ཕྲ་མོ་ཡོད་པར་
འདོད་པ་ནི་སྐྱེ་འགྱུར་གྱི་སྤོང་བ་དང་འགགས་འགྱུར་གྱི་སྤོང་བའི་གྲུབ་མཐའ་ཕྱོགས་གཅིག་ཏུ་སྡུད་པ་་་་་
ཡིན༑ ཞེས་གསུངས། དོན་ནི། བར་ཆད་མེད་ལམ་སྐྱེ་བཞིན་པས་རང་གི་ངོས་སྐལ་གྱི་སྤང་བྱ་འགགས་
བཞིན་པ་སྤོང་བར་ཐལ། ཐེག་ཆེན་མཐོང་ལན་བར་ཆད་མེད་ལམ་སྐྱེ་བཞིན་པ་དང་དེའི་ངོས་སྐལ་གྱི་
སྤང་བྱ་འགུགས་བཞིན་པ་དུས་མཉམ་པའི་ཕྱིར་ཏེ། དེ་སྐྱེས་པ་དང་ཅིག་ཤོས་འགགས་པ་དུས་མཉམ་པའི་
ཕྱིར་ཏེ། དེའི་དུས་ན་ཅིག་ཤོས་མེད་པའི་ཕྱིར། རྟགས་ཁས། འདོད་ན། བར་ཆད་མེད་ལམ་སྐྱེ་
འགྱུར་གྱིས་རང་གི་ངོས་སྐལ་གྱི་སྤང་བྱ་འགགས་འགྱུར་སྤོང་བར་ཐལ་ལོ། །འདོད་མི་ནུས་ཏེ། བར་
ཆད་མེད་ལམ་འ གགས་འགྱུར་གྱིས་རང་གི་ངོས་སྐལ་གྱི་སྤང་བྱ་རང་དུས་སུ་འགགས་འགྱུར་སྤོང་བའི་ཕྱིར་་
ཏེ། རྒྱུན་མཐའི་བར་ཆད་མེད་ལམ་འགགས་འགྱུར་གྱིས་རང་དུས་སུ་གནས་ངན་ལེན་གྱི་དྲི་མ་འགགས་
འ གྱུར་སྤོང་བའི་ཕྱིར། དེ་འགགས་ བཞིན་པས་ཅིག་ཤོས་འགགས་བཞིན་པ་སྤོང་བའི་ཕྱིར། དེའི་དུས་ན་
ཅིག་ཤོས་ཡོད་པའི་ཕྱིར། ཁ་ཅིག སྒྲིབ་པ་དེའི་དངོས་གཉེན་ཡིན་ན། རང་ཉིད་སྐྱེ་བ་ལ་མངོན་དུ་
ཕྱོགས་པ་དང་། སྤང་བྱ་དེ་འགགས་པ་ལ་མངོན་དུ་ཕྱོགས་པ་དུས་མཉམ་ཡིན་ པས་ཁྱབ་ཟེར་ན། ཐེག་
ཆེན་མཐོང་ལམ་བར་ཆད་མེད་ལམ་དང༌། མཐོང་སྤང་རྟོག་པས་མ་ངེས་སོ། །
གཉིས་པ་སྒོམ་སྤང་སྤོང་ཚུལ་ལ་ཡང་། ཐེག་དམན་གྱི་དབང་དུ་བྱས་པ་དང་། ཐེག་ཆེན་གྱི་དབང་
དུ་བྱས་པ་གཉིས་ལས། དང་པོ་ལ། སྒོམ་སྤང་ཉོན་མོངས་ལ་ས་དགུའི་དབྱེ་བས་གྱ་གཅིག་ཡོད་པ་ལ། །
སྤང་བྱ་ཅིག་ཅར་བའི་ཐེག་དམན་ནི་འདས་ལམ་ལ་བརྟེན་ནས་ཁམས་གསུམ་ས་དགུའི་སྒོམ་སྤང་ཉོན་་་་་་་
མོངས་ཆེན་པོའི་ཆེན་པོ་དགུ་ཅིག་ཅར་དུ་སྤོང་བ་ནས་དེ་ཆུང་ངུའི་ཆུང་ངུ་དགུ་ཅིག་ཅར་དུ་སྤོང་བར་་་་་་་
བྱེད༑ སྤང་བྱ་རིམ་གྱིས་པའི་ཉན་ཐོས་ཀྱིས་ནི་དང་པོར་འདོད་པའི་སས་བསྡུས་ཀྱི་སྒོམ་སྤང་ཉོན་མོངས་
དགུ་རིམ་བཞིན་སྤོང་ངོ་། །དེ་རྗེས་བསམ་གཏན་དང་པོ་སོགས་རིམ་གྱིས་སྤོང་བར་བྱེད་ལ། དེ་ལ་ཡང་
འཇིག་རྟེན་པའི་ལམ་ཞི་རགས་རྣམ་པ་ཅན་ལ་བརྟེན་ནས་ཅི་ཡང་མེད་མན་ཆད་ཀྱི་འཇིག་རྟེན་པའི་སྒོམ་་་
སྤང་ཉོན་མོ ངས་བདུན་ཅུ་རྩ་གཉིས་སྤོང་བ་ཡོད་ཀྱང་། སྲིད་རྩེའི་སས་བསྡུས་ཀྱི་དེ་སྤོང་མི་ནུས་ཏེ། དེ་
འདས་ལམ་ལ་བརྟེན་ནས་སྤང་དགོས་པའི་ཕྱིར། ཞིབ་ཏུ་སྔར་བཤད་ཟིན་ཏོ། །
གཉིས་པ་ནི། ཐེག་ཆེན་གྱི་དབང་དུ་བྱས་པ་ལ། ས་དང་པོ་ནས་བཅུ་པའི་ བར་གྱི་སྒོམ་ལམ་བར་
495



པ་
ཆད་མེད་ལམ་བཅུས་ཐེག་ཆེན་གྱི་སྒོམ་སྤང་ཉོན་མོངས་བཅུ་དྲུག་དང༌། སྒོམ་སྤང་ཤེས་སྒྲིབ་བརྒྱ་དང་
བརྒྱད་ཅིག་ཅར་དུ་སྤོང་བར་བྱེད་ལ། དེ་ཡང་ཁམས་གསུམ་ས་དགུའི་སྒོམ་སྤང་ཉོན་མོངས་དགུ་རེ་རེ་ལ་
ཆེ་འབྲིང་ཆུང་ངུ་དགུ་དགུ་དང༌། སྒོམ་སྤང་ཤེས་སྒྲིབ་ལ་ཡང་དེ་བཞིན་དུ་ཕྱེ་ནས་དེ་ཆེན་པོའི་ཆེན་པོ་ལ་
ཕྲ་རགས་གཉིས་སུ་ཕྱེ་ནས། དང་པོ་དེ་ས་དང་པོའི་སྒོམ་ལམ་བར་ཆད་མེད་ལམ་གྱིས་སྤོང་། གཉིས་པ་
དེ་ས་གཉིས་པའི་ བར་ཆད་མེད་ལམ་གྱིས་སྤོང་། དེ་ཆེན་པོའི་འབྲིང་དེ་ས་གསུམ་པའི་བར་ཆད་མེད་ལམ་
གྱིས་སྤོང་། དེ་ཆེན་པོའི་ཆུང་དུ་དེ་ས་བཞི་པའི་ བར་ཆད་མེད་ལམ་གྱིས་སྤོང་། དེ་འབྲིང་གི་ཆེན་པོ་ས་
ལྔ་པའི་བར་ཆད་མེད་ལམ་གྱིས་སྤོང་། དེ་འབྲིང་གི་འབྲིང་དེ་ས་དྲུག་པའི་བར་ཆད་མེད་ལམ་གྱིས་སྤོང་།
དེ་འབྲིང་གི་ཆུང་དུ་དེ་ས་བདུན་པའི་བར་ཆད་མེད་ལམ་གྱིས་སྤོང་། དེ་ཆུང་ངུའི་ཆེན་པོ་དེ་ས་བརྒྱད་པའི་
བར་ཆད་མེད་ལམ་གྱིས་སྤོང་། དེ་ཆུང་ངུའི་འབྲིང་དེ་ས་དགུ་པའི་བར་ཆད་མེད་ལམ་གྱིས་སྤོང་། དེ་ཆུང་
ངུའི་ཆུང་ངུ་དེ་ས་བཅུ་པའི་བར་ཆད་མེད་ལམ་གྱིས་སྤོང་ཞིང༌། ཇི་ལྟར་སྤོང་བའི་ཚུལ་ཡོད་དེ། སྤང་བྱ་
དེ་དང་དེའི་ས་བོན་སྤོང་བའི་སྒོ་ནས་དེ་དང་དེ་སྤོང་བའི་ཕྱིར། བརྒྱུད་པ་ས་ཐོབ་པའི་རྟགས་ཀྱི་ཁྱད་པར་
བཤད་པ་ལ། ས་ལ་ཞུགས་པའི་རྟགས་དེ་ལ་བཅུར་ཡོད་དེ། ས་རང་རང་གི་ཡོན་ཏན་སྣང་བ་དང་
བཅས་པ། ས་གོང་མ་གོང་མའི་ཡོན་ཏན་ཐོབ་པ་ལ་མོས་པ། ཟབ་པ་དང་རྒྱུ་ཆེ་བ་ལ་སེམས་མི་ཞུམ་པ།
གཞན་དོན་གྱི་དཀའ་སྤྱད་ལ་མི་དམན་པ། ལམ་སྒོམ་པ་ལ་གཞན་གྱི་དྲིང་མི་འཇོག་པའི་བདག་ཉིད། ས་
ཐམས་ཅད་ཀྱི་རྒྱུ་དང་ངོ་བོའི་སྒྲུབ་ཚུལ་རབ་ཏུ་རྟོགས་པ། སེམས་ཅན་ཀུན་ལ་སེམས་མཉམ་པ། བདུད་
སྡིག་ཅན་གྱིས་དཀྲི་བར་མི་ཐུབ་པ། འཁོར་ལོས་སྒྱུར་ རྒྱལ་སོགས་ཀྱི་བདེ་བ་ལ་ཡང་རྗེས་སུ་ཆགས་པ་མེད་
པ། སངས་རྒྱས་སྒྲུབ་པའི་ཐབས་ཕྱིན་ཅི་མ་ལོག་པར་ཤེས་པས་ སངས་རྒྱས་ཀྱི་འཁོར་དུ་སྐྱེ་བ་རྣམས་སུ་
ཡོད་པའི་ཕྱིར་ཏེ། མདོ་སྡེའི་རྒྱུ ན་ལས། སྣང་དང་བཅས་དང་མོས་པ་དང༌། །མ་ཞུམ་པ་དང་མི་
དམན་ཉིད། །གཞན་དྲིང་མི་འཇོག་བད ག་ཉིད་དང༌། །ཐམས་ཅད་རབ་ཏུ་རྟོགས་པ་དང་། །ཀུན་
ལ་སེམས་ནི་སྙོམས་པ་དང༌། །དཀྲིས་དང་རྗེས་སུ་ཆགས་མེད་དང་། །ཐབས་ཤེས་འཁོར་དུ་སྐྱེ་བ་ནི། །
ཀུན་ལ་རྟག་ཏུ་འདོད་པ་ཡིན། །ཞེས་གསུངས་པའི་ཕྱིར།
གཞན་ཡང་། ས་ཐོབ་པའི་རྨི་ལམ་གྱི་རྟགས་ བཅུ་འབྱུང་སྟེ། ས་དང་པོའི་རྗེས་ཐོབ་ཏུ་སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་གཏེར་བྱེ་བ་ཁྲག་ཁྲིག་བརྒྱ་སྟོང་གིས་གང་བ་རྨི་བ་དང་། ས་གཉིས་
པའི་རྗེས་ཐོབ་ཏུ་སྟོང་གསུམ་ལག་མཐིལ་ལྟར་མཉམ་པ་ལ་རིན་པོ་ཆེ་དུ་མས་ལེགས་པར་བརྒྱན་པ་རྨི་བ་་་་་
དང༌། ས་གསུམ་པའི་རྗེས་ཐོབ་ཏུ་རང་ཉིད་དཔའ་ཞིང་བརྟན་ལ་མཚོན་ཆ་དང་གོ་ཆ་ཐོགས་ཏེ་ཕས་རྒོལ་
-
496



མཐའ་དག་འདུལ་བ་རྨི་བ་དང༌། ས་བཞི་པའི་རྗེས་ཐོབ་ཏུ་ཕྱོགས་བཞི་ནས་རླུང་གི་དཀྱིལ་འཁོར་བཞིས་
ཐམས་ཅད་དང་ལྡན་པའི་ས་ཆེན་ པོ་ལ་མེ་ཏོག་སྣ་ཚོགས་འཐོར་བ་རྨི་བ་དང་། ས་ལྔ་པའི་རྗེས་ཐོབ་ཏུ་
རྒྱུ ན་ཐམས་ཅད་ཀྱིས་བརྒྱན་པའི་བུད་མེད་ཀྱིས་མགོ་ལ་མེ་ཏོག་ཙམ་པ་ཀའི་ཕྲེང་བ་འདོགས་པ་རྨི་བ་་་་་་་
དང་༑ ས་དྲུག་པའི་རྗེས་ཐོབ་ཏུ་ཐེམ་སྐས་བཞི་དང་ལྡན་པའི་རྫོང་གསེར་གྱི་བྱེ་མ་བརྡལ་བ་ལ་དྭངས་
ཤིང་རྙོག་པ་མེད་པའི་ཡན་ལག་བརྒྱད་དང་ལྡན་པའི་ཆུས་ཡོངས་སུ་གང་བ་མེ་ཏོག་ཨུཏྤལ་དང༌། ཀུ་མུ་
ད་དང༌། པདྨ་དཀར་པོས་བརྒྱན་པ་མཐོང་ནས་དེ་ལ་བདག་ཉིད་རྩེ་དགས་རོལ་བ་རྨི་བ་དང་། དེ་ཡང་
རྫིང་སངས་རྒྱས་ཀྱི་བསྟན་པ། ཐེམ་སྐས་བཞི་དེ་ལ་འཇུག་པའི་སྒོ་གྲུབ་མཐའ་བཞི། གསེར་གྱི་བྱེ་མ་
བརྡལ་བ་ནི་གཞི་རིགས། དྭངས་ཤིང་རྙོག་པ་མེད་པ་ནི་རང་ བཞིན་གྱི་རྣམ་དག་དང་གློ་བུར་རྣམ་དག་
ཡན་ལག་བརྒྱད་ལྡན་གྱི་ཆུས་གང་བ་ནི་འཕགས་པའི་ལམ་ཡན་ལག་བརྒྱད། ཨུད་པ་ལ་ནི་ཉན་ཐོས།
ཀུ་མུ་ད་ནི་རང་རྒྱལ། པདྨ་དཀར་པོ་ནི་བྱང་སེམས་སོ། །ས་བདུན་པའི་རྗེས་ཐོབ་ཏུ་གཡས་གཡོན་
གཉིས་ནས་སེམས་ཅན་དམྱལ་བའི་གཡང་ས་མཐོང་སྟེ། དེ་ལ་བདག་ཉིད་མ་སྨྲས་མ་ཉམས་པར་སླར་ལྡོག་
པ་རྨི་བ་དང་། ས་བརྒྱད་པའི་རྗེས་ཐོབ་ཏུ་ཕྲག་པ་གཉིས་ན་རི་དྭགས་ ཀྱི་ རྒྱལ་པོ་སེང་གེ་རལ་པ་ཅན་ཅོད་
པན་ཐོགས་པ་གཅན་གཟན་ཕྲ་མོ་ཐམས་ཅད་སྐྲག་པར་བྱེད་ཅིང་གནས་པ་རྨི་བ་དང་། ས་དགུ་པའི་རྗེས་
ཐོབ་ཏུ་འཁོར་ལོས་སྒྱུར་བའི་ རྒྱལ་པོ་མཐོང་སྟེ། སྐྱེ་བོ་བྱེ་བ་ཁྲག་ཁྲིག་བརྒྱ་སྟོང་དུ་མས་ཡོངས་སུ་བསྐོར་
ཞིང་མདུན་གྱིས་བལྟས་ཏེ། མགོ་བོའི་སྟེང་ན་རིན་པོ་ཆེ་སྣ་ཚོགས་པས་སྤྲས་པའི་གདུགས་དཀར་པོ་འཛིན་
པ་རྨི་བ་དང་། ས་བཅུ་པའི་རྗེས་ཐོབ་ཏུ་དེ་བཞིན་གཤེགས་པའི་སྐུ་མཐོང་སྟེ་མདོག་གསེར་ལྟ་བུ་འོད་
འདོམས་གང་པ་ཚ ངས་པ་ཁྲག་ཁྲིག་བརྒྱ་སྟོང་དུ་མས་ཡོངས་སུ་བསྐོར་ཞིང་མདུན་གྱིས་བལྟས་པ་ལ་ཆོས་་་་
སྟོན་པ་རྨི་བ་འབྱུང་བའི་ཕྱིར། རྨི་ལྟས་ཀྱི་མཚན་མ་འདི་དག་སྐབས་མ་ཡིན་པར་འབྱུང་ན་སྔགས་སམ་
བདུད་ཀྱི་མཐུ་ཡིན་ནོ། །ཞེས་ཚིག་གསལ་ལས་བཤད་དོ། །
གཞན་ཡང་། ས་ཐོབ་པའི་ཚེ་གྲུབ་པ་ཐོབ་མ་ཐོབ་ཀྱི་ཁྱད་པར་ཡོད་དེ། མོས་སྤྱོད་ཀྱི་སྐབས་སུ་
འཕགས་ པའི་སྤངས་རྟོགས་མ་གྲུབ་པ་དེ་ས་ཐོབ་ནས་གྲུབ་ཅིང་། མ་དག་ས་བདུན་དུ་འབད་རྩོལ་གྱིས་
མངོན་པར་འདུ་མི་བྱེད་པ་དེ་མ་གྲུབ་ལ། དག་པ་ས་གསུམ་དུ་དེ་གྲུབ་པ་ཡིན་པའི་ཕྱིར་ཏེ། མདོ་སྡེའི་
རྒྱུན་ལས། ས་རྣམས་ཐམས་ཅད་མ་གྲུབ་དང༌། །གྲུབ་པ་དག་ཏུ་ཤེས་པར་བྱ། །གྲུབ་པ་དག་ཀྱང་མ་
གྲུབ་དང༌། །གྲུབ་པ་དེ་དག་ཏུ་ཡང་འདོད། །ཅེས་གསུངས་པའི་ཕྱིར། བྱང་ཆུབ་སེམས་དཔའ་ཡིན་
པའི་རྟགས་དེ་ལ་ཡང་དུ་མ་ཡོད་དེ། གཞན་ལ་སྙིང་རྗེ་ཆེ་བ་དང༌། ཕྱིན་དྲུག་གི་གཏམ་སྙན་པར་སྨྲ་བ།
497



，
，
བློ་གྲོས་ཤིན་ཏུ་བརྟན་པ། ལག་པ་བརྐྱངས་ཏེ་མཆོད་སྦྱིན་འཁོར་མོར་བྱེད་པ། མདོ་སྡེ་ཟབ་མོའི་དགོངས་
པ་ཇི་ལྟ་བ་བཞིན་དུ་འགྲེལ་པར་ནུས་པ་རྣམས་སུ་ཡོད་པའི་ཕྱིར་ཏེ། མདོ་སྡེའི་རྒྱན་ལས། བརྩེ་དང་
སྙན་པར་སྨྲ་བ་དང༌། །བརྟན་པ་ཉིད་དང་ལག་བརྐྱངས་ཉིད། །དགོངས་པ་ཟབ་མོ་ངེས་འགྲེལ་པ། །
འདི་དག་བློ་ལྡན་རྣམས་ཀྱི་རྟགས། །ཞེས་གསུངས་པའི་ཕྱིར། འོ་ན་བྱང་ཆུབ་སེམས་དཔའ་དེ་ལ་དབྱེ་
ན་དུ་ཡོད་ཅེ་ན། དེ་ལ་རྟེན་གྱི་སྒོ་ནས་ཁྱིམ་པ་དང་རབ་བྱུང་གཉིས་ཡོད་པས་རབ་བྱུང་གི་རྟེན་ཅན་
རྣམས་སྔ་མ་ལས་ཆེས་ཁྱད་པར་དུ་འཕགས་པ་ཡིན་ཏེ། དེ་ཉིད་ལས། བྱང་ཆུབ་སེམས་དཔའ་རྟག་ཏུ་
ནི། །ཁྱིམ་པ་འཁོར་ལོས་སྒྱུར་རྣམས་སུ། །གྱུར་ནས་སྐྱེ་བ་ཐམས་ཅད་དུ། །སེམས་ཅན་རྣམས་ཀྱི་
དོན་བྱེད་དོ། །ས་རྣམས་ཀུན་ལ་བློ་ལྡན་གྱིས། །རབ་བྱུང་ལེན་པས་ཐོབ་པ་དང༌། །ཆོས་ཉིད་ཀྱིས་
ནི་ཐོབ་པ་གཞན། །རབ་ཏུ་བྱུང་བར་སྟོན་བྱེད་ཡིན། །རབ་ཏུ་བྱུང་བའི་ཕྱོགས་དག་ནི། །ཡོན་ཏན་
ཚད་མེད་རྣམས་དང་ལྡན། །དེ་ལྟས་སྡོམ་བརྩོན་ཁྱི མ་པ་ཡི། །བྱང་ཆུབ་སེམས་དཔའ་རྣམས་ལས་
འཕགས། །ཞེས་གསུངས་པའི་ཕྱིར།
ཡང་བྱང་ཆུབ་སེམས་དཔའ་ལ་ལྟ་བ་རྣམ་པར་དག་པའི་ས་དང་པོ་པ། ཚུལ་ཁྲིམས་རྣམ་པར་དག་
པའི་ས་གཉིས་པ་པ། མི་ཉམས་པའི་བསམ་གཏན་ལ་མཉམ་པར་བཞག་པའི་ས་གསུམ་པ་པ། མདོ་སྡེ་
ལ་སོགས་པ་ཉིད་ཆོས་ལ་ཐ་དད་པ་ཉིད་ཀྱིས་ང་རྒྱལ་སྤངས་པས་ས་བཞི་པ་པ། སེམས་པ་ དང་བསམ་པ་
རྣམ་པར་དག་པའི་རྒྱུད་ཐམས་ཅད་མཉམ་པ་ཉིད་དུ་འཇུག་པའི་ས་ལྔ་པ་པ། རྟེན་ཅིང་འབྲེལ་བར་
འབྱུང་བའི་དེ་བཞིན་ཉིད་མང་དུ་གནས་པའི་ས་དྲུག་པ་པ། མཚན་མ་མེད་པར་གནས་པའི་མཐུས་སྐད་
ཅིག་རེ་རེ་ལ་བྱང་ཆུབ་ཀྱི་ཕྱོགས་དང་མཐུན་པའི་ཆོས་སུམ་ཅུ་སོ་བདུན་སྒོམ་ནུས་པའི་ས་བདུན་པ་པ།
ལྷུན་གྱིས་གྲུབ་པར་གནས་པའི་ས་བརྒྱད་པ་པ། སེམས་ཅན་ཡོངས་སུ་སྨིན་པར་བྱེད་པ་ལ་མཁས་པའི་ས་
དགུ་པ་པ། མངོན་པར་ཤེས་པ་ཆེན་ པོ་ཐོབ་པའི་ས་བཅུ་པ་པ་རྣམས་སུ་ཡོད་དེ། དེ་ཉིད་ལས། བྱང་
ཆུབ་སེམས་དཔའི་ལྟ་བ་རྣམ་དག་པ། །ཚུལ་ཁྲིམས་ཤིན་ཏུ་རྣམ་དག་མཉམ་པར་བཞག །ཆོས་ལ་ང་
སྤངས་རྒྱུ་དང་ཀུན་ཉོན་མོངས། །རྣམ་པར་དག་པ་ཐམས་ཅད་ང་རྒྱལ་མེད། །སྐད་ཅིག་གཅིག་བློ་
ཐོབ་པ་བཏང་སྙོམས་པ། །ཞིང་རྣམས་སྦྱོང་བ་སེམས་ཅན་སྨིན་བྱེད་པར། །མཁས་པ་མཐུ་ཆེན་ལུས་
ཡོངས་རྫོགས་པ་དང༌། །ངེས་པར་སྟོན་ལ་མཁས་པ་དབང་བསྐུར་ཡིན། །ཞེས་གསུངས་པའི་ཕྱིར།
བྱང་ཆུབ་སེམས་དཔའི་མཚན་གྱི་རྣམ་གྲངས་དེ་ལ་ཡང་དུ་མ་ཡོད་དེ། དེ་ཉིད་ལས། བྱང་ཆུབ་
སེམས་དཔའ་སེམས་དཔའ་ཆེ། །བློ་ལྡན་ཉིད་དང་གསལ་བའི་མཆོག །རྒྱལ་སྲས་རྒྱལ་བའི་གཞི་དང་
498



ནི༑ ༑ རྒྱལ་བྱེད་ རྒྱལ་བའི་མྱུ་གུ་ དང༌། །ད པ ལོ་ལྡན་ཉིད་དང་འཕ གས་ པའི་མཆོག །དེད་དཔོན་དང་
ནི་གྲགས་མཆོག་དང༌། །སྙིང་རྗེ་ཅན་ དང་ བསོད་ནམས་ཆེ། །དབང་ཕྱུག་དེ་བཞིན་ཆོས་དང་ལྡན། །
ཞེས་གསུངས་པ་ལྟར་བཅུ་དྲུག་ཏུ་ ཡོད་པའི་ཕྱིར། དགུ་པས་ ཐོབ་ པའི་འབྲས་བུའི་ཁྱད་པར་ཡོད་དེ། །
གནས་སྐབས་ཀྱི་འབྲས་བུས་ཕྱི་མ་རྣམས་འ ཐོབ་ཅིང་མཐར་ཐུག་གི་འབྲས་བུ་ཡང་དག་པར་རྫོགས་པའི་་་་་
སངས་རྒྱས་ཀྱི་གོ་འཕང་ཐོབ་པར་འ གྱུར་བའི་ཕྱིར། །
བཅུ་པ་ཡོངས་སུ་སྦྱོང་བའི་ཁྱད་པར་ལ། ངོ་བོ། དབྱེ་བ། སོ་སོའི་རང་ བཞིན་ནོ། །དང་པོ་
ནི༑ རང་གང་ལ་ལྡན་པའི་ས་དེའི་སྐྱོན་སེལ་ཞིང་ཡོན་ཏན་རྫོགས་པར་བྱེད་པའི་ཡོན་ཏན། སའི་ཡོངས་
སྦྱོང་གི་མཚན་ཉིད། གཉིས་པ་ནི། དེ་ལ་དབྱེ་ན། རྒྱུ་ས་དགུའི་ཡོངས་སྦྱོང་དགུ་ཡོད། དེ་ཡང་དངོས་
བསྟན་གྱི་དབང་དུ་བྱས་པ་ཡིན་ གྱི་ས་བཅུ་པའི་ཡོངས་སྦྱོང་མེད་པ་མ་ཡིན་ཏེ། ས་བཅུ་པའི་སྐྱོན་སེལ་
བར་བྱེད་ཅིང་ཡོན་ཏན་རྫོགས་པར་བྱེད་པའི་ས་བཅུ་པའི་ཡེ་ཤེས་ཡོད་པའི་ཕྱིར། སྐབས་འདིར་ས་བཅུ་
པའི་ཡོངས་སྦྱོང་དངོས་སུ་མི་སྟོན་པའི་རྒྱུ་མཚན་ཡོད་དེ། ས་དགུ་པའི་ཡོངས་སྦྱོང་བསྟན་པ་ལ་བརྟེན་
ནས་རྟོ གས་ནུས་པའི་ ཕྱིར། གསུམ་པ་ལ། སའི་སྐྱོན་སེལ་བར་བྱེད་ཅིང་ཡོན་ཏན་རྫོགས་པར་བྱེད་པའི་
ས་དང་པོའི་ཡེ་ཤེས། ས་དང་པོའི་ཡོངས་སྦྱོང་གི་མཚན་ཉིད། དེས་གཞན་རྣམས་ལ་རིགས་འདྲ། སོ་
སོར་དབྱེ་ན། ས་དང་པོ་ལ་ཡོངས་སྦྱོང་བཅུ། གཉིས་པ་ལ་བརྒྱད། གསུམ་པ་ལ་ལྔ་། བཞི་པ་ལ་
བཅུ། ལྔ་པ་ལ་བཅུ། དྲུག་པ་ལ་བཅུ་གཉིས། བདུན་པ་ལ་ཉི་ཤུ། བརྒྱད་པ་ལ་བརྒྱད། དགུ་པ་ལ་
བཅུ་གཉིས་རྣམས་སུ་ཡོད་པའི་ ཕྱིར། །
ས་དང་པོ་ལ་ལྷག་པའི་ བསམ་པ་ཡོངས་སུ་སྦྱོང་བ་ནས། དམ་པ་ལྟར་གཞན་མི་བསླུ་བའི་ བདེན་
ཚིག་སྨྲ་བ་ཡོངས་སུ་སྦྱོང་བའི་ བར་ བཅུ་དང་། ས་གཉིས་པ་ལ་ཚུལ་ཁྲིམས་གསུམ་ཡོངས་སུ་དག་པར་བྱེད་
པའི་ཡོངས་སྦྱོང་ནས། སེམས་ཅན་གྱི་དོན་དུ་སྦྱིན་སོགས་ཕ་རོལ་ཏུ་ཕྱིན་པ་དྲུག་ལ་རྟག་ཏུ་བརྩོན་པའི་
ཡོངས་སྦྱོང་གི་བར་ བརྒྱད་དང༌། གསུམ་པ་ལ། ཕྱོགས་ བཅུའི་སངས་རྒྱས་རྣམས་ཀྱིས་ཅི་གསུངས་པའི་
ཆོས་ཐམས་ཅད་ཉན་ཅིང་གཟུང་བར་སེམས་པ་ཐོས་པས་མི་ངོམས་པའི་ཡོངས་སྦྱོང་ནས། རང་གཞན་གྱི་
དོན་ལ་ལྟོས་ནས་ཉན་རང་གི་སེམས་ཡིད་ལ་མི་བྱེད་པའི་ངོ་ཚ་ཁྲེལ་ཡོད་ ཀྱི་ཡོངས་སྦྱོང་གི་བར་ལྔ་དང་། ས་
བཞི་པ་ལ་ཐེག་དམན་ཡིད་བྱེད་ཀྱི་བསམ་པས་དབེན་ པའི་དགོན་པ་ན་གནས་པར་ཡོངས་སུ་སྦྱོང་བ་ནས།
དངོས་པོ་ཐམས་ཅད་ལ་མཚན་མར་མི་འཛིན་པས་ལྟ་བ་མེད་པ་ཡོངས་སུ་སྦྱོང་བའི་ བར་ བཅུ་དང༌། ལྔ་པ་
ལ། བསྙེན་བཀུར་སོགས་ཀྱི་ཆེད་དུ་རབ་བྱུང་དང་ཁྱིམ་པ་ དང་འགྲོགས་ཤིང་འདྲིས་པ་སྤོང་བའི་ཡོངས་
499



སྦྱོང་ནས། འདོད་ཆགས་སོགས་ཉོན་མོངས་ཐམས་ཅད་ལ་མངོན་དུ་ཕྱོགས་པར་བྱེད་ཅིང་། སེམས་
བག་ཡངས་སུ་གཏོང་བ་སྤོང་བའི་ཡོངས་སྦྱོང་གི་བར་བཅུ་དང༌། ས་དྲུག་པ་ལ་གཞན་དོན་དུ་ཟང་ཟིང་
དང་བུ་དང་ཆུང་མ་དང་རང་གི་ལུས་སྲོག་གཏོང་བའི་ཡོངས་སྦྱོང་ནས། བདོག་པ་ཐམས་ཅད་བཏང་ ཞིང་
རང་ཉིད་བཀྲེན་ཡང་སློང་བ་རྣམས་ཐོབ་པ་མེད་པར་སྤོང་བའི་སེམས་སྤོང་བའི་ཡོངས་སྦྱོང་གི་བར་བཅུ་་་
གཉིས་དང༌། ས་བདུན་པ་ལ། བདག་ཏུ་འཛིན་པ་སྤོང་བའི་ གཉེན་པོར་ཆོས་ཐམས་ཅད་རང་གི་ངོ་བོས་
སྟོང་པར་ཤེས་པའི་ཡོངས་སྦྱོང་ནས། སྟོང་ཉིད་འགལ་བར་བརྗོད་པ་སྟེ་དངོས་པོར་འཛིན་པ་སྤོང་བའི་
གཉེན་པོར་མངོན་ཞེན་ཅན་གྱི་སེམས་ཅན་རྣམས་བསྒྲལ་ཕྱིར་དུ་གདུལ་བྱའི་བློ་དང་མཐུན་པར་འཁོར་གྱི་་་
དཀྱིལ་འཁོར་དུ་རང་གི་ལུས་རབ་ཏུ་སྟོན་པའི་ཡོངས་སྦྱོང་གི་བར་ཉི་ཤུ་དང་། ས་བརྒྱད་པ་ལ། སེམས་
གཅིག་གིས་སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་བཟང་ངན་རྣམས་ཇི་ལྟ་བ་བཞིན་དུ་རབ་ཏུ་ཤེས་་་་
པའི་ཡོངས་སྦྱོང་ནས། ལུས་གང་གིས་སེམས་ཅན་གྱི་དོན་དུ་འགྱུར་ཚུལ་མཐོང་ནས་བློ་སྔོན་དུ་བཏང་ཞིང་
ཆེད་དུ་བསམ་སྟེ་སྐྱེ་བ་ཡོངས་སུ་འཛིན་པའི་ཡོངས་སྦྱོང་གི་བར་བརྒྱུད་དང་། ས་དགུ་པ་ལ། ཕར་ཕྱིན་
དྲུག་རྫོགས་པས་ཇི་ལྟར་སྨོན་པ་མཐའ་ཡས་པ་འགྲུབ་པའི་ཡོངས་སྦྱོང་ནས། རྟེན་སངས་རྒྱས་དང་བརྟེན་
པ་སྟོབས་ལ་སོགས་ པའི་སངས་རྒྱས་ཀྱི་ཆོས་ཀྱི་ངོ་བོར་གྱུར་པའི་ཡོན་ཏན་ཐམས་ཅད་ཡོངས་སུ་རྫོགས་པར་
བྱེད་པའི་ཡོངས་སྦྱོང་གི་བར་བཅུ་གཉིས་རྣམས་སུ་ཡོད་པའི་ཕྱིར། འོ་ན་ཡོངས་སྦྱོང་དེ་རྣམས་སྔར་མ་
ཐོབ་པའི་ཡོན་ཏན་ཐོབ་ཕྱིར་དུ་སྦྱོང་བ་ཡིན་ནམ། ཐོབ་ཟིན་གོང་འཕེལ་དུ་བྱ་བའི་ཕྱིར་སྦྱོང་བ་ཡིན་ཞི་
ན།
ཁ་ཅིག མ་ཐོབ་པ་ཐོབ་ཕྱིར་དུ་སྦྱོང་བ་ཡིན་ཏེ། དཔེར་ན་ཆུ་འདྲེན་པའི་ཕྱིར་དུ་ཡུར་འཆོས་པ་
བཞིན་ནོ། །ཞེས་ཟེར་བ་མི་འཐད་དེ། ས་དེའི་ཡོངས་སྦྱོང་ཡིན་ན་ས་དེའི་དུས་སུ་ཡོད་དགོས་པའི་
ཕྱིར། དེས་ན་ཐོབ་ཟིན་གོང་འཕེལ་དུ་བྱ་བའི་ཕྱིར་སྦྱོང་བ་ཡིན་ཏེ། དཔེར་ན། ཁང་བཟང་བྱི་དོར་
བྱེད་པ་བཞིན་ནོ། །
གསུམ་པ་ཁྱད་པར་དེ་ལྡན་གྱི་སའི་ངེས་ཚིག་བཤད་པ་ལ། སྤྱིའི་ངེས་ཚིག སོ་སོའི་ངེས་ཚིག་
གཉིས་ལས། དང་པོ་ནི། སའི་སྐད་དོད་བྷུམི་ཞེས་པ་འབྱུང་བ། ངེས་ཚིག་བསྟན་པའི་དབང་དུ་བྱས་
ནས། ཐེག་ཆེན་གྱི་ཚོགས་ལམ་སོགས་ལ་ས་ཞེས་བརྗོད་པའི་རྒྱུ་མཚན་ཡོད་དེ། ས་འདི་སྐྱེ་འགྲོ་རྣམས་ཀྱི་
རྟེན་ཡིན་པ་དང༌། དེ་ལ་བརྟེན་ནས་རྩི་བཅུད་ལ་སོགས་པ་འཕེལ་བ་ལྟར་འདི་དག་གིས་ཀྱང་གདུལ་བྱའི་
འབྱུང་བོ་དཔག་ཏུ་མེད་པ་ངན་འགྲོའི་འཇིག་པ་མེད་པར་བྱེད་པ་དང༌། ཡོན་ཏན་གོང་ནས་གོང་དུ་
500



འཕེལ་བའི་ རྟེན་བྱེད་པས་ས་ཞེས་བརྗོད་པ་ཡིན་ པའི་ཕྱིར་ཏེ། མདོ་སྡེའི་རྒྱུན་ལས། འབྱུང་པོ་དཔག་
མེད་འཇིག་མེད་ཕྱིར། །དཔག་ཏུ་མེད་པ་དེ་དག་ལ། །ཆེས་ཕྱིར་གོང་དུ་འགྲོ་ལྡན་ཕྱིར། །དེ་དག་
ཉིད་ནི་སོ་སོར་འདོད། །ཅེས་གསུངས་པའི་ ཕྱིར།
གཉིས་པ་ལ། ས་དང་པོ་ལ་རབ་ཏུ་དགའ་བ་ཞེས་བརྗོད་པའི་རྒྱུ་མཚན་ཡོད་དེ། ས་དང་པོ་ནས་
རྫོགས་ པའི་བྱང་ཆུབ་ལ་ཉེ་བ་དང་། སེམས་ཅན་གྱི་དོན་སྒྲུབ་པ་མཐོང་བ་ལ་རབ་ཏུ་དགའ་བ་ཁྱད་པར་
ཅན་སྐྱེ་བར་འགྱུར་ བས་དེ་ལྟར་བརྗོད་པར་བྱེད་དེ། མདོ་སྡེའི་རྒྱུན་ལས། བྱང་ཆུབ་ལ་ནི་ཉེ་བ་དང༌། །
སེམས་ཅན་དོན་སྒྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ། །དེའི་ཕྱིར་རབ་དགའ་ཞེས་
བརྗོད་དོ། །ཞེས་དང༌། རིན་ཆེན་ཕྲེང་བ་ལས། དེ་དག་དང་པོ་རབ་དགའ་བ། །བྱང་ཆུབ་སེམས་
དཔའ་དགའ་བྱེད་ཕྱིར། །ཀུན་ཏུ་སྦྱོར་བ་གསུམ་སྤངས་ཕྱིར། །དེ་བཞིན་ གཤེགས་ པའི་རིགས་སྐྱེས་
ཕྱིར། །ཞེས་གསུངས་པའི་ཕྱིར། ས་གཉིས་པ་ལ་དྲི་མ་མེད་པ་ཞེས་བརྗོད་པའི་རྒྱུ་མཚན་ཡོད་དེ། དེ་
འཆལ་ཚུལ་དང་ཐེག་དམན་ཡིད་བྱེད་ཀྱི་རྩོལ་བའི་དྲི་མ་དང་བྲལ་བའི་རྒྱུ་མཚན་གྱིས་དེ་ལྟར་བརྗོད་པའི་་་
ཕྱིར་ཏེ། མདོ་སྡེའི་རྒྱན་ལས། འཆལ་ཚུལ་རྩོལ་བའི་དྲི་བྲལ་ཕྱིར། །དྲི་མ་བྱེད་ པའི་ས་ཞེས་བྱ། །
ཞེས་དང༌། རིན་ཆེན་ཕྲེང་བར། གཉིས་པ་དྲི་མ་མེད་ཅེས་བྱ། །ལུས་དང་ངག་དང་སེམས་ཀྱི་ལས། །
བཅུ་ཆར་དྲི་མ་མེད་པའི་ཕྱིར། །ཞེས་གསུངས་པའི་ཕྱིར།
ས་གསུམ་པ་ལ་འོད་བྱེད་པ་ཞེས་བརྗོད་པའི་རྒྱུ་མཚན་ཡོད་དེ། ས་གསུམ་པ་ནས་ལུས་སྲོག་ལ་མི་ལྟ་
བར་རང་ཉིད་ཀྱིས་ཀྱང་ལུང་གི་ཆོས་འཚོལ་བ་དང༌། གཞན་ལ་ཡང་ལུང་གི་ཆོས་སྣང་བ་ཆེན་ པོ་བྱེད་པས་
ན་དེ་ལྟར་བརྗོད་པའི་ཕྱིར་ཏེ། མདོ་སྡེའི་རྒྱན་ལས། ཆོས་ཀྱི་སྣང་བ་ཆེན་ པོ་ནི། །ཞེས་དང༌། རིན་ཆེན་
ཕྲེང་བར། ས་གསུམ་པ་ནི་འོད་བྱེད་པ། །ཡེ་ཤེས་ཞི་བའི་འོད་འབྱུང་ཕྱིར། །ཞེས་གསུངས་པའི་ཕྱིར།
ས་བཞི་པ་ལ་འོད་འཕྲོ་བ་ཞེས་བརྗོད་པའི་རྒྱུ་མཚན་ཡོད་དེ། དེར་བྱང་ཆུབ་ཀྱི་ཕྱོགས་ དང་མཐུན་
པའི་ཆོས་དང་ལྡན་པའི་སྒོ་ནས་རང་གི་ངོས་སྐལ་གྱི་སྒྲིབ་གཉིས་སྲེག་པར་བྱེད་པའི་ཡེ་ཤེས་ཀྱི་འོད་མེ་ལྟར་་
འཕྲོ་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར་ཏེ། མདོ་སྡེའི་རྒྱན་ལས། འདི་ལྟར་བྱང་ཆུབ་ཕྱོགས་
མཐུན་ཆོས། །རབ་ཏུ་འཕྲོ་བྱེད་འོད་ལྟ་བུ། །དེ་ དང་ལྡན་ཕྱིར་ས་དེ་ནི། །གཉིས་པོ་སྲེག་བྱེད་འོད་
འཕྲོ་ཅན། །ཞེས་དང༌། རིན་ཆེན་ཕྲེང་བ་ལས། བཞི་པ་འོད་འཕྲོ་ཅན་ཞེས་བྱ། །ཡང་དག་ཡེ་
ཤེས་འོད་འབྱུང་བའི། །ཞེས་གསུངས་པའི་ ཕྱིར། ས་ལྔ་པ་ལ་སྦྱང་དཀའ་བ་ཞེས་བརྗོད་པའི་རྒྱུ་མཚན་
ཡོད་དེ། སེམས་ཅན་སྨིན་པར་བྱེད་པ་དང་སེམས་ཅན་སྨིན་པར་བྱེད་པའི་ཚེ་གདུལ་བྱའི་ལོག་སྒྲུབ་བཟོད་
501



པར་དཀའ་བ་དེ་བློ་ལྡན་བྱང་ཆུབ་སེམས་དཔའ་རྣམས་ཀྱིས་སྦྱང་དཀའ་བ་ཡིན་ ལ་ས་ལྔ་པར་དེ་སྦྱང་ནུས་་་
ཤིང་དེ་ཉིད་བདུད་རྣམས་ཀུན་གྱིས་ཕ མ་པར་དཀའ་བས་དེ་ལྟར་བརྗོད་པའི་ཕྱིར་ཏེ། མདོ་སྡེའི་རྒྱུན་
ལས། སེམས་ཅན་ཡོངས་སུ་སྨིན་བྱེད་ཅིང༌། །རང་གི་སེམས་ཀྱང་རྗེས་སུ་བསྲུང་། །བློ་ལྡན་རྣམས་
ཀྱིས་སྦྱང་དཀའ་བ། །དེའི་ཕྱིར་སྦྱང་དཀའ་ཞེས་བརྗོད་དོ། །ཞེས་དང༌། རིན་ཆེན་ཕྲེང་བར། ལྔ་
པ་ཤིན་ཏུ་སྦྱང་དཀའ་བདུད། །ཀུན་གྱིས་ཤིན་ཏུ་ཐུབ་དཀའི་ཕྱིར། །ཞེས་གསུངས་པའི་ཕྱིར། ས་
དྲུག་པ་ལ་མངོན་དུ་གྱུར་པ་ཞེས་བརྗོད་པའི་རྒྱུ་མཚན་ཡོད་དེ། དེར་རྟེན་འབྲེལ་ལུགས་འབྱུང་དུ་སྒོམ་
པས་འཁོར་བ་ལས་མངོན་གྱུར། རྟེན་འབྲེལ་ལུགས་ ལྡོག་སྒོམ་པས་མྱང་འདས་ལ་མངོན་དུ་གྱུར་པས་དེ་
ལྟར་བརྗོད་པའི་ཕྱིར་ཏེ། མདོ་སྡེའི་རྒྱན་ལས། ཤེས་རབ་ཕ་རོལ་ཕྱིན་བརྟེན་པས། །འཁོར་བ་དང་
ནི་མྱ་ངན་འདས། །གཉིས་ལས་མངོན་དུ་གྱུར་ པའི་ཕྱིར། །མངོན་དུ་གྱུར་པའི་ས་ཞེས་བཤད། །
ཅེས་དང་། རིན་ཆེན་ཕྲེང་བར། དྲུག་པ་མངོན་ཕྱོགས་ཞེས་བྱ་སྟེ། །སངས་རྒྱས་ཆོས་ལ་མངོན་ཕྱོགས་
ཕྱིར༑ ༑ཞེས་གསུངས་པའི་ཕྱིར།
ས་བདུན་པ་ལ་རིང་དུ་སོང་བ་ཞེས་བརྗོད་པའི་རྒྱུ་མཚན་ཡོད་དེ། ས་བདུན་པར་ལམ་རིང་དུ་
སྒོམ་པ་ལ་བརྟེན་ནས་མཚན་བཅས་རྩོལ་བཅས་ཀྱི་ལམ་མཐར་ཐུག་པ་ དང༌། བགྲོད་པ་གཅིག་པའི་ལམ་
དང་འབྲེལ་བས་དེ་ལྟར་བརྗོད་པའི་ཕྱིར་ཏེ། མདོ་སྡེའི་རྒྱུན་ལས། བགྲོད་པ་གཅིག་དང་འབྲེལ་
བའི་ཕྱིར། །རིང་དུ་སོང་བའི་སར་འདོད་དོ། །ཞེས་དང༌། རིན་ཆེན་ཕྲེང་བར། བདུན་
པ་རིང་དུ་སོང་བ་སྟེ། །གྲངས་ནི་རིང་དུ་སོང་ལྡན་ཕྱིར། །ཞེས་གསུངས་པའི་ཕྱིར། ས་བརྒྱུད་
པ་ལ་མི་གཡོ་བ་ཞེས་བརྗོད་པའི་རྒྱུ་མཚན་ཡོད་དེ། ས་བརྒྱད་པར་མཚན་བཅས་ཀྱི་འདུ་བྱེད་དང༌།
མཚན་མེད་རྩོལ་བཅས་ཀྱི་འདུ་བྱེད་གཉིས་ཀྱིས་གཡོ་བ་མེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར་་་་
ཏེ༑ མདོ་སྡེའི་རྒྱན་ལས། འདུ་བྱེད་གཉིས་ཀྱིས་མི་གཡོའི་ཕྱིར། །མི་གཡོ་བ་ཞེས་ངེས་པར་
བརྗོད། །ཅེས་དང༌། རིན་ཆེན་ཕྲེང་བར། དེ་ནི་བརྒྱད་པ་གཞོན་ནུའི་ས། །མི་གཡོ་བ་སྟེ་
མི་རྟོག་ཕྱིར། །ཞེས་གསུངས་པའི་ཕྱིར། ས་དགུ་པ་ལ་ལེགས་པའི་བློ་གྲོས་ཞེས་བརྗོད་པའི་རྒྱུ་མཚན་
ཡོད་དེ། ས་དགུ་པར་སོ་སོར་ཡང་དག་པར་རིག་པའི་བློ་བཟང་པོ་ཐོབ་པའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར་ཏེ། མདོ་སྡེའི་རྒྱན་ལས། སོ་སོ་ཡང་དག་རིག་བློ་བཟང་། །ས་དེ་ལེགས་པའི་བློ་གྲོས་
ཡིན། །ཞེས་དང་། རིན་ཆེན་ཕྲེང་བར། ས་དགུ་ལ་ནི་ལེགས་པ་ཡི། །བློ་གྲོས་ཡིན་ཏེ་རྒྱ་ཆེན་
བཞིན། །གང་ཕྱིར་སོ་སོ་ཡང་དག་རིག །ཐོབ་པས་འདི་ནི་བློ་གྲོས་བཟང༌། །ཞེས་གསུངས་པའི་
502



ཕྱིར། ས་བཅུ་པ་ལ་ཆོས་ཀྱི་སྤྲིན་ཞེས་བརྗོད་པའི་རྒྱུ་མཚན་ཡོད་དེ། ནམ་མཁའ་ལ་སྤྲིན་འཁྲིགས་ཏེ་
ཆར་ཕབ་ནས་འཇིག་རྟེན་གྱི་ལོ་ཐོག་རྣམས་རྒྱས་པར་བྱེད་པ་ལྟར། བྱང་སེམས་ས་བཅུ་པ་ པའི་ཤེས་རྒྱུད་
ནམ་མཁའ་དང་འདྲ་བ་ལ་གཟུངས་དང་ཏིང་ངེ་འཛིན་ལ་སོགས་པའི་ཡོན་ཏན་གྱི་སྤྲིན་འཁྲིགས་ཏེ་ཆོས་ཀྱི་
ཆར་ཕབ་ནས་གདུལ་བྱའི་དགེ་བའི་ལོ་ཐོག་རྒྱས་པར་བྱེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར་ཏེ།
མདོ་སྡེའི་རྒྱུན་ལས། སྤྲིན་བཞིན་གཉིས་ཀྱིས་ནམ་མཁའི་ཁམས། །ཁྱབ་པའི་ཕྱིར་ན་ཆོས་ཀྱི་སྤྲིན། །
ཞེས་དང་། རིན་ཆེན་ཕྲེང་བར། བཅུ་པ་ཆོས་ཀྱི་སྤྲིན་ཡིན་ཏེ། །དམ་པའི་ཆོས་ཀྱི་ཆར་འབེ བས་
ཕྱིར༑ ༑ཞེས་གསུངས་པའི་ཕྱིར།
གཉིས་པ་འབྲས་བུའི་སའི་མཚན་ཉིད་བཤད་པ་ལ། མདོ་ལས་གསུངས་ཚུལ་དང༌། བསྟན་བཅོས་
ཀྱིས་འགྲེལ་ཚུལ་གཉིས་ལས། དང་པོ་ནི། མདོ་ལས། རབ་འབྱོར་ས་བཅུ་པ་ལ་གནས་པའི་བྱང་ཆེན་
དེ་བཞིན་གཤེགས་པ་ཉིད་དུ་བརྗོད་དོ། །ཞེས་དང༌། དེ་ལ་བྱང་ཆེན་ས་བཅུ་པ་ལ་གནས་པ་ཉིད་
དེ་བཞིན་གཤེགས་པ་ཉིད་ཅེས་བྱ་བ་གང་ཞེ་ན། བྱང་ཆེན་གང་གི་ཕྱིར་ན། ཐམས་ཅད་ཡོངས་སུ་རྫོགས་
པར་འགྱུར་བ་སྟེ། དེ་ནི་དེ་བཞིན་གཤེགས་པའི་སྟོབས་བཅུ་དང་། ཞེས་པ་ནས། རབ་འབྱོར་དེ་ལྟར་
བྱང་ཆུབ་ཆེན་ པོ་ལ་ཡང་དག་པར་རིག་པར་བྱའོ། །ཞེས་པའི་ བར་ བསྟན་བཤད་གཉིས་གསུངས།
གཉིས་པ་ལ། མཚམས་སྦྱར། རྩ་བ། འགྲེལ་པ་དང་གསུམ་ལས། དང་པོ་ནི། རྒྱུའི་ས་དགུའི་
ཡོངས་སྦྱོང་བསྟན་ནས་འབྲས་བུའི་ས་བཅུ་པ་ཡོངས་སྦྱོང་གི་སྒོ་ནས་མི་འཆད་པར་མཚན་ཉིད་ཀྱི་སྒོ་ནས་་་་
འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། རྒྱུའི་ས་དགུའི་ཡོངས་སྦྱོང་བསྟན་པས་འབྲས་
བུའི་ས་བཅུ་པའི་ཡོངས་སྦྱོང་རྟོགས་ནུས་པ་ལ་དགོངས་ནས་སྐབས་འདིར་ས་བཅུ་པ་མཚན་ཉིད་ཀྱི་སྒོ་ནས་
དངོས་སུ་བསྟན་པའི་ཕྱིར། ཞེས་མཚམས་སྦྱོར་བ་ལ། རྒྱུའི་ས་རྣམས་ཀྱི་ཡོངས་སུ་སྦྱོང་བ་དེ་ལྟར་ངེས་
པར་བསྟན་ནས། འབྲས་བུའི་ས་ཉིད་དུ་དེ་དག་མ་བཤད་པར་ས་ཐམས་ཅད་བསྡུ་བའི་སྒོ་ནས་ས་བཅུ་
པའི་མཚན་ཉིད། ཅེས་གསུངས་པའི་ཕྱིར། །
གཉིས་པ་ནི། མདོ་དེའི་དོན་བཤད་པ་ལ། ས་དགུ་འདས་ནས་ཡེ་ཤེས་ནི། །ཞེས་སོགས་
གསུངས། གསུམ་པ་ལ། ས་བཅུ་པ་མཚན་གཞིའི་སྒོ་ནས་ངོས་གཟུང་བ་དང་། འདའ་བྱ་ས་དགུའི་
རང་བཞིན་བཤད་པ་གཉིས་ལས། དང་པོ་སྟོན་པ་ལ། དེ་ལྟར་ས་དགུ་འདས་ནས་ས་བཅུ་པ་ལ་ནི་བྱང་
ཆུབ་སེམས་དཔའ་སངས་རྒྱས་ཁོ་ནར་བརྗོད་པར་བྱ་ཡི། ཡང་དག་པར་རྫོགས་པའི་སངས་རྒྱས་ནི་མ་ཡིན་
ནོ། །ཞེས་འབྱུང་བའི་ཕྱིར། སངས་རྒྱས་ཀྱིས་དེ་ལ་སྨོན་ལམ་ཤེས་པ་གང་གིས་གནས་པ་དེ་ནི་ས་བཅུ་
503



པ་ཡིན་ པར་ཤེས་པར་བྱ་ བ་ཡིན་ནོ། །ཞེས་གསུངས། གཉིས་པ་སྟོན་པ་ལ། ཉན་ཐོས་ལ་སོགས་ པའི་
རིགས་ དང༌། འབྲས་བུ་དང་པོ་ལ་ཞུགས་པ་དང༌། རྒྱུན་དུ་ཞུགས་པ་དང༌། ལན་ཅིག་ཕྱིར་འོང་བ་
དང་། ཕྱིར་མི་འོང་བ་དང༌། དགྲ་བཅོམ་པ་ཉིད་ཅེས་བྱ་བ་དྲུག་དང༌། ཚུལ་གསུམ་རྣམ་པར་བཞག་
པར་དགོངས་པས་བསྡུས་པ་ལྷག་མ་ཞུགས་པ་གསུམ་དང༌། རང་སངས་རྒྱས་རྣམས་གོ་རིམ་བཞིན་དུ།
རིགས་ དང་། བརྒྱད་པ་དང༌། མཐོང་བ་དང༌། སྲབ་པ་དང༌། འདོད་ཆགས་ དང་བྲལ་བ་དང༌།
བྱས་པ་རྟོགས་པ་ དང༌། ཉན་ཐོས་དང་། རང་སངས་རྒྱས་ཀྱི་ས་རྣམས་དང༌། ཇི་སྐད་བཤད་པའི་
བྱང་ཆུབ་སེམས་དཔའི་ས་རྣམ་པ་དགུ་ པོ་གཅིག་ཁོ་ན་སྟེ། ཞེས་གསུངས།
ས་བཅུ་པའི་ རྗེས་ཐོབ་ཡེ་ཤེས་ཆོས་ཅན། བྱང་ཆུབ་སེམས་ད པའི་ས་བཅུ་པ་ཡིན་ཏེ། འདའ་བྱ་ས་
དགུ་ལས་འདས་པའི་ཡེ་ཤེས་གང་ཞིག ཁྱོད་ལ་གནས་པའི་གང་ཟག་གི་དབང་དུ་མཛད་ནས་ས་བཅུ་པ་
ལ་ནི་བྱང་ཆུབ་སེམས་དཔའ་སངས་རྒྱས་ཁོ་ནར་བརྗོད་པར་བྱ་ཡི། ཡང་དག་པར་རྫོགས་པའི་སངས་
རྒྱས་ནི་མ་ཡིན་ནོ། །ཞེས་བཤད་པའི་ཕྱིར། ས་བཅུ་པ་ལ་སངས་རྒྱས་ཀྱི་ས་ཞེས་བརྗོད་པའི་རྒྱུ་མཚན་
ཡོད་དེ། ས་བཅུ་པ་པ་འདིས་རྗེས་ཐོབ་ཀྱི་གནས་སྐབས་སུ་འབད་རྩོལ་རགས་པ་ཉེ་བར་ཞི་བའི་སྒོ་ནས་
གཞན་དོན་བྱེད་ཚུལ་སངས་རྒྱས་དང་མཉམ་པ་རྗེས་མཐུན་པ་ཐོབ་པའི་རྒྱུ་མཚན་གྱིས་དེ་ལྟར་བརྗོད་པའི་ ་
ཕྱིར། ཡང་དག་པར་རྫོགས་ པའི་སངས་རྒྱ ས་མ་ཡིན་ པར་བརྗོད་པའི་རྒྱུ་མཚན་ཡོད་དེ། དེ་དེ་ལས་
སྤངས་རྟོགས་དམན་པའི་ཕྱིར་ཏེ། དེ་ལྟར་ཡང་། རྒྱུད་བླ་མ་ལས། བྱང་ཆུབ་སེམས་ད པའི་ཚུལ་འདི་
ནི༑ །རྗེས་ཐོབ་དེ་བཞིན་གཤེགས་རྣམས་དང༌། །སེམས་ཅན་ཡང་དག་སྒྲོལ་བ་ལ། །འཇིག་རྟེན་ན་
ནི་མཉམ་པ་ཉིད། །དེ་ལྟ་མོད་ཀྱི་ས་རྡུལ་དང༌། །རྒྱ་མཚོ་བ་གླང་རྨིག་རྗེས་ཆུ། །ཁྱད་པར་གང་
ཡིན་སངས་རྒྱས་དང༌། །བྱང་ཆུབ་སེམས་དཔའི་ཁྱད་འདི་ཉིད། །ཅེས་གསུངས་པའི་ཕྱིར། །
འདིར་བསྟན་འདའ་བྱ་ས་དགུ་ཡོད་དེ། རིགས་ཀྱི་ས། བརྒྱད་པའི་ས། མཐོང་བའི་ས། སྲབ་
པའི་ས། འདོད་ཆགས་དང་བྲལ་བའི་ས། བྱས་པ་རྟོགས་པའི་ས། ཉན་ཐོས་ཀྱི་ས། རང་སངས་རྒྱས་
ཀྱི་ས། སྔར་བཤད་པའི་བྱང་སེམས་ཀྱི་ས་དགུ་པོ་གཅིག་ཏུ་བྱས་པའི་བྱང་སེམས་ཀྱི་ས་རྣམས་སུ་ཡོད་པའི་
ཕྱིར། དང་པོ་ནི། ཉན་ཐོས་ཀྱི་སྦྱོར་ལམ་ལྟ་བུ། གཉིས་པ་ནི། རྒྱུན་ཞུགས་ཞུགས་ པའི་མངོན་རྟོ གས་
ལྟ་བུ། གསུམ་པ་ནི། རྒྱུན་ཞུགས་ཀྱི་མངོན་རྟོགས་ལྟ་བུ། བཞི་པ་ནི། ཕྱིར་འོང་གི་མངོན་རྟོགས་ལྟ་
བུ༔ ལྔ་པ་ནི། ཕྱིར་མི་འོང་གི་མངོན་རྟོ གས་ལྟ་བུ། དྲུག་པ་ནི། ཉན་ཐོས་དགྲ་བཅོམ་པའི་མངོན་
རྟོགས་ལྟ་བུ། བདུན་པ་ནི། ཞུགས་པ་གཞན་གསུམ་གྱི་མངོན་རྟོགས་ལྟ་བུ། བརྒྱད་པ་ནི། རང་སངས་
ག
504



རྒྱས་ཀྱི་མངོན་རྟོ གས་ལྟ་བུ། དགུ་པ་སླའོ། །ས་བཅུ་པའི་ཡེ་ཤེས་དེ་འདིར་བསྟན་ཐེག་པ་གསུམ་པོ་དེ་
ལས་འདའ་བའི་ཚུལ་ཡོད་དེ། དང་པོ་གཉིས་ལ་ཤེས་མཐོང་གིས་བལྟས་ནས་འདའ། ཕྱི་མ་ལ་ནི་གནས་
ནས་འདའ་བར་བྱེད་པའི་ཕྱིར། ཞུགས་པ་ལྷག་མ་གསུམ་གྱི་མངོན་རྟོགས་ལ་ཉན་ཐོས་ཀྱི་ས་ཞེས་གཅིག་
ཏུ་བསྡུས་ནས་སྟོན་པའི་རྒྱུ་མཚན་ཡོད་དེ། འདིར་བསྟན་འདའ་བྱའི་ཐེག་པ་དེ་ལ་ཉན་ཐོས་ཀྱི་ཐེག་པ་
དང་། རང་རྒྱལ་གྱི་ཐེག་པ་ དང་། བྱང་སེམས་ཀྱི་ཐེག་པ་གསུམ་དུ་ཡོད་ཅེས་ཤེས་པར་བྱ་བའི་ཕྱིར་དུ་
ཡིན་ པའི་ཕྱིར། དེས་ན་རང་གི་འདའ་བྱར་གྱུར་པའི་འདའ་བྱ་ས་དགུ་རྫོགས་རྗེས་སུ་བྱུང་ཞིང་། མདོ་
ལས་སངས་རྒྱས་ཀྱི་ས་ཞེས་བརྗོད་པའི་སེམས་དཔའི་རྣལ་འབྱོར་མཐར་ཐུག ས་བཅུ་པའི་ངོ་བོ། དབྱེ་
ན༑ ས་བཅུ་ཐོབ་མ་ཐག་པ། སྐྱེ་བ་གཅིག་གིས་ཐོགས་པ། སྲིད་པ་ཐ་མའི་ཡེ་ཤེས་དང་གསུམ་དུ་
ལས་ ས བ
ཡོད།
༢ རྟོགས་དཀའ་བ་གཉེན་པོའི་ཚོགས་སྒྲུབ་བྱེ་བྲག་ཏུ་བཤད་པ།
གསུམ་པ་གཉེན་པོའི་ཚོགས་སྒྲུབ་བྱེ་བྲག་ཏུ་བཤད་པ་ལ། མདོ་ལས་གསུངས་ཚུལ་དང༌། བསྟན་
བཅོས་ཀྱིས་འགྲེལ་ཚུལ་གཉིས་ལས། དང་པོ་ལ་བརྒྱུད་ལས། མདོ་ལས་མཐོང་སྤང་ཀུན་ནས་ཉོན་མོངས་
གཟུང་རྟོག་གི་གཉེན་པོ་སྟོན་པ་ལ། རབ་འབྱོར་གང་ཡང་ཁྱོད་ཀྱིས་འདི་སྐད་དུ་ཐེག་པ་དེ་གང་ནས་ངེས་
པར་འབྱུང་བར་འགྱུར། ཞེས་པ་ནས། དེ་མི་དམིགས་ པའི་ཚུལ་གྱིས་ཁམས་གསུམ་ནས་ངེས་པར་འབྱུང་
བར་ འགྱུར། རྣམ་པ་ཐམས་ཅད་མཁྱེན་པ་ཉིད་དུ་གནས་པར་འགྱུར་རོ། །ཞེས་སོགས་ དང༌། དེ་རྣམ་
བྱང་གཟུང་རྟོག་གི་གཉེན་པོ་སྟོན་པ་ལ། རབ་འབྱོར་གང་མཚན་ཉིད་མེད་པའི་ཆོས་རྣམས་ངེས་པར་
འབྱུང་བར་འདོད་པ་དེ་ནི་སྦྱིན་པའི་ཕ་རོལ་ཏུ་ཕྱིན་པ་ངེས་པར་འབྱུང་བར་འདོད་དུ་ཟད་དོ། །ཞེས་
སོགས་ དང༌། དེ་རྫས་འཛིན་རྟོག་པའི་གཉེན་པོ་སྟོན་པ་ལ། རབ་འབྱོར་གང་མཚན་ཉིད་མེད་པའི་ཆོས་
རྣམས་ངེས་པར་འབྱུང་བར་འདོད་པ་དེ་ནི་དགྲ་བཅོམ་པ་ངེས་པར་འབྱུང་བར་འ དོད་དུ་ཟད་དོ། །ཞེས་
གསུངས་སོ། །དེ་བཏགས་འཛིན་རྟོག་པའི་གཉེན་པོ་སྟོན་པ་ལ། རབ་འབྱོར་གང་མཚན་ཉིད་མེད་
པའི་ཆོས་རྣམས་ངེས་པར་འབྱུང་བར་འདོད་པ་དེ་ནི་མིང་ངེས་པར་འབྱུང་བར་འདོད་དུ་ཟད་དོ། །
ཞེས་པ་ནས། རབ་འབྱོར་དེ་ལྟར་རྣམ་གྲངས་འདིས་ནི། འདི་ལྟར་ཐེག་ཆེན་ནི་ཁམས་གསུམ་ནས་རྣམ་
པ་ཐམས་ཅད་མཁྱེན་པ་ཉིད་དུ་གནས་པར་ཤེས་པར་བྱ་སྟེ། ཐེག་པ་ཆེན་ པོ་དེ་ནི་བསྐྱོད་དུ་མེད་པའོ། །
ཞེས་གསུངས། དེ་སྒོམ་སྤང་ཀུན་ནས་ཉོན་མོངས་གཟུང་རྟོག་གི་གཉེན་པོ་སྟོན་པ་ལ། རབ་འབྱོར་གང་
505



ཁྱོད་ཀྱིས་འདི་སྐད་དུ་ཐེག་ཆེན་དེ་གང་དུ་གནས་པར་འ གྱུར་ཞེས་སྨྲ་བ་ནི། ཐེག་ཆེན་དེས་གང་དུ་ཡང་
གནས་པར་འགྱུར་བ་མེད་དེ། དེ་ཅིའི་ཕྱིར་ཞེ་ན། འདི་ལྟ་སྟེ། ཆོས་ཐམས་ཅད་ནི་མི་གནས་པ་སྟེ།
རབ་འབྱོར་འོན་ཀྱང་ཐེག་ཆེན་ནི་མི་གནས་པའི་ཚུལ་གྱིས་གནས་པར་འགྱུར་རོ། །ཞེས་སོགས་ དང་།
དེ་རྣམ་བྱང་གཟུང་རྟོག་གི་གཉེན་པོ་སྟོན་པ་ལ། རབ་འབྱོར་གང་ཡང་ཁྱོད་ཀྱིས་འདི་སྐད་དུ་ཐེག་པ་
དེས༑ གང་ཞིག་ངེས་པར་འབྱུང་བར་འགྱུར་ཞེས་སྨྲ་བ་ནི། ཐེག་པ་དེས་གང་ཡང་ངེས་པར་འབྱུང་བར་
འགྱུར་བ་མེད་དེ། དེ་ཅིའི་ཕྱིར་ཞེ་ན། རབ་འབྱོར་དེ་ནི་འདི་ལྟ་སྟེ། ཐེག་པ་གང་ཡིན་པ་ དང༌། གང་
ངེས་པར་འབྱུང་བར་འགྱུར་བ་དང༌། གང་གིས་ངེས་པར་འབྱུང་བར་འགྱུར་བ་དང་། གང་ནས་ངེས་
པར་འབྱུང་བར་འགྱུར་བའི་ཆོས་དེ་དག་ཐམས་ཅད་ནི་མེད་ཅིང་མི་དམིགས་པའི་ཕྱིར། ཞེས་སོགས་
དང་༑ དེ་རྫས་འཛིན་རྟོག་པའི་གཉེན་པོ་སྟོན་པ་ལ། རྒྱུན་དུ་ཞུགས་པ་དམིགས་སུ་མེད་དོ། །ཞེས་
སོགས་ དང་། དེ་བཏགས་འཛིན་རྟོག་པའི་གཉེན་པོ་སྟོན་པ་ལ། མཐའ་ལས་འདས་པ་རྣམ་པར་དག་
པའི་ཕྱིར་རྒྱུན་དུ་ཞུགས་ པའི་འབྲས་བུ་མི་དམིགས་པས་རྒྱུན་དུ་ཞུགས་པའི་འབྲས་བུ་དམིགས་སུ་མེད་་་་་
དོ༑ ༑ཞེས་པ་ནས། རབ་འབྱོར་དེ་ལྟར་ན་བྱང་ཆེན་ཤེར་ཕྱིན་ལ་སྤྱོད་ཅིང་ཆོས་ཐམས་ཅད་མི་དམིགས་
པའི་ཚུལ་གྱིས་ཐེག་པ་ཆེན་པོས་རྣམ་པ་ཐམས་ཅད་མཁྱེན་པ་ཉིད་དུ་ངེས་པར་འབྱུང་བར་འགྱུར་རོ། །
ཞེས་པའི་བར་གསུངས།
གཉིས་པ་ལ་མཚམས་སྦྱར་བ། རྩ་བ། འགྲེལ་པ་གསུམ་ལས། དང་པོ་ནི། ཚོགས་སྒྲུབ་བཅུ་
བདུན་གྱི་ནང་ནས་གཉེན་པོའི་ཚོགས་སྒྲུབ་བྱེ་བྲག་ཏུ་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་
ཡོད་དེ། དེ་རྟོགས་དཀའ་བ་ལ་དགོངས་ནས་རྗེ་བཙུན་གྱིས་བྱེ་བྲག་ཏུ་བཤད་པའི་ཕྱིར། ཞེས་མཚམས་
སྦྱོར་བ་ལ། གཉེན་པོའི་ཚོགས་ལ་བར་སྐབས་ཀྱི་ཚིགས་སུ་བཅད་པ། ཞེས་གསུངས། གཉིས་པ་ནི།
མདོ་དེའི་དོན་བཤད་པའི་སྒོ་ནས། གཉེན་པོའི་ཚོགས་སྒྲུབ་བརྒྱད་སྟོན་པ་ལ། མཐོང་དང་སྒོམ་པའི་
ལམ་དག་ལ། །ཞེས་སོགས་གསུངས། གསུམ་པ་ནི། དེའི་དོན་འཆད་པ་ལ། གཟུང་བའི་རྣམ་པར་
རྟོག་པ་ཀུན་ནས་ཉོན་མོངས་པའི་དངོས་པོ་ཙམ་དང་གཉེན་པོའི་རྟེན་ཅན་ གཉིས་དང་། འཛིན་པའི་རྣམ་
པར་རྟོག་པ་གང་ཟག་རྫས་སུ་ཡོད་པ་ དང་སྐྱེས་བུར་བཏགས་པའི་རྟེན་ཅན་གཉིས་སོ་སོར་མཐོང་བའི་ལམ་
དང་སྒོམ་པའི་ལམ་ལ་སྤོང་བས། གཟུང་བ་དང་འཛིན་པར་རྣམ་པར་རྟོག་པ་བརྒྱུད་ཉེ་བར་ཞི་བར་བྱ་
བའི་ཕྱིར། བདེན་པ་གཉིས་ཀའི་རྣམ་པ་ལ་བརྟེན་ནས་མངོན་དུ་བྱ་བའི་མི་མཐུན་པའི་ཕྱོགས་ཀྱི་རབ་ཏུ་
དབྱེ་བས་ལམ་གཉིས་པོ་ཁོ་ནའི་གནས་སྐབས་ཀྱི་ཁྱད་པར་གཉེན་པོ་རྣམ་པ་བརྒྱུད་དོ། །ཞེས་གསུངས།
506



སྐབས་ འདིར་བསྟན་གྱི་གཉེན་པོའི་ཚོགས་སྒྲུབ་ཆོས་ཅན། ཁྱོད་ལ་དུ་མར་ཡོད་དེ། ཁྱོད་ལ་རྣམ་
པ་བརྒྱད་ཡོད་པའི་ཕྱིར། དེས་ན་རང་གི་ངོས་སྐལ་གྱི་སྤང་བྱར་གྱུར་པའི་བདེན་འཛིན་གྱི་དངོས་གཉེན་
དུ་གྱུར་པའི་ཐེག་ཆེན་གྱི་ བར་ཆད་མེད་་ལམ། སྐབས་འདིར་བསྟན་གྱི་གཉེན་པོའི་ཚོགས་སྒྲུབ་ཀྱི་མཚན་
ཉིད༑ དབྱེ་ན། མཐོང་ལམ་གཉེན་པོའི་ཚོགས་སྒྲུབ་དང་། སྒོམ་ལམ་གཉེན་པོའི་ཚོགས་སྒྲུབ་གཉིས་
ཡོད། གཉེན་པོ འི་ཚོགས་སྒྲུབ་གང་ཞིག མཐོང་སྤང་གི་དངོས་གཉེན་དུ་དམིགས་པ། དང་པོའི་
མཚན་ཉིད། དབྱེ་ན། མཐོང་སྤང་གཟུང་འཛིན་གྱི་རྣམ་པར་རྟོག་པ་བཞིའི་དངོས་གཉེན་བཞི་ཡོད།
དེ་གང་ཞིག སྒོམ་སྤང་གི་དངོས་གཉེན་དུ་དམིགས་པ། གཉིས་པའི་མཚན་ཉིད། དབྱེ་ན། སྒོམ་
སྤང་གཟུང་འཛིན་གྱི་རྣམ་པར་རྟོ ག་པ་བཞིའི་དངོས་གཉེན་བཞི་ཡོད། །
བཅུ་པ། ངེས་འབྱུང་སྒྲུབ་པ་བཤད་པ།
བཞི་པ་ངེས་འབྱུང་སྒྲུབ་པ་བཤད་པ་ལ། མདོ་བསྟན་བཅོས་གཉིས་ལས། དང་པོ་ནི། ཐེག་ཆེན་
གྱི་མཚན་ཉིད་སྔར་གསུངས་པ་དང་འཆད་འགྱུར་རྣམས་ལ་ཅིའི་ཕྱིར་ཐེག་ཆེན་ཞེས་བྱ་སྙམ་པའི་ཁོང་་་་་་
གནས་ཀྱི་དྲི་བའི་ལན་སྟོན་པ་ལ། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་
ཅེས་གསོལ་ཏོ། །བཅོམ་ལྡན་འདས་ཐེག་ཆེན་ཞེས་བགྱི་བ་འདི་ནི། ཞེས་སོགས་གསུངས་སོ། །
གཉིས་པ་ལ་མཚམས་སྦྱར། རྩ་བ། འགྲེལ་པ་གསུམ་ལས། དང་པོ་ནི། ལུས་རྣམ་གཞག་ཏུ།
ཚོགས་ནི་ངེས་པར་འབྱུང་བཅས་རྣམས། །ཞེས་འཆད་ན། ཚོགས་སྒྲུབ་ཀྱི་རྗེས་སུ་ངེས་འབྱུང་སྒྲུབ་པ་
འཆད་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། དེ་ལྟར་ཚོགས་གཉིས་རྒྱ་ཆེན་པོ་བསགས་
པ་ལས་རྣམ་མཁྱེན་དུ་གདོན་མི་ཟ་བར་ངེས་པར་འབྱུང་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། །
དཔེར་ན་ རྒྱལ་པོ་གཡུལ་དུ་འཇུག་པའི་ཚེ་ཐོག་མར་གོ་བགོས། དེའི་རྗེས་སུ་གཡུལ་ངོ་སྤྲོད་པའི་ལམ་དུ་
ཞུགས་ཏེ། ཡན་ལག་བཞི་པའི་དཔུང་གི་དམག་བསགས་ནས་ཕ་རོལ་གྱི་རྒོལ་བ་བཅོམ་སྟེ། འགྲན་ཟླའི་
དགྲ་ལ་རང་ཉིད་དབང་བསྒྱུར་བ་ལྟར་ཡིན་ པའི་ཕྱིར། ཞེས་མཚམས་སྦྱོར་བ་ལ། དེ་ལྟར་ཚོགས་བསགས་
པ་ལ་ངེས་པར་འབྱུང་བས་བཞི་པ་ངེས་པར་འབྱུང་བའི་སྒྲུབ་པ། ཞེས་གསུངས།
507



གཉིས་པ་ནི། མདོ་དེའི་དོན་བཤད་པའི་སྒོ་ནས ངེས་འབྱུང་སྒྲུབ་པ་དེ་ལ་བརྒྱ ད་དུ་ཕྱེ་ནས་འཆད།
པ་ལ། ཆེད་དུ་བྱ་དང་མཉམ་ཉིད་དང༌། །ཞེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། ཆེད་དུ་བྱ་དང༌། ཞེས་སོགས་གསུངས།
འདི་ལ་ཡང་བརྒྱད་ཡོད་པའི། དང་པོ་ཆེད་དུ་བྱ་བ་གསུམ་ངེས་པར་འབྱུང་བའི་སྒྲུབ་པ་སྟོན་པ་ལ།
བཅོམ་ལྡན་འདས་ཐེག་པ་ཆེན་པོ་ཐེག་པ་ཆེན་ པོ་ཞེས་བགྱི་བ་འདི་ནི་ལྷ་དང་མི་དང་ལྷ་མ་ཡིན་དུ་བཅས་་་་
པའི་འཇིག་རྟེན་ཟིལ་གྱིས་མནན་ཏེ་འ བྱུང་ བར་འགྱུར་རོ། །དེའི་སླད་དུ་ཐེག་པ་ཆེན་ པོ་ཞེས་བགྱིའོ། །
བཅོམ་ལྡན་འདས་ཐེག་ཆེན་ནི་ནམ་མཁའ་དང་མཉམ་སྟེ། ཞེས་སོགས་ དང་། རབ་འབྱོར་གལ་ཏེ་
རིགས་ ཀྱི་སའི་ཆོས་དངོས་པོར་ཡོད་པ་ཞིག་ཡིན་ཏེ། དངོས་པོ་མེད་པ་མ་ཡིན་ན་ནི། ཞེས་སོགས་ དང༌།
རབ་འབྱོར་གལ་ཏེ་བྱང་ཆེན་སེམས་དང་པོ་བསྐྱེད་པ་ནས་ཉེ་བར་བཟུང་སྟེ། སྙིང་པོ་བྱང་ཆུབ་ལ་འདུག་
གི་བར་དུ་སེམས་བསྐྱེད་པ་ཇི་སྙེད་ཅིག་འབྱུང་བ་དེ་དག་གི་དངོས་པོ་མེད་པ་ཞིག་ཡིན་ཏེ། ཞེས་སོགས་
གསུངས། དེའི་དོན་འཆད་པ་ལ། ཆེད་དུ་བྱ་དང་། ཞེས་དང་། ཆེད་དུ་བྱ་བ་ཇི་སྐད་བཤད་པ་
དང་། ཞེས་གསུངས། །
གཉིས་པ་མཉམ་ཉིད་དུ་ངེས་པར་འབྱུང་བ་སྟོན་པ་ལ། རབ་འབྱོར་གང་ཁྱོད་ཀྱིས་ཐེག་པ་དེ་ནི་
ནམ་མཁའ་དང་མཉམ་པའོ། །ཞེས་སྨྲས་པ་ནི། དེ་དེ་བཞིན་ནོ། །ཐེག་པ་དེ་ནི་ནམ་མཁའ་དང་
མཉམ་པའོ། །རབ་འབྱོར་འདི་ལྟ་སྟེ། དཔེར་ན། ནམ་མཁའ་ལ་ནི་ཤར་ཕྱོགས་ མི་ད མི གས་སོ། །
ཞེས་སོགས་གསུངས། དེའི་དོན་འཆད་པ་ལ། མཉམ་ཉིད་དང༌། ཞེས་དང་། ཆོས་ཐམས་ཅད་
མཉམ་པ་ཉིད་དང་། ཞེས་གསུངས།
གསུམ་པ་སེམས་ཅན་གྱི་དོན་དུ་ངེས་པར་འབྱུང་བ་སྟོན་པ་ལ། རབ་འབྱོར་གང་ཡང་འདི་སྐད་དུ་
ཇི་ལྟར་ནམ་མཁའ་ལ་ནི་སེམས་ཅན་གཞལ་དུ་མེད་གྲངས་མེད་ཚད་མེད་པ་རྣམས་ཀྱི་གོ་སྐབས་མེད་པ་དེ་་་
བཞིན་དུ་ཐེག་ཆེན་འདིས་སེམས་ཅན་གཞལ་དུ་མེད་གྲངས་མེད་པ་རྣམས་ཀྱི་གོ་སྐབས་འབྱེད་པ་ཡིན་་་་་་
ནོ། །ཞེས་སོགས་གསུངས། དེའི་དོན་འཆད་པ་ལ། སེམས་ཅན་དོན་དང་། ཞེས་དང༌། སེམས་
ཅན་གྱི་དོན་ཕྱེད་པར་བྱེད་པ་དང་། ཞེས་གསུངས།
བཞི་པ་འབད་པ་མེད་པར་ངེས་པར་འབྱུང་བ་སྟོན་པ་ལ། རབ་འབྱོར་གང་ཡང་ཁྱོད་ཀྱིས་འདི་
སྐད་དུ་ཐེག་པ་ཆེན་ པོ་དེ་ལ་འོང་བའ མ་འགྲོ་བ་ཡང་མི་མཐོང་གནས་པ་ཡང་མི་མཐོང་ངོ༌། །ཞེས་སྨྲས་
པ་ནི། རབ་འབྱོར་དེ་དེ་བཞིན་ནོ། །དེ་དེ་བཞིན་ཏེ། ཐེག་ཆེན་ལ་འོང་བའ མ་འགྲོ་བ་མི་མཐོང་
བ
508



་
ས
་
--
ངོ་༑ ༑ཞེས་སོགས་ གསུངས། དེའི་དོན་འཆད་པ་ལ། འབད་མེད་དང༌། ཞེས་དང༌། མཚན་མ་
མེད་པར་ཐམས་ཅད་བྱེད་ པ་ཉིད་ཀྱིས, ལྷུན་གྱིས་གྲུབ་པ་དང༌། ཞེས་གསུངས། །
ལྔ་པ་མཐའ་ལས་འདས་པར་ངེ་ས་པར་འབྱུང་བ་སྟོན་པ་ལ། རབ་འབྱོར་གང་ཡང་ཁྱོད་ཀྱིས་འདི་
སྐད་དུ་ཐེག་པ་འདི་ལ་སྔོན་གྱི་མཐའ་མི་དམིགས། ཕྱི་མའི་མཐའ་མི་དམིགས། དབུས་མི་དམིགས།
ཐེག་པ་དེ་ནི་དུས་གསུམ་མཉམ་པ་ཉིད་ལགས་པ་དེའི་ཕྱིར་ཐེག་ཆེན་ཞེས་བགྱིའོ། །ཞེས་སྨྲས་པ་ནི། དེ་
དེ་བཞིན་ནོ། །དེ་དེ་བཞིན་ཏེ། དཔེར་ན་ནམ་མཁའ་ནི་དུས་གསུམ་མཉམ་པ་ཉིད་ཀྱི་སླད་དུ་སྔོན་གྱི་
མཐའ་མི་དམིགས། ཞེས་སོགས་གསུངས། དེའི་དོན་འཆད་པ་ལ། མཐའ་ལས་འདས་པར་ངེས་འབྱུང་
དང་༑ ༑ཞེས་དང་། རྟག་པ་ དང་ ཆད་པ་དང་བྲལ་བའི་ངོ་བོའི་གནས་སྐབས་ཀྱི་ཁྱད་པར་ དང་། ཞེས་
གསུངས།
དྲུ ག་པ་ཐོབ་པའི་ མཚན་ཉིད་དུ་ངེས་པར་འབྱུང་བ་སྟོན་པ་ལ། དེ་ནས་ཚེ་དང་ལྡན་པ་རབ་འབྱོར་
གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་ལྟར་བྱང་ཆེན་རྣམས་ཀྱིས་
ཐེག་ཆེན་དུས་གསུམ་མཉམ་པ་ཉིད་ཅེས་བགྱི་བ་འདི་ལེགས་པར་གསུངས་པ་ནི་ལེགས་སོ་ལེགས་སོ། །
ཞེས་སོགས་དང༌། ཐེག་ཆེན་ འདི་ ལ་བསླབ་ཅིང་འདས་པའི་བྱང་ཆེན་རྣམས་ཀྱིས་ཀྱང་རྣམ་མཁྱེན་ཉིད་
ཐོབ་པར་འགྱུར་རོ། །ཞེས་གསུངས་སོ། །དེའི་དོན་འཆད་པ་ལ། ཐོབ་པའི་མཚན་ཉིད་ངེས་འབྱུང་
དང་༑ ༑ཞེས་དང་། ཐེག་པ་གསུམ་གྱི་དོན་ཐམས་ཅད་འཐོབ་པ་དང་། ཞེས་གསུངས། །
བདུན་པ་ རྣམ་མཁྱེན་དུ་ངེས་པར་འབྱུང་བ་སྟོན་པ་ལ། ཚེ་དང་ལྡན་པ་ཤཱ་རིས་བུས་ཚེ་དང་ལྡན་
པ་རབ་འབྱོར་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་རབ་འབྱོར་བྱང་ཆེན་ཤེར་ཕྱིན་ལ་སྤྱོད་པའི་ ཚེ་
ཆོས་འདི་དག་ལ་ཇི་ལྟར་ཡོངས་ སུ་རྟོགས། ཚེ་དང་ལྡན་པ་རབ་འབྱོར་བྱང་ཆེན་ནི་གང་ཤེར་ཕྱིན་ནི་གང་
ཡོངས་སུ་རྟོགས་པ་ནི་གང་། དེ་སྐད་ཅེས་སྨྲས་པ་དང༌། ཚེ་དང་ལྡན་པ་རབ་འབྱོར་གྱིས་ཚེ་དང་ལྡན་
པ་ཤཱ་རིའི་བུ་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་ཤཱ་རིའི་བུ་གང་ཡང་འདི་སྐད་དུ་བྱང་ཆེན་ནི་
གང་ཞེས་ཟེར་བ་ནི། གང་གི་ནི་སེམས་ཅན་ཉིད་བྱང་ཆུབ་ཡིན་པ་དེའི་ཕྱིར་བྱང་ཆེན་ཞེས་བྱའོ། །
ཞེས་གསུངས། དེའི་དོན་འཆད་པ་ལ། རྣམ་པ་ཐམས་ཅད་མཁྱེན་ཉིད་དང༌། །ཞེས་དང༌། ཇི་སྐད་
བཤད་པའི་ རྣམ་པ་ཐམས་ཅད་མཁྱེན་པ་ཉིད་དང༌། ཞེས་གསུངས།
བརྒྱད་པ་ལམ་ལ་ངེས་པར་འབྱུང་བ་སྟོན་པ་ལ། དེ་ནས་ཚེ་དང་ལྡན་པ་ཤཱ་རིའི་བུས་ཚེ་དང་ལྡན་པ་
རབ་འབྱོར་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་རབ་འབྱོར་ཇི་ལྟར་ན་བྱང་ཆེན་ཕ་རོལ་ཏུ་ཕྱིན་
E
，
ཅ་
509



ན
G
-
，
。
པ་དྲུག་ལ་སྤྱོད་པའི་ཚེ་བྱང་ཆུབ་ཀྱི་ལམ་ཡོངས་སུ་སྦྱོང་བ་ཡིན། རབ་འབྱོར་གྱིས་སྨྲས་པ། ཚེ་དང་ལྡན་
པ་ཤཱ་རིའི་བུ་སྦྱིན་པའི་ཕ་རོལ་ཏུ་ ཕྱིན་པ་ནི་འཇིག་རྟེན་པ་ཡང་ཡོད་འཇིག་རྟེན་ ལ་་་ འདས་པ་ཡང་ཡོད།
ཅེས་པ་ནས། སེམས་ཅན་གྲངས་མེད་པ་ཚད་མེད་པ་དག་གིས་བྱང་ཆུབ་ཏུ་སེམས་བསྐྱེད་པར་ གྱུར་ཏོ། །
ཞེས་པའི་ བར་ གསུངས། དེའི་དོན་འཆད་པ་ལ། ལམ་གྱི་ཡུལ་ཅན་ངེས་འ བྱུང་སྟེ། །ཞེས་དང༌། དེའི་
ཁྱད་པར་གྱི་ལམ་སྟེ། ཞེས་གསུངས།
ངེས་པར་འབྱུང་ཚུལ་སྟོན་པ་ལ། ངེས་པར་འབྱུང་བར་བྱ་བའི་ གཞི་དེ་ལྟ་བུ་དག་ལས་ཁྱད་པར་དུ་
འཕ གས་པའི་ཆོས་གཞན་མེད་པའི་ཕྱིར་ཐམས་ཅད་མི་དམིགས་པ་ཉིད་ཀྱིས། ཞེས་གསུངས། ངེས་
འབྱུང་སྒྲུབ་པ་ལ་བརྒྱད་དུ་འབྱེད་པའི་རྒྱུ་མཚན་སྟོན་པ་ལ། ངེས་པར་འ བྱུང་བ་རྣམ་པ་བརྒྱད་ཡིན་ པས་
ངེས་པར་འབྱུང་བའི་སྒྲུབ་པ་ནི་རྣམ་པ་བརྒྱད་ཡིན་ནོ། །ཞེས་གསུངས།
གཞུང་དོན་ནི། ངེས་འ བྱུང་སྒྲུབ་པ་ཆོས་ཅན། ཁྱོད་ལ་རྣམ་པ་བརྒྱད་ཡོད་དེ། ཁྱོད་ལ་ངེས་པར་
འབྱུང་བའི་སྒོ་ནས་རྣམ་པ་བརྒྱད་ཡོད་པའི་ ཕྱིར།
བརྒྱད་པ་ལ། མཚན་ཉིད། དབྱེ་བ། གོ་རིམ། ངེས་པར་འབྱུང་ཚུལ། བརྒྱད་དུ་ཕྱེ་བའི་རྒྱུ་
མཚན༑ ངེས་པར་འབྱུང་བའི་གཞི་བཤད་པ། ས་མཚམས་སོ། །དང་པོ་ནི། རྣམ་མཁྱེན་དུ་གདོན་
མི་ཟ་བར་ངེས་པར་འབྱིན་པར་བྱེད་པའི་དག་སའི་རྣལ་འབྱོར། ངེས་འབྱུང་སྒྲུབ་པའི་མཚན་ཉིད།
གཉིས་པ་ལ། དབྱེ་ན། བརྒྱུད་དུ་ཡོད་དེ། ཆེད་དུ་བྱ་བ་ཆེན་ པོ་གསུམ་དུ་ངེས་པར་འབྱུང་བའི་
སྒྲུ བ་པ་དང་། མཉམ་པ་ཉིད་དུ་ངེས་པར་འབྱུང་བའི་སྒྲུབ་པ་དང ། སེམས་ཅན་ཐམས་ཅད་ཀྱི་ཐོབ་
བྱའི་དོན་དུ་ངེས་པར་འབྱུང་བའི་སྒྲུབ་པ་དང༌། འབད་པ་མེད་པར་ལྷུན་གྱིས་གྲུབ་པར་ངེས་པར་འབྱུང་
བའི་སྒྲུབ་པ་དང་། མཐའ་ལས་འདས་པར་ངེས་པར་འབྱུང་བའི་སྒྲུབ་པ་དང༌། ཐོབ་པའི་མཚན་ཉིད་
དུ་ངེས་པར་འབྱུང་བའི་སྒྲུབ་པ་དང་། རྣམ་མཁྱེན་དུ་ངེས་པར་འབྱུང་བའི་སྒྲུབ་པ་དང་། ལམ་ཡུལ་
ཅན་དུ་བྱས་ནས་ངེས་པར་འབྱུང་བའི་སྒྲུབ་པ་རྣམས་སུ་ཡོད་པའི་ཕྱིར།
གསུམ་པ་བརྒྱད་པོ་འདིའི་གོ་རིམ་འདི་ལྟར་ངེས་པའི་རྒྱུ་མཚན་ཡོད་དེ། གཙོ་བོ་ཡིན་ པས་དང་
པོར་ཆེད་དུ་བྱ་བ་ལ་ངེས་པར་འབྱུང་བ་བསྟན། མཉམ་པ་ཉིད་རྟོགས་པ་མེད་པར་ཆེད་དུ་བྱ་བར་འབྱུང་
མི་ནུས་པས་དེའི་རྗེས་སུ་ཆེད་དུ་བྱ་བ། སེམས་ཅན་གྱི་དོན་བྱ་བའི་སྒོ་ནས་བསོད་ནམས་མ་བསགས་པར་
མཉམ་པ་ཉིད་དུ་རྟོགས་པའི་ངེས་པར་འབྱུང་མི་ནུས་པས་དེ་རྗེས་སེམས་ཅན་གྱི་དོན་དུ་ངེས་པར་འབྱུང༌།
ངེས་འབྱུང་འབད་མེད་དུ་འབྱུང་བ་མེད་པར་སེམས་ཅན་གྱི་དོན་དུ་འབྱུང་བ་རྫོགས་པར་མི་འགྱུར་བས་དེ་
སྒྲ
-
E
，
510



+
-
ན
-
，--
རྗེས་སུ་འབད་མེད་ལྷུན་གྲུབ་ཀྱི་ངེས་འབྱུང་། རྟག་ཆད་ཀྱི་མཐའ་དང་བྲལ་བར་འོ བྱུང་བ་མེད་པར་
འབད་མེད་དུ་འ བྱུང་ བར་ མི་འ གྱུར་ བ་ དེ་རྗེས་མཐའ་ལས་འདས་པའི་ངེས་འབྱུང༌། ཐེག་པ་གསུམ་སོ་
སོའི་ཡོན་ཏན་ གྱི་རིགས་ རྫོགས་ པའི་ གནས་སྐ བས་ཁྱད་པར་ཅན་དུ་འབྱུང་བ་མེད་པར་མཐའ་འདས་སུ་་་་་
འབྱུང་བ་མེད་པས་དེ་རྗེས་ཐོབ་པའི་མཚན་ཉིད་དུ་ངེས་པར་འབྱུང་བ། རྣམ་མཁྱེན་དུ་ངེས་པར་འབྱུང་
བ་མེད་པར་ཐོབ་པ་ངེས་པར་འབྱུང་བ་མེད་པས་དེ་རྗེས་སུ་རྣམ་མཁྱེན་དུ་ངེས་པར་འབྱུང་བ་དང་། ལམ་
གྱི་ངེས་འབྱུང་མེད་པར་རྣམ་མཁྱེན་དུ་ངེས་པར་འབྱུང་བ་མེད་པས་དེ་རྗེས་ལམ་གྱི་ཡུལ་ཅན་གྱི་ངེས་པར་་་
འབྱུང་བའི་སྒྲུབ་པ་བསྟན་པའི་ཕྱིར། བཞི་པ་ངེས་པར་འབྱུང་ཚུལ་ཡོད་དེ། ཆོས་ཐམས་ཅད་བདེན་
པར་མི་དམིགས་པར་རྟོ གས་པ་ཉིད་ཀྱིས་ངེས་པར་འ བྱུང་བའི་ཕྱིར། ལྔ་པ་ནི་ངེས་འབྱུང་སྒྲུབ་པ་ལ་
བརྒྱད་དུ་འབྱེད་ པའི་རྒྱུ་མཚན་ཡོད་དེ། ངེས་པར་འབྱུང་བའི་གཞི་ལ་བརྒྱད་དུ་ཡོད་པས་དེ་ལྟར་ཕྱེ་བའི་
，
，
，
་
.：
.
ན་
ཕྱིར།
བ་，
，
,་
མ
，
，
。
དྲུག་པ་ནི། ངེས་པར་འབྱུང་ བར་བྱ་བའི་ གཞི་ལ་བརྒྱད་དུ་ཡོད་དེ། སྔར་བཤད་པའི་ཆེད་དུ་བྱ་བ་
ཆེན་ པོ་གསུམ། ཆོས་ཐམས་ཅད་མཉམ་པ་ཉིད་དུ་རྟོ གས་ པ། སྙིང་རྗེས་སེམས་ཅན་གྱི་དོན་ཐོབ་པར་བྱ་
བ་སྟེ་མཐའ་ཡས་པར་བྱེད་པ། དེ་གཉིས་ཟུང་དུ་འབྲེལ་བས་གཞན་དོན་འབད་མེད་ལྷུན་གྲུབ་ཏུ་བྱེད་
པ༑ ཟུང་འཇུག་གི་ལམ་ལ་བརྟེན་ནས་རྟག་པ་སྔོན་མཐའ་འཁོར་བ་དང་ཆད་པ་ཕྱི་མཐའ་གཉིས་དང་
བྲལ་བར་བྱེད་པའི་ གནས་སྐབས་ཀྱི་ཁྱད་པར་མི་གནས་པའི་མྱང་འདས། ཡུམ་གྱུར་ཡོད་པ་ལས་ཐེག་པ་
གསུམ་གྱི་ ཐོབ་བྱའི་དོན་སྤངས་རྟོ གས་ ཀྱི་རིགས་ཐམས་ཅད་ཐོབ་པ། རྣམ་པ་ཐམས་ཅད་མཁྱེན་པ་ཉིད་
ནི༑ ཞེས་སོགས་སྔར་བཤད་པའི་ མི་རྟོག་ཡེ་ཤེས་ཀྱི་ངོ་བོ་ཉིད་ཀྱི་རྣམ་མཁྱེན། རྣམ་མཁྱེན་དེའི་ཁྱད་
པར་གྱི་ལམ་སྟེ་བརྒྱད་ཡོད་པའི་ཕྱིར། དེས་ན་འདི་དག་གི་མདོ་ལས་ངེས་པར་འ བྱུང་བ་བསྟན་ པས་ངེས་
པར་འབྱུང་བྱེད་ ཀྱི་སྒྲུབ་པ་ཡང་བསྟན་པ་ཡིན་ནོ། །
བདུན་པ་ས་མཚམས་ནི། དག་པ་ས་གསུམ་གྱི་ གནས་སྐབས་ན་ཡོད་དོ། །དེས་ན་ངེས་འབྱུང་
སྒྲུབ་པ་བརྒྱད་པོ་འདི་ངེས་པར་འབྱུང་ས་མཐར་ཐུག་ཏུ་འབྱིན་བྱེད་ཡིན་ལ། དེ་ལ་ཡང་སློབ་པའི་སྒོ་ནས་
མཐར་ཐུག་པ་དང་། མི་སློབ་པའི་སྒོ་ནས་མཐར་ཐུག་པ་གཉིས་སུ་ཡོད་དེ། དང་པོ་བདུན་པོ་དེ་མི་སློབ་
པའི་ལམ་དུ་ཡོད་ལ། ཐ་མ་སློབ་ལམ་ན་ཡོད་པའི་ཕྱིར་ཏེ། དེ་ཡིན་ན་རྣམ་མཁྱེན་གྱི་རྒྱུའི་ལམ་ཁྱད་པར་
དུ་འགྱུར་བ་བར་ཆད་མེད་པའི་ རྩེ་སྦྱོར་ཡིན་དགོས་པའི་ ཕྱིར།
གསུམ་པ་སྐབས་བསྡུ་བ་ནི། ཤེས་རབ་ཀྱི་ཕ་རོལ་ཏུ་ ཕྱིན་པའི་མན་ངག་གི་བསྟན་བཅོས་མངོན་
，
ཟ
S11



པར་རྟོགས་པའི་རྒྱན་འགྲེལ་པ་དང་བཅས་པའི་རྒྱ་ཆེར་བཤད་པ་ལེགས་པར་བཤད་པ་གསེར་གྱི་ཕྲེང་བ་་་་
དང་རྣམ་བཤད་སྙིང་པོ འི་རྒྱན་རྣམ་པ་གཉིས་ཀྱི་དཀའ་བའི་གནས་གསལ་བར་བྱེད་པ་ལེགས་བཤད་སྐལ་་་
བཟང་ཀླུ་དབང་གི་རོལ་མཚོ་ཞེས་བྱ་བ་ལས་སྐབས་ དང་པོའི་སྤྱི་དོན་རྫོགས་སོ། །
སྨྲས་པ། རབ་འབྱོར་ལེའུའི་ཤུགས་ལ་བསྟན་པ་ཡི། །ཐོབ་བྱ་རྣམ་མཁྱེན་མཚོན་བྱེད་ཆོས་བཅུ་
ཡིས། །མཚོན་ནས་ཇི་བཞིན་གསལ་མཛད་རྩ་འགྲེལ་གྱི། །དགོངས་པ་ཕྱིན་ཅི་མ་ལོག་འཆད་བྱེད་
པའི༑ ༑རྣམ་བཤད་རྣམ་པ་གཉིས་ཀྱི་དཀའ་བའི་གནས། །རྗེ་བཙུན་ངུར་སྨྲིག་འཛིན་ པས་ལེགས་གསུངས་
པ༑ ༑ཡོངས་འཛིན་ཉིན་བྱེད་དབང་པོའི་གསུང་ཟེར་ལས། །བྱུང་རྣམས་ཤོག་བུའི་ཆུ་སྐྱེས་འདབ་མར་
བཀོད། །འདིར་འབད་རྣམ་དཀར་གངས་རིའི་མདོག་འདྲ་དང༌། །འདིས་མཚོན་དགེ་བ་གཞན་ཡང་ཅི་
མཆིས་པ། །འདི་ནས་བཟུང་སྟེ་ཆོས་སྐུ་མ་ཐོབ་བར། །འདི་འདྲའི་རྟེན་ལ་ཐོས་བསམ་བྱེད་པར་
ཤོག། །། །
512



སྐབས་གཉིས་པ། ལམ་ཤེས་མཚོན་བྱེད་ཀྱི་ཆོས་བཅུ་གཅིག
དང་པོ། ལམ་ཤེས་ཀྱི་ཡན་ལག་བཤད་པ།
༄༅། །གཉིས་པ་ཐོབ་བྱེད་ལམ་ཤེས་ཀྱི་ཡན་ལག་རྒྱས་པར་བཤད་པ་ལ། འབྲེལ་བཀོད་པས་མཚམས་
སྦྱར་བ་དང་། ལམ་ཤེས་ཀྱི་ཆོས་རྒྱས་པར་བཤད་པ་དང༌། སྐབས་བསྡུ་བ་དང་གསུམ་ལས། དང་པོ་ནི།
ལུས་རྣམ་གཞག་ཏུ། རྣམ་ཀུན་མཁྱེན་ཉིད་ལམ་ཤེས་ཉིད། །ཅེས་འཆད་ན། རྣམ་མཁྱེན་གྱི་རྗེས་སུ་
ལམ་ཤེས་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། ཐེག་པ་གསུམ་གྱི་ལམ་རྫོགས་པར་
སྒོམ་པའི་རྒྱུ་ལམ་ཤེས་མ་ཐོབ་པར། སྐབས་དང་པོར་བསྟན་པའི་སེམས་བསྐྱེད་སོགས་ཆོས་བཅུ་མངོན་
སུམ་དུ་རྟོགས་པ་མཐར་ཕྱིན་པའི་རྣམ་མཁྱེན་ཐོབ་མི་ནུས་པའི་རྒྱུ་མཚན་གྱིས་དེ་ལྟར་བསྟན་པའི་ ཕྱིར། །
ཞེས་མཚམས་སྦྱོར་བ་ལ། རྣམ་པ་ཐམས་ཅད་མཁྱེན་པ་ཉིད་རྟོགས་པ་ནི་ལམ་ཤེས་པ་ཉིད་ཡོངས་སུ་ཤེས་
པ་མེད་ན་མེད་པས་ལམ་ཤེས་པ་ཉིད། ཅེས་གསུངས། །
ཁོ་ན་རེ། སྐབས་གཉིས་པ་འདིར་ལམ་ཤེས་སྟོན་མི་དགོས་ཏེ། སྐབས་དང་པོར་བསྟན་ཟིན་པའི་
ཕྱིར། སྐབས་ དང་པོར་རབ་དགའ་ལ་སོགས་ པའི་ས་བཅུ་བསྟན་པའི་ཕྱིར། དཔེར་ན། སྐབས་དང་
པོར་བྱང་སེམས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་བསྟན་ཟིན་པའི་རྒྱུ་མཚན་གྱིས་དེ་་་་
སྐབས་གཉིས་པར་མ་བཤད་པ་བཞིན་ནོ། །རྟགས་གྲུབ་སྟེ། འགྲེལ་ཆེན་ལས། མཐོང་བའི་ལམ་དེའི་
ངེས་པར་འབྱེད་པའི་ཆ་དང་མཐུན་པ་ནི་རྣམ་པ་ཐམས་ཅད་མཁྱེན་པ་ཉིད་དུ་བཤད་པ་ལས་བཟུང་ངོ༌། །
ཞེས་གསུངས་པའི་ཕྱིར། ཞེས་དང་། དེ་ལྟར་ཡང་འགྲེལ་ཆེན་ལས། གལ་ཏེ་དེ་ལྟར་ཡིན་ན་རབ་ཏུ་
དགའ་བ་ལ་སོགས་པའི་ས་རྣམས་དེར་སྨོས་པ་ཡིན་ པས་བྱང་ཆུབ་སེམས་དཔའ་རྣམས་ཀྱི་མཐོང་བ་ལ་་་་་་
སོགས་ པའི་ལམ་བསྟན་པ་ཡིན་ པའི་ ཕྱིར། ཡང་ཅིའི་ཕྱིར་བསྟན་ཅེ་ན། ཞེས་གསུངས།
རྩོད་པ་དེའི་སྐྱོན་མེད་དེ། སྐབས་གཉིས་པར་ལམ་ཤེས་བསྟན་པ་ལ་དགོས་པ་ཁྱད་པར་ ཅན་ཡོད་
པའི་ཕྱིར་ཏེ། སྐབས་དང་པོར་སེམས་བསྐྱེད་སོགས་མངོན་སུམ་དུ་རྟོགས་པ་མཐར་ཕྱིན་པའི་ཡེ་ཤེས་དེ་
513



བ
ཉིད་དོན་དུ་གཉེར་བྱའི་རྣམ་མཁྱེན་དུ་བསྟན་པ་ན། དེ་ལྟ་བུའི་རྣམ་མཁྱེན་དེས་ཆོས་ཐམས་ཅད་མངོན་
སུམ་དུ་གཟིགས་མོད། དེ་ལྟ་བུའི་རྣམ་མཁྱེན་དེ་ཐོབ་པ་ལ་གནས་ལུགས་ ཀྱི་དོན་གཅིག་པུ་བསྒོམས་པ་
ཙམ་གྱིས་ཆོག་སྙམ་པ་ དང་། དཀོན་མཆོག་གསུམ་ལ་སྐྱབས་སུ་སོང་བ་ཙམ་གྱིས་འཐོབ་སྙམ་པ་ དང་། །
འཁོར་བ་ལས་ཡིད་འབྱུང་ཞིང་སྐྱོ་ཤས་སྐྱེད་པ་ནི་ཉན་རང་རྣམས་ལ་འོས་ཀྱི་བྱང་ཆུབ་སེམས་དཔའ་རྣམས་
ལ་མ་ཡིན་ཏེ། བྱང་ཆུབ་སེམས་དཔའ་རྣམས་གཞན་དོན་དུ་འཁོར་བར་བཞུགས་དགོས་པའི་ ཕྱིར་སྙམ་
པའི་ལོག་རྟོག་དེ་རྣམས་བསལ་ནས་དེ་ལྟ་བུའི་རྣམ་མཁྱེན་ཐོབ་པ་ལ་ཐེག་པ་གསུམ་གྱི་ལམ་རྫོགས་པར་་་་་
སྒོམ་པའི་རྒྱུ་ལམ་ཤེས་ཐོབ་པ་སྔོན་དུ་འགྲོ་དགོས་སོ་ཞེས་ཤེས་པར་བྱ་བའི་ཕྱིར་དུ་ཆོས་བཅུའི་ནང་ནས་རྒྱུ་་
ཙམ་ཞིག་དྲངས་ནས་མཐོང་སྒོམ་གྱི་ལམ་གྱིས་བསྡུས་པའི་ལམ་ཤེས་ལོགས་སུ་བཤད་པའི་ཕྱིར། དེ་ལྟར་
ཡང་། འགྲེལ་ཆེན་ལས། བརྗོད་པར་བྱ་སྟེ་རྒྱུ་དང་འབྲས་བུ་མ་ལུས་པར་ཐུགས་སུ་ཆུད་པ་ལ་ལྟོས་ནས་
དེ་བཞིན་གཤེགས་པ་རྣམས་ ཀྱི་རྣམ་པ་ཐམས་ཅད་མཁྱེན་པ་ཉིད་ཅེས་བརྗོད་པ་ཡིན་ པས་ རྒྱལ་བའི་སྲས་པོ་
རྣམས་ཀྱི་ལམ་ནི་དེ་ལས་གསུངས་པ་མིན་ནོ། །ཞེས་དོགས་པ་བསལ་བའི་ཕྱིར། དེ་ཉིད་ལ་རྒྱུ་ཙམ་
ཞིག་དྲངས་ནས་བྱང་ཆུབ་སེམས་དཔའ་རྣམས་ཀྱིས་མཐོང་བ་ལ་སོགས་པའི་ལམ་གྱི་བདག་ཉིད་ཅན་ ལམ་་་
ཤེས་པ་ཉིད་ལོགས་ཤིག་ཏུ་བཞག་པ་ཡིན་ནོ། །ཞེས་གསུངས། །
དེས་ན་གཞུང་འདིའི་སྐབས་སུ་མཐའ་དཔྱད་པ་ལ། གཞན་ལུགས་དགག་པ་དང་། རང་ལུགས་
གཞག་པ་གཉིས་ལས། དང་པོ་ལ། རོང་ཊཱི ཀ་པ་ན་རེ། ལམ་གསུམ་བདེན་སྟོང་དུ་མངོན་སུམ་དུ་
རྟོགས་ པའི་ཡེ་ཤེས། ལམ་ཤེས་ཀྱི་མཚན་ཉིད་ཅེས་ཟེར། དེ་འགོག་པ་ལ། རྣམ་བཤད་ལས། ཁ་
ཅིག ལམ་གསུམ་བདེན་སྟོང་དུ་མངོན་སུམ་དུ་རྟོགས་པའི་ཡེ་ཤེས་ལམ་ཤེས་ཀྱི་མཚན་ཉིད་དུ་འདོད་པ་
མི་འཐད་དེ། ཉན་ཐོས་ཀྱི་ལམ་ཤེས་པའི་ལམ་ཤེས་ཀྱིས་མི་རྟག་སོགས་བཅུ་དྲུག་མངོན་སུམ་དུ་མ་རྟོགས་
པར་འགྱུར་ལ། དེ་ལྟ་ན་བྱང་ཆུབ་སེམས་དཔས་ཤེས་མཐོང་གིས་བལྟས་ནས་འདའ་བར་བྱ་བའི་མངོན་
རྟོགས་ཐེག་པ་ཆེན་པོའི་མཐོང་ལམ་གྱི་དུས་ན་བསྐྱེད་པ་མི་རིགས་པར་ཐལ་བ་དང༌། ཉན་ཐོས་ཀྱི་རིགས་
ཅན་རྗེས་སུ་གཟུང་བའི་ཆེད་དུ་ལམ་ཤེས་གསུམ་གྱི་དང་པོ་སྒོམ་པ་མ་ཡིན་པར་ཐལ་བ་དང༌། མི་རྟག་
སོགས་མངོན་སུམ་དུ་རྟོ གས་པ་དེ་ཉིད་ཀྱིས་སྤྲོས་བྲལ་མངོན་སུམ་དུ་རྟོགས་པ་ཡིན་ན་ནི། སློབ་ལམ་ན་
བདེན་གཉིས་ངོ་བོ་ཐ་དད་དུ་འཛིན་པའི་དྲི་མ་ཟད་པར་སྤངས་པ་ཡོད་པར་ཐལ་བ་དང་། མཉམ་རྗེས་
ངོ་བོ་གཅིག་ཏུ་ཡོད་པར་ཐལ་བ་སོགས་སོ། །གཞན་ཡང་ལམ་ཤེས་ལ་ཞི་པའི་མཐའ་འ གོག་པའི་སྙིང་རྗེ་
ཆེན་ པོ་ལམ་ཤེས་ཀྱིས་བསྡུས་པ་མེད་པར་ཐལ་བ་དང༌། བྱང་ཆུབ་སེམས་དཔའི་ཐུགས་རྒྱུད་ཀྱི་དམིགས་
514
-



པ་མེད་པའི་ སྙིང་རྗེས་ཀྱང་སྟོང་ཉིད་མངོན་སུམ་དུ་མ་རྟོ གས་ན་ལམ་ཤེས་ལ་དེས་ཁྱབ་པར་འདོད་པ་ནི་མི་་
རིགས་ པ་ཁོ་ནའོ། །ཞེས་གསུངས། དོན་ནི། བྱང་ཆུབ་སེམས་ད པའི་རྒྱུད་ཀྱི་ཉན་ཐོས་ཀྱི་ལམ་ཤེས་
པའི་ལམ་ཤེས་ཆོས་ཅན། མཚན་ཉིད་དེར་ཐལ། ལམ་ཤེས་ཡིན་ པའི་ ཕྱིར་ཏེ། ཐེག་ཆེན་འཕགས་ པའི་
མཁྱེན་པ་ཡིན་ པའི་ ཕྱིར། འདོད་ན། དེ་ཆོས་ཅན། མི་རྟག་སོགས་བཅུ་དྲུག་མངོན་སུམ་དུ་མ་རྟོགས་
པར་ཐལ། ལམ་གསུམ་བདེན་སྟོང་དུ་མངོན་སུམ་དུ་རྟོགས་པའི་སློབ་པའི་རྒྱུད་ཀྱི་མཁྱེན་པ་ཡིན་ པའི་ .
ཕྱིར།
གཞན་ཡང་། བྱང་སེམས་མཐོང་ལམ་པའི་རྒྱུད་ལ་འདའ་བྱའི་མཐོང་ལམ་གཅིག་མེད་པར་ཐལ།
དེའི་རྒྱུད་ལ་ཉན་ཐོས་ཀྱི་རྟོགས་རིགས་སུ་གནས་པའི་མཁྱེན་པ་མེད་པའི་ཕྱིར། དེའི་རྒྱུད་ཀྱི་མཁྱེན་པ་
ཡིན་ན། སྟོང་ཉིད་མངོན་སུམ་དུ་རྟོགས་པའི་མཁྱེན་པ་ཡིན་དགོས་པའི་ཕྱིར། གཞན་ཡང་སློབ་ལམ་ན་
བློ་གཅིག་གིས་བདེན་གཉིས་ཅིག་ཆར་དུ་དངོས་སུ་མངོན་སུམ་དུ་རྟོ གས་ པ་གཅིག་ཡོད་པར་ཐལ། མི་
རྟག་སོགས་བཅུ་དྲུག་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་དེས་སྟོང་ཉིད་མངོན་སུམ་དུ་་་་་་
རྟོ གས་པའི་ཕྱིར། རྟགས་ཁས། འདོད་ན། སློབ་ལམ་ན་བདེན་གཉིས་ངོ་བོ་ཐ་དད་དུ་འཛིན་པའི་དྲི་
མ་ཟད་པར་སྤངས་པ་ཡོད་པར་ཐལ་ལོ། ། །
གཞན་ཡང་། བྱང་སེམས་འཕགས་ པའི་རྒྱུད་ཀྱི་སྙིང་རྗེ་ཆེན་ པོ་ཆོས་ཅན། མཚན་ཉིད་དེར་ཐལ།
ལམ་ཤེས་ཡིན་ པའི་ ཕྱིར། འདོད་ན། དེ་ཆོས་ཅན། ཤེས་རབ་ཁྱད་པར་ཅན་ གྱི་རྟོ གས་རིགས་སུ་གནས་
པར་ཐལ། སློབ་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་མཁྱེན་པ་ཡིན་ པའི་ ཕྱིར། འདོད་མི་
ནུས་ཏེ། ཐབས་ཁྱད་པར་ཅན་གྱི་རྟོགས་རིགས་སུ་གནས་པའི་ཕྱིར་ཏེ། སྙིང་རྗེས་ཞི་ལ་མི་གནས་པའི་
ལམ་ཤེས་ཡིན་ པའི་ ཕྱིར། མ་གྲུབ་ན། སྙིང་རྗེས་ཞི་ལ་མི་གནས་པའི་ལམ་ཤེས་གཅིག་མེད་པར་ ཐལ་
ལོ༑ །གཞན་ཡང་། དེ་ཆོས་ཅན། ལམ་གསུམ་བདེན་པར་འཛིན་པའི་བདེན་འཛིན་དང་འཛིན་སྟངས་
དངོས་སུ་འགལ་བའི་བློ་ཡིན་པར་ཐལ། ལམ་གསུམ་བདེན་སྟོང་དུ་མངོན་སུམ་དུ་རྟོགས་པའི་ཡེ་ཤེས་ཡིན་
པའི་ ཕྱིར། འདོད་མི་ནུས་ཏེ། སློབ་པའི་རྒྱུད་ཀྱི་སྙིང་རྗེ་ཡིན་ པའི་ ཕྱིར། ཁྱབ་སྟེ། རྣམ་འགྲེལ་ལས།
བྱ མས་སོགས་རྨོངས་དང་འགལ་མེད་ཕྱིར། །ཤིན་ཏུ་ཉེས་པ་ཚར་གཅོད་མིན། །ཞེས་གསུངས་པའི་
ཕྱིར། .
ཁ་ཅིག རྣམ་བཤད་ལས། སློབ་ལམ་ན་མཉམ་རྗེས་ངོ་བོ་གཅིག་ཏུ་ཡོད་པར་ཐལ་བ་དང་། ཞེས་
གསུངས་པའི་དོན། བྱང་འཕགས་ ཀྱི་རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་
315



.
.
.
དེ་རྗེས་ཐོབ་ཡེ་ཤེས་ཡིན་ པའི་དོན་ཡིན་ཞེས་གསུངས་པ་མི་འཐད་དེ། རང་ཡུལ་དུ་གྱུར་པའི་ཀུན་རྫོབ་
བདེན་པ་མངོན་སུམ་དུ་རྟོགས་པའི་ཡེ་ཤེས་ཡིན་ན། རྗེས་ཐོབ་ཡེ་ཤེས་ཡིན་ པས་ཁྱབ་པར་ཐལ་བ་དང་།
ཀུན་རྫོབ་དངོས་ཡུལ་དུ་བྱེད་པའི་སེམས་དཔའི་རྣལ་འབྱོར་ཡིན་ན། རྗེས་ཐོབ་ཡེ་ཤེས་ཡིན་དགོས་པར་
ཐལ་བའི་སྐྱོན་ཡོད་པའི་ཕྱིར། ཁོ་ན་རེ། བྱང་སེམས་མཐོང་ལམ་པའི་རྒྱུད་ཀྱི་མི་རྟག་སོགས་བཅུ་དྲུག་
མངོན་སུམ་དུ་རྟོགས་པའི་ཡེ་ཤེས་དེ་རྗེས་ཐོབ་ཡེ་ཤེས་ཡིན་ པར་ ཐལ། ཐེག་ཆེན་མཐོང་ལམ་ལ་མཉམ་
རྗེས་གཉིས་སུ་གྲངས་ངེས་པའི་ ཕྱིར་ཏེ། དེ་ལ་ཀུན་རྫོབ་དངོས་ཡུལ་དུ་བྱེད་པའི་དེ་དང་དོན་དམ་དངོས་
ཡུལ་དུ་བྱེད་པའི་དེ་གཉིས་སུ་གྲངས་ངེས་པའི་ ཕྱིར་ན་མ་ཁྱབ་སྟེ། ཐེག་ཆེན་མཐོང་ལམ་བར་ཆད་མེད་
ལམ་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོ གས་ པའི་མཁྱེན་པ་དེ་རྗེས་ཐོབ ཡེ་ཤེས་ཡིན་་་་་
པར་ཐལ། དེ་ཡོད་པ་གང་ཞིག དམ་བཅའ་འཐད་པའི་ཕྱིར། འདོད་ན། དེའི་རྒྱུད་ལ་རྗེས་ཐོབ་ཡེ་
ཤེས་ཡོད་པར་ཐལ་ལོ། །འདོད་ན། དེ་རྗེས་ཐོབ་ལ་གནས་པའི་སེམས་དཔའ་ཡིན་པར་ཐལ་ལོ། །
འདོད་ན། རྗེས་ཐོབ་ལ་གནས་པའི་སེམས་དཔའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་མཁྱེན་པ་དེ་
མཉམ་གཞག་ཡེ་ཤེས་ཡིན་ པར་ཐལ་ལོ། །ཁོ་ན་རེ། ཐེག་ཆེན་མཐོང་ལམ་རྗེས་ཐོབ་ཡེ་ཤེས་ཡིན་ན།
རང་གི་ཉེར་ལེན་དུ་གྱུར་པའི་ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་ལས་བྱུང་བས་ཁྱ བ་པར་ཐལ།
ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་ ་་་
མཁྱེན་ པ་དེ་ རྗེས་ཐོབ་ཡེ་ཤེས་མ་ཡིན་ པའི་ཕྱིར། འདོད་ན། རྗེས་ཐོབ་ཡེ་ཤེས་ཡིན་ན། རང་གི་ཉེར་
ལེན་དུ་གྱུར་པའི་ མཉམ་གཞག་ཡེ་ཤེས་ལས་བྱུང་བས་ཁྱ བ་པར་ཐལ། འདོད་པའི་ཕྱིར་ན་མ་ཁྱབ། འདོད་
ན། དམན་ལམ་སྔོན་དུ་མ་སོང་བའི་ཚོགས་ལམ་སྐད་ཅིག་དང་པོ་ལ་གནས་པའི་སེམས་དཔའི་རྒྱུད་ཀྱི་
ཀུན་རྫོབ་སེམས་བསྐྱེད་ཆོས་ཅན། དེར་ཐལ། དེའི་ཕྱིར། ཀུན་རྫོབ་སེམས་བསྐྱེད་མངོན་ གྱུར་པ་ཡིན་
པའི་ཕྱིར། ཆོས་ཅན་དེ་ཡིན་ པའི་ཕྱིར། ཁ་ཅིག སློབ་ལམ་ན་བློ་གཅིག་གིས་བདེན་གཉིས་ཅིག་ཅར་
དུ་དངོས་སུ་རྟོགས་པ་མེད་ཟེར་བ་མི་འཐད་དེ། དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་
པའི་རྒྱུད་ཀྱི་ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་མཉམ་གཞག་ཡེ་ཤེས་དེས་སྟོང་ཉིད་དང་སྟོང་
ཉིད་ཀྱི་དོན་སྤྱི་གཉིས་ཀ་ཅིག་ཅར་དུ་དངོས་སུ་རྟོགས་པའི་ཕྱིར།
ཁ་ཅིག ཐེག་ཆེན་འཕགས་ པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོ གས་ པའི་ མཁྱེན་པ་
ཡིན་ན། མཉམ་རྗེས་གཉིས་ཀ་ཡིན་ པས་ཁྱ བ་ཟེར་བ་དང་། ཡང་ཁ་ཅིག དེ་ཡིན་ན་མཉམ་གཞག་ཡེ་
ཤེས་མ་ཡིན་ པས་ཁྱབ་ཟེར་ན། དང་པོ་མི་འཐད་དེ། ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་
516



ཀྱི་གང་ཟག་གི་བདག་མེད་མངོན་སུམ་དུ་རྟོ གས་པའི་མཁྱེན་པ་དེ་མཉམ་རྗེས་གང་ཡང་མ་ཡིན་པའི་ཕྱིར།
གཉིས་པ་མི་འཐད་དེ། ཐེག་ཆེན་འཕགས་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོ གས་
པའི་མཁྱེན་པ་ཡིན་ན། མཉམ་གཞག་ཡེ་ཤེས་མ་ཡིན་དགོས་པར་ཐལ། དམ་བཅའ་འཐད་པའི་ཕྱིར།
འདོད་ན། རྣམ་མཁྱེན་ཆོས་ཅན། དེར་ཐལ། དེའི་ཕྱིར། གཞན་ཡང་། ཉན་ཐོས་འཕ གས་པའི་
རྒྱུད་ཀྱི་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་མཉམ་གཞག་ཡེ་ཤེས་དེ་མཉམ་གཞག་ཡེ་ཤེས་མ་་་
ཡིན་ པར་ཐལ། བྱང་སེམས་འཕགས་ པའི་རྒྱུད་ཀྱི་གང་ཟག་གི་བདག་མེད་ལ་རྩེ་གཅིག་ཏུ་མཉམ་པར་
བཞག་པའི་ཡེ་ཤེས་དེ་མཉམ་གཞག་ཡེ་ཤེས་མ་ཡིན་ པའི་ཕྱིར།
ཡང་ཁ་ཅིག ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་ཀྱི་ཚོགས་ལམ་དེ་
ལམ་ཤེས་ཡིན་ཟེར་བ་མི་འཐད་དེ། ལམ་ཤེས་ཡིན་ན། རང་གི་ཉེར་ལེན་དུ་གྱུར་པའི་ཐེག་ཆེན་
གྱི་སྦྱོར་ལམ་ལས་བྱུང་བས་ཁྱབ་པའི་ཕྱིར། ཉན་ཐོས་ཀྱི་ལམ་ཤེས་པའི་ལམ་ཤེས་ལ་ཡང་དེས་ཁྱབ། རང་
རྒྱལ་གྱི་ལམ་ཤེས་པའི་ལམ་ཤེས་ལ་ཡང་དེས་ཁྱབ་པའི་ ཕྱིར། དང་པོ་གྲུབ་སྟེ། བདེན་པ་བཞི་ཡོངས་སུ་
ཤེས་པ་ནི་ངེས་པར་འབྱེད་པའི་ཆ་དང་མཐུན་པ་རྟོགས་པ་སྔོན་དུ་འགྲོ་བ་ཡིན་ པས། ལམ་བརྗོད་ནས་
ངེས་པར་འབྱེད་པའི་ཆ་དང་མཐུན་པ། ཞེས་གསུངས་པའི་ཕྱིར། གཉིས་པ་གྲུབ་སྟེ། ངེས་པར་འབྱེད་
པའི་ཆ་དང་མཐུན་ པ་ཐོབ་ན་ཇི་སྐད་བཤད་པའི་ལམ་སྐྱེ་བས། ཞེས་གསུངས་པའི་ཕྱིར།
ཡང་ཁ་ཅིག ལམ་ཤེས་ཀྱི་རྒྱུ་ངོ་བོ་འབྲས་བུ་གསུམ་པོ་གང་རུང་གིས་བསྡུས་པའི་སེམས་དཔའི་
ཡོན་ཏན། ལམ་ཤེས་ཀྱི་ཡན་ལག་གི་མཚན་ཉིད་དུ་འདོད་པ་མི་འཐད་དེ། སངས་རྒྱས་ཀྱི་ས་ན་ལམ་
ཤེས་ཀྱི་ཡན་ལག་ཡོད་པ་གང་ཞིག ལམ་མ་ཞུགས་ན་ཡང་དེ་ཡོད་པའི་ཕྱིར། དང་པོ་གྲུབ་སྟེ། དེ་ན་
ཡན་ལག་ཅན་ གྱི་ལམ་ཤེས་ཡོད་པའི་ཕྱིར། གཉིས་པ་གྲུབ་སྟེ། རྒྱུ་ཐེག་ཆེན་དུ་རིགས་སད་པ་དེ་ལམ་ཤེས་
ཀྱི་ཡན་ལག་ཡིན་ པའི་ ཕྱིར་ཏེ། ཁྱབ་པ་དང་། ཞེས་གསུངས་པའི་ཕྱིར། ཁོ་ན་རེ། ལམ་ཤེས་ཀྱི་
རང་བཞིན་དེ་ལམ་ཤེས་ཀྱི་ཡན་ལག་ཏུ་ཐལ། ཐེག་ཆེན་དུ་རིགས་སད་པ་དེ་དེ་ཡིན་ པའི་ཕྱིར། འདོད་
ན། ལམ་ཤེས་ཀྱི་ངོ་བོ་དེ་དེ་ཡིན་པར་ཐལ། འདོད་པའི་ཕྱིར། འདོད་ན། ལམ་ཤེས་དེ་དེ་ཡིན་པར་
ཐལ། འདོད་པའི་ཕྱིར་ན་མ་ཁྱབ། འདོད་ན། དེ་ཆོས་ཅན། ཁྱོད་ཁྱོད་ཀྱི་ཡན་ལག་མ་ཡིན་པར་
ཐལ། ཁྱོད་བདག་མེད་ཡིན་ པའི་ཕྱིར། ཞེས་ཟེར་བ་དང༌། ལམ་ཤེས་རྫོགས་བྱེད་ཀྱི་ཆ་ཤས་སུ་གྱུར་
པའི་སེམས་དཔའི་ཡོན་ཏན་དེ། འདིར་བསྟན་ལམ་ཤེས་ཀྱི་ཡན་ལག་གི་མཚན་ཉིད་ཟེར་བ་ནང་འགལ་
ཏེ། འདིར་བསྟན་ལམ་ཤེས་ཡིན་ན། མཚན་ཉིད་དེ་ཡིན་དགོས་པར་ཐལ། འདིར་བསྟན་ལམ་ཤེས་ཀྱི་
517



ཡན་ལག་ལ་དེ་དགོས་པའི་ཕྱིར། འདོད་ན། འདིར་བསྟན་ལམ་ཤེས་ཆོས་ཅན། དེར་ཐལ། དེའི་
ཕྱིར། འདོད་ན། དེ་ཆོས་ཅན། འདིར་བསྟན་ལམ་ཤེས་ཀྱི་ཡན་ལག་ཏུ་ཐལ། མཚན་ཉིད་དེའི་
ཕྱིར། འདོད་ན། དེ་ཆོས་ཅན། ཁྱོད་ཁྱོད་ཀྱི་ཡན་ལག་མ་ཡིན་པར་ཐལ། ཁྱོད་བདག་མེད་ཡིན་ པའི་
ཕྱིར། ཁྱབ་པ་ཁས། གཞན་ཡང་། འཕ གས་ ལམ་ཆོས་ཅན། ཁྱོད་ཁྱོད་ཀྱི་ཡན་ལག་མ་ཡིན་པར་
ཐལ༑ ཁྱོད་བདག་མེད་ཡིན་ པའི་ ཕྱིར། ཁྱབ་པ་ཁས། འདོད་མི་ནུས་ཏེ། འཕགས་ལམ་ཡན་ལག་
ཡིན་ པའི་ ཕྱིར། ཁྱབ་སྟེ། བྱང་ཆུབ་ཡན་ལག་ཡིན་ན། བྱང་ཆུབ་ཀྱི་ཡན་ལག་ཡིན་དགོས་པའི་
ཕྱིར།
གཉིས་པ་རང་ལུགས་ལ། ལམ་ཤེས་ཀྱི་ཡན་ལག་བཤད་པ་དང་། ཡན་ལག་ཅན་གྱི་ལམ་ཤེས་
བཤད་པ་གཉིས་ལས། དང་པོ་ལ། མཚན་ཉིད། དབྱེ་བ། ས་མཚམས་གསུམ་ལས། དང་པོ་ནི།
ལམ་ཤེས་ཀྱི་རྒྱུ་ངོ་བོ་འབྲས་བུ་གསུམ་པོ་གང་རུང་གིས་བསྡུས་ཤིང་སྙིང་རྗེ་ཆེན་པོས་ཟིན་པའི་ཡོན་ཏན་་་་་
ཁྱད་པར་ཅན། ལམ་ཤེས་ཀྱི་ཡན་ལག་གི་མཚན་ཉིད། གཉིས་པ་ལ་ལྔ་ལས། བགེགས་ང་རྒྱལ་མངོན་
གྱུར་པ་དང་བྲལ་བ། ལྷན་ཅིག་བྱེད་རྐྱེན་བྱང་ཆུབ་མཆོག་ཏུ་སེམས་བསྐྱེད་པ། རྒྱུ་ཐེག་པ་ཆེན་པོར་
རིགས་སད་པ། རང་བཞིན་ཉོན་མོངས་སྤང་བྱའི་གཙོ་བོར་བྱས་ནས་མི་སྤོང་བ། བྱེད་ལས་སེམས་ཅན་
སྨིན་པར་བྱེད་པ་སོགས་ལ་མཁས་པ་རྣམས་སུ་ཡོད་པའི་ཕྱིར། གསུམ་པ་ནི། ཐེག་ཆེན་དུ་རིགས་སད་
པ་ནས་སངས་རྒྱས་ཀྱི་སའི་བར་དུ་ཡོད། གཉིས་པ་ལ་གསུམ་ལས། དང་པོ་ནི། རང་རྒྱུད་ལྡན་གྱི་གང་
ཟག་གི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་ཐེག་ཆེན་འཕ གས་པའི་མཁྱེན་་
པ་དེ་ལམ་ཤེས་ཀྱི་མཚན་ཉིད། གཉིས་པ་ནི། དེ་ལ་ཉན་ཐོས་ཀྱི་ལམ་ཤེས་པའི་ལམ་ཤེས། རང་རྒྱལ་
གྱི་ལམ་ཤེས་པའི་ལམ་ཤེས། བྱང་སེམས་ཀྱི་ལམ་ཤེས་པའི་ལམ་ཤེས་གསུམ་དུ་ཡོད་དེ། དེ་རེ་རེ་ལའང་
རྒྱུ་ལམ་ཤེས་དང་འབྲས་བུ་ལམ་ཤེས་གཉིས་གཉིས་སུ་ཡོད། གསུམ་པ་ས་མཚམས་ཐེག་ཆེན་མཐོང་ལམ་
ནས་སངས་རྒྱས་ཀྱི་སའི་བར་དུ་ཡོད་ དོ། །
ག ཉིས་པ་ལམ་ཤེས་མཚོན་བྱེད་ཀྱི་ཆོས་རྒྱ ས་པར་འཆད་པ་ལ། འོ་ན། སྐབས་གཉིས་པ་འདིར་
ལམ་ཤེས་མཚོན་བྱེད་ཀྱི་ཆོས་བཅུ་གཅིག་གི་སྒོ་ནས་རྒྱས་པར་འཆད་ན། འཆད་ཚུལ་དེ་གང་ཞེ་ན། འདི་
ལ་ཡང་ལམ་ཤེས་ཀྱི་ཡན་ལག་དང་། ཡན་ལག་ཅན་གྱི་ལམ་ཤེས་གཉིས་ལས། དང་པོ་ལ། མདོ་ལས་
གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། འདི་ཡན་ཆད་ཀྱི་རབ་
འབྱོར་གྱི་ལེའུ་ལས་རྣམ་མཁྱེན་བཤད་ཟིན་པ་དང༌། དེའི་ཚེ་ཡང་སྟོང་གསུམ་གྱི་སྟོང་ཆེན་པོའི་འཇིག་
མ་མང
518



ར
རྟེན་གྱི་ཁམས་འདི་ན་ རྒྱལ་པོ་ཆེན་པོ་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱང༌། ལྷའི་བུ་སྟོང་ཕྲག་དུ་
མ་དང་ལྷན་ཅིག་འཁོར་དེ་ཉིད་དུ་འདུས་པར་གྱུར་ཏོ། །དེ་བཞིན་དུ་ལྷ་རྣམས་ཀྱི་དབང་པོ་བརྒྱ་བྱིན་
རྣམས་དང་། མཐའ་བྲལ་པ་རྣམས་དང༌། དགའ་ལྡན་པ་རྣམས་ དང༌། འཕྲུལ་དགའ་པ་རྣམས་དང་།
གཞན་འཕྲུལ་དབང་བྱེད་པ་རྣམས་དང་། ཚངས་འཁོར་ནས་ཚངས་པ་ཆེན་པོ་རྣམས་ཀྱི་བར་དང་། །
གཞན་ཡང་། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན། འོད་ཆུང་ནས་གནས་གཙང་
མའི་རིས་ཀྱི་ལྷ་རྣམས་ཀྱི་བར་ ཀྱི་ལྷའི་བུ་བྱེ་བ་ཁྲག་ཁྲིག་བརྒྱ་སྟོང་དུ་མ་དང་ལྷན་ཅིག་ཏུ་འཁོར་དེ་ཉིད་དུ་་་
འདུས་པར་ གྱུར་ཏེ། ཞེས་སོགས་གསུངས།
གཉིས་པ་ལ་རྩ་འགྲེལ་གཉིས་ལས། དང་པོ་ནི། མདོ་དེའི་དོན་འཆད་པ་ལ། ལྷ་རྣམས་རུང་བར་
བྱ་པའི་ཕྱིར། ཞེས་སོགས་གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ། ལམ་ཤེས་པ་ཉིད་སྐྱེ་
བར་རུང་བ་ཉིད་དུ་བསྒྲུབ་པའི་ཕྱིར། ཞེས་སོགས་གསུངས། རྩ་འགྲེལ་འདི་རྣམས་ཀྱི་དོན་བསྡུ་ན་
ཡང་། ལམ་ཤེས་ཀྱི་རྟེན་དང་། བརྟེན་པ་ལམ་ཤེས་ཀྱི་ཁྱད་པར་གཉིས་ལས། དང་པོ་ནི། རྒྱལ་ཆེན་
བ ཞིའི་རིས་ཀྱི་ལྷ་རྣམས་ཀྱི་ ལས་ ཀྱི་རྣམ་པར་སྨིན་པ་ལས་བྱུང་བའི་འོད་གང་ཡིན་པ་དང༌། ཞེས་པ་ནས།
དེ་བཞིན་གཤེགས་པའི་རང་བཞིན་གྱི་འོད་ཀྱི་དྲུང་ན་ལྷ་རྣམས་ཀྱི་རྣམ་པར་སྨིན་པ་ལས་སྐྱེས་པའི་འོད་དེ་་་
ནི་ལྷམ་མེ་མ་ཡིན། ལྷན་ནེ་མ་ཡིན། ལྷང་ངེར་མ་ཡིན་ གྱི་དེ་བཞིན་གཤེགས་པའི་འོད་འབའ་ཞིག་རབ་
ཅེས་བྱའོ། །གཙོ་བོ་ཞེས་བྱའོ། །བླ་ན་མེད་པ་དང་གོང་ན་མེད་པ་དང་གོང་མའི་ཡང་གོང་མ་ཞེས་
བྱའོ༑ ༑ཞེས་དང་། དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་ཚེ་དང་ལྡན་པ་རབ་འབྱོར་ལ་འདི་
སྐད་ཅེས་སྨྲས་སོ། །བཙུན་པ་རབ་འབྱོར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན། རྒྱལ་
ཆེན་བཞིའི་རིས་ཀྱི་ལྷ་རྣམས་དང་། སུམ་ཅུ་རྩ་གསུམ་པ་རྣམས་དང༌། མཐའ་བྲལ་པ་རྣམས་དང༌།
དགའ་ལྡན་པ་རྣམས་དང༌། འཕྲུལ་དགའ་པ་རྣམས་དང༌། གཞན་འཕྲུལ་དབང་བྱེད་ཀྱི་ལྷ་རྣམས་ནས་
གནས་གཙང་མའི་རིས་ཀྱི་ལྷ་རྣམས་ཀྱི་བར་ གྱི་ལྷའི་བུ་གང་ཇི་སྙེད་པ་དེ་དག་ཐམས་ཅད་ཚེ་དང་ལྡན་པ་་་་
རབ་འབྱོར་གྱིས་ཤེར་ཕྱིན་རྒྱས་པར་བསྟན་པ་ཐོས་པར་འདོད་ནས། ཤེར་ཕྱིན་ཉེ་བར་བསྟན་པ་ཉན་
པའི་ ཕྱིར་ལྷགས་ན། བཙུན་པ་རབ་འབྱོར་ཇི་ལྟར་བྱང་ཆེན་ཤེར་ཕྱིན་ལ་གནས་པར་བྱ། བྱང་ཆེན་ཉེར་
ཕྱིན་གང་ཡིན་ཞེས་བྱ་བས་བསྟན། དེ་ཡང་མདོ་ཚན་དང་པོ་དེས། དེ་བཞིན་གཤེགས་པའི་འོད་ཀྱིས་
འདོད་་གཟུ གས་ ཀྱི་ལྷ་རྣམས་ཀྱི་འོད་མོག་མོག་པོ་སྟེ་གཟི་མེད་པར་མཛད་པར་བསྟན་ནས། མདོ་ཚན་
ག ཉིས་པས། འདོད་གཟུགས་ཀྱི་ལྷ་རྣམས་ཀྱི་རྒྱུད་ལ་ལམ་ཤེས་དངོས་དང་བརྒྱུད་ནས་སྐྱེ་བའི་སྣོད་རུང་
.
.
519



，
དུ་བྱས་པར་བསྟན་པ་ཡིན་ཏེ། གོང་དུ་འོད་ཟིལ་གྱིས་མནན་པ་ནང་ རྒྱལ་བཅགས་ཏེ། མཐུ་ཁྱད་པར་
ཅན་དེ་ལ་དད་ནས་སངས་རྒྱས་ཐོབ་ཕྱིར་དུ་སེམས་བསྐྱེད་ལ། དེ་ལ་བརྟེན་ནས་འདོད་པའི་ལྷ་འགའ་
ཞིག་ལམ་ཤེས་དངོས་སུ་དང༌། གཟུགས་ཀྱི་ལྷ་རྣམས་ལམ་ཤེས་བརྒྱུད་ནས་སྐྱེ་བའི་སྣོད་རུང་དུ་གྱུར་པའི་
ཕྱིར༑ དེའི་དོན་འཆད་པ་ལ། ལྷ་རྣམས་རུང་བར་བྱ་བའི་ཕྱིར། །འོད་ཀྱིས་མོག་མོག་པོར་མཛད་
དང༌། །ཞེས་དང༌། ལམ་ཤེས་པ་ཉིད་སྐྱེ་རུང་བ་ཉིད་དུ་བསྒྲུབ་པའི་ ཕྱིར། དེ་བཞིན་གཤེགས་པའི་
རང་བཞིན་གྱི་འོད་དག་གིས་ལྷ་ལ་སོགས་པའི་རྣམ་པར་སྨིན་པའི་འོད་མོག་མོག་པོར་མཛད་པ་ནི་ང་ རྒྱལ་་་
བཅོམ་པའི་རྒྱུད་ཁོ་ན་ལ་རྟོགས་པ་སྐྱེའོ་ཞེས་བྱ་བར་ཤེས་པར་བྱ་བའི་ཕྱིར་མཛད་དེ། དེའི་ཕྱིར་ཚིག་ཟུར་
གྱིས་རྟེན་བརྗོད་པ་ཡིན་ནོ། །ཞེས་གསུངས། དོན་ནི་དེ་བཞིན་གཤེགས་པའི་ རང་བཞིན་གྱི་འོད་ཀྱིས་
འདོད་གཟུགས་ཀྱི་ལྷ་རྣམས་ཀྱི་འོད་མོག་མོག་པོར་མཛད་པ་ཆོས་ཅན། དགོས་པ་ཡོད་དེ། དེ་རྣམས་
ཐེག་ཆེན་སེམས་བསྐྱེད་དང་ལམ་ཤེས་བརྒྱུད་ནས་སྐྱེ་བའི་སྣོད་རུང་དུ་བསྒྲུབ་པར་བྱ་བའི་ཆེད་ཡིན་ པའི་་་་
ཕྱིར༑་ ལམ་ཤེས་སྐྱེ་བའི་རྟེན་དེ་ལ་བགེ གས་ང་ རྒྱལ་མངོན་གྱུར་པ་དང་བྲལ་བ་གཅིག་དགོས་ཏེ། དེ་
དང་མ་བྲལ་བར་ལམ་ཤེས་སྐྱེ་མི་རུང་བའི་ཕྱིར།
གཉིས་པ་བརྟེན་པ་ལམ་ཤེས་ཀྱི་ཁྱད་པར་ལ། སྐྱེ་ཚུལ་དང་། ངོ་བོ་དང༌། བྱེད་ལས་ཀྱི་ཁྱད་
པར་གསུམ་ལས། དང་པོ་ལ། གནས་སྐབས་ཀྱི་སྐྱེ་ཚུལ་གྱི་ཁྱད་པར་དང༌། མཐར་ཐུག་གི་སྐྱེ་ཚུལ་གྱི་
ཁྱད་པར་ གཉིས་ལས། དང་པོ་དེ་སྟོན་པ་ལ། འོ་ན། ལམ་ཤེས་སྐྱེ་བ་ལ་བགེགས་ང་ རྒྱལ་མངོན་གྱུར་
པ་དང་བྲལ་བ་དེ་ཙམ་གྱིས་ཆོག་གམ་ཞེ་ན་དེས་མི་ཆོག་སྟེ། དེ་ལ་མཐུན་རྐྱེན་བྱང་ཆུབ་མཆོག་ཏུ་སེམས་
བསྐྱེད་པ་གཅིག་དགོས་པའི་ཕྱིར། ཞེས་འཆད་པ་ལ། མདོ་ལས། དེ་སྐད་ཅེས་སྨྲས་པ་དང༌། ཚེ་
དང་ལྡན་པ་རབ་འབྱོར་གྱིས་ལྷ་རྣམས་ཀྱི་དབང་པོ་བརྒྱ་བྱིན་ལ་འདི་སྐད་ཅེས་སྨྲས་སོ། །ཀོའུ་ཤི་ཀ་དེའི་
ཕྱིར་སངས་རྒྱས་ཀྱི་མཐུ་དང་སངས་རྒྱས་ཀྱི་བྱིན་གྱིས་བརླབས་ཀྱིས་བྱང་ཆེན་རྣམས་ཀྱི་ཤེར་ཕྱིན་དང༌།
བྱང་ཆེན་ཤེར་ཕྱིན་ལ་ཇི་ལྟར་གནས་པར་བྱ་བ་ཉེ་བར་བསྟན་ཏེ། ལྷའི་བུ་གང་དག་གིས་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་སེམས་མ་བསྐྱེད་པ་དེ་དག་གིས་ ཀྱང་བླ་ན་མེད་པ་ཡང་དག་པར་་་་་
རྫོགས་པའི་བྱང་ཆུབ་ཏུ་སེམས་བསྐྱེད་པར་བྱའོ། །གང་ཡང་དག་པར་སྐྱོན་མེད་པ་ལ་ཞུགས་པ་དེ་དག་
ལ་ནི་བླ་མེད་རྫོགས་བྱང་དུ་སེམས་བསྐྱེད་པའི་མཐུ་མེད་དོ། །དེ་ཅིའི་ཕྱིར་ཞེ་ན། དེ་དག་གིས་འཁོར་
བའི་རྒྱུན་གྱི་མཚམས་བཅད་པའི་ཕྱིར་རོ། །ཞེས་གསུངས། དེའི་དོན་འཆད་པ་ལ། ཡུལ་ངེས་པ་
དང་། ཞེས་དང་། དེ་ཡང་བྱང་ཆུབ་ཏུ་སེམས་བསྐྱེད་པ་ཁོ་ན་ཡིན་ པས་ཡུལ་སོ་སོར་ངེས་པ་ཡིན་ནོ། །
520



ཞེས་གསུངས། དེའི་དོན་ནི། ལམ་ཤེས་སྐྱེ་བའི་རྟེན་གྱི་ཡུལ་སོ་སོར་ངེས་པ་ཡིན་ཏེ། དེ་དངོས་སུ་སྐྱེ་
བའི་རྟེན་གྱི་གང་ཟག་ཡིན་ན། བྱང་ཆུབ་མཆོག་ཏུ་སེམས་བསྐྱེད་པའི་གང་ཟག་ཡིན་དགོས་པའི་ཕྱིར། །
ཁོ་ན་རེ། ལམ་ཤེས་དེ་ཁམས་གསུམ་གང་རུང་གི་རྟེན་ལ་དངོས་སུ་མི་སྐྱེ་བར་ཐལ། དེ་འདོད་པའི་
རྟེན་ལ་དངོས་སུ་མི་སྐྱེ་བའི་ཕྱིར། མ་གྲུབ་ན། འདོད་ཁམས་པའི་གང་ཟག་དེ་ལམ་ཤེས་དངོས་སུ་སྐྱེ་
བའི་རྟེན་གྱི་གང་ཟག་ཏུ་ཐལ། འདོད་པའི་ཕྱིར་ན་མ་ཁྱབ།
ཁ་ཅིག ལམ་ཤེས་ཆོས་ཅན། ཁྱོད་དངོས་སུ་གསར་དུ་སྐྱེ་བའི་རྟེན་གྱི་ཡུལ་སོ་སོར་ངེས་པ་ཡིན་
ཏེ༑ ཁྱོད་བྱང་ཆུབ་མཆོག་ཏུ་སེམས་བསྐྱེད་པའི་གང་ཟག་ཁོ་ནའི་རྒྱུད་ལ་དངོས་སུ་གསར་དུ་སྐྱེ་བའི་ཕྱིར་
ཟེར་ན། སངས་རྒྱས་འཕ གས་པའི་རྒྱུད་ལ་རྣམ་མཁྱེན་དངོས་སུ་གསར་དུ་སྐྱེ་བར་ཐལ། རྣམ་མཁྱེན་
རྒྱུད་ལྡན་གྱི་གང་ཟག་ཡིན་ན། རང་རྒྱུད་ལ་རྣམ་མཁྱེན་དངོས་སུ་གསར་དུ་མི་སྐྱེ་བས་མ་ཁྱབ་པའི་ ཕྱིར།
ལམ་ཤེས་རྒྱུད་ལྡན་ལ་དེའི་ཕྱིར། མ་གྲུབ་ན། བྱང་ཆུབ་མཆོག་ཏུ་སེམས་བསྐྱེད་པའི་གང་ཟག་ཆོས་
ཅན། དེར་ཐལ། དེའི་ཕྱིར། ཁྱོད་གང་ཟག་གང་ཞིག ལམ་ཤེས་ཁྱོད་ཀྱི་རྒྱུད་ལ་ཡོད་པའི་ཕྱིར། །
མ་གྲུབ་ན། དེ་ཆོས་ཅན། ཁྱོད་བྱང་ཆུབ་མཆོག་ཏུ་སེམས་བསྐྱེད་པའི་གང་ཟག་གི་རྒྱུད་ལ་ཡོད་པར་
ཐལ། ཁྱོད་བྱང་སེམས་འཕ གས་པའི་རྒྱུད་ལ་ཡོད་ པའི་ཕྱིར། ཞེས་གསུངས། དེས་ན་གང་ཡང་དག་
པའི་སྐྱོན་མེད་པ་ལ་ཞུགས་པ་ནི། ཉན་ཐོས་ཀྱི་མཐོང་ལམ་ཐོབ་པའི་ལམ་ཐམས་ཅད་ལ་ཞུགས་པ་དང༌།
མཚམས་བཅད་པ་ནི། ཉོན་མོངས་མ་ལུས་པར་སྤངས་པས་འཁོར་བར་སྐྱེ་བའི་རྒྱུ་ལོག་པ་ལ་བྱེད་པ་ཡིན་
ཏེ། དེ་ལྟར་དུ་རྒྱན་སྣང་ལས་གསུངས་པའི་ཕྱིར། །
གཉིས་པ་མཐར་ཐུག་གི་སྐྱེ་ཚུལ་གྱི་ཁྱད་པར་སྟོན་པ་ལ། འོ་ན། བྱང་ཆུབ་སེམས་དཔའ་ལས་
ག ཞན་པའི་རྒྱུད་ལ་ལམ་ཤེས་གཏན་མི་སྐྱེ་བ་ཡིན་ནམ་ཞེ་ན་མིན་ཏེ། སེམས་ཅན་ཐམས་ཅད་ཀྱི་རྒྱུད་ལ་
ལམ་ཤེས་སྐྱེ་བའི་ཕྱིར། དེ་དག་གི་རྒྱུད་ལ་སངས་རྒྱས་ཀྱི་རིགས་ཀྱིས་ཁྱབ་པའི་ཕྱིར། ཞེས་རྒྱུ་རིགས་ཀྱི་
ཁྱད་པར་སྟོན་པ་ལ། མདོ་ལས། འོན་ཀྱང་གལ་ཏེ་དེ་དག་གིས་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་སེམས་བསྐྱེད་ན་དེ་དག་ལ་རྗེས་སུ་ཡི་རང་བར་བྱའོ། །ཞེས་གསུངས། དེའི་དོན་འཆད་པ་
ལ། ཁྱབ་པ་དང་། ཞེས་དང༌། ཐེག་པ་གསུམ་རྣམ་པར་བཞག་པ་ནི་དགོངས་པ་ཅན་ཡིན་གྱི་མཚན་
ཉིད་པ་མ་ཡིན་ནོ། །ཞེས་ལུགས་ལས་བྱུང་བས་སྐྱེ་བོ་ཐམས་ཅད་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཀྱི་མཐར་ཐུག་པ་ཅན་ཡིན་ཏེ། དེའི་ཕྱིར་འདོད་ཆགས་དང་བྲལ་བ་དང་ཅིག་ཤོས་ཀྱི་རྣལ་
འབྱོར་པས་ཀྱང་སངས་རྒྱས་ཉིད་ཐོབ་པར་བྱ་བའི་ཕྱིར་ལམ་ཤེས་པ་ཉིད་བསྒོམ་པར་བྱ་བ་ཡིན་ པས་ཁྱ བ་་་་
521



，
，
པ་ཡིན་ནོ། །ཞེས་གསུངས།
འདིའི་སྐབས་སུ། སྤྱི་དོན་དང༌། གཞུང་དོན་གཉིས་ལས། དང་པོ་ལ། མཐར་ཐུག་ཐེག་པ་
གསུམ་དུ་གསུངས་པ་ལ་དྲང་ངེས་སུ་འདོད་ཚུལ། ཉན་རང་ཐེག་ཆེན་ལམ་དུ་གང་ནས་འཇུག་པ། །
འཁོར་བ་ལ་མཐའ་ཡོད་མེད་དཔྱད་པ་དང་གསུམ་ལས། དང་པོ་ལ་ཡང་། དེ་ལྟར་གསུངས་པ་ངེས་
དོན་དུ་འདོད་པའི་ལུགས་དང་། དེ་དྲང་དོན་དུ་འདོད་པའི་ལུགས་དང་། ཞར་ལ་ཐེག་པའི་རྣམ་གཞག་
བཤད་པའོ། །དང་པོ་ལ། མདོ་གང་གི་རྗེས་སུ་འབྲང་བ་དང༌། དེའི་དོན་ཇི་ལྟར་བཤད་པ་གཉིས་
ལས། དང་པོ་ནི། མདོ་སྡེ་དགོངས་འགྲེལ་ལས། ཉན་ཐོས་ཀྱི་རིགས་ ཀྱི་གང་ཟག་ཞི་བ་བགྲོད་པ་
གཅིག་པུ་ནི་སངས་རྒྱས་ཐམས་ཅད་བརྩོན་པ་དང་ལྡན་པར་ གྱུར་ ཀྱང་བྱ ང་ཆུབ་ཀྱི་སྙིང་པོ་ལ་བཞག་སྟེ།
བླ་མེད་རྫོགས་བྱང་ཐོབ་པར་བྱར་མི་ནུས་སོ། །དེ་ཅིའི་ཕྱིར་ཞེ་ན། འདི་ལྟར་དེ་ནི་སྙིང་རྗེ་ཤིན་ཏུ་ཆུང་
བ་དང་། སྡུག་བསྔལ་གྱིས་ཤིན་ཏུ་འཇིགས་པའི་ ཕྱིར་དང༌། རང་བཞིན་གྱི་རིགས་དམན་པ་ཁོ་ན་ཡིན་
པའི་ཕྱིར་རོ། །ཞེས་དང་། ཉན་ཐོས་བྱང་ཆུབ་ཏུ་ཡོངས་སུ་གྱུར་པ་གང་ཡིན་ པ་དེ་ནི། ངས་རྣམ་
གྲངས་ཀྱི་བྱང་ཆུབ་སེམས་དཔའ་ཡིན་པར་བསྟན་ཏེ། འདི་ལྟར་དེ་ནི་ཉོན་མོངས་པའི་སྒྲིབ་པ་ལས་རྣམ་
པར་གྲོལ་ནས་དེ་བཞིན་ གཤེགས་པ་རྣམས་ཀྱིས་སྡུག་བསྔལ་ནས་ཤེས་བྱའི་སྒྲིབ་པ་ལས་སེམས་ཤིན་ཏུ་རྣམ་་
པར་གྲོལ་བར་བྱེད་པའི་ཕྱིར། ཞེས་མདོ་དེ་ལས་ཞི་བ་བགྲོད་པ་དང་ཡོངས་སུ་གྱུར་པ་གཉིས་ཐེག་ཆེན་
ལས་ལྡོག་མི་སྲིད་པ་དང་། ལྡོག་སྲིད་ པར་གསུངས་པ་རྣམས་ཀྱི་རྗེས་སུ་འབྲང་ནས་འཆད་དོ། །
གཉིས་པ་ལ། རང་ལུགས་གཞག་པ་དང༌། དེ་ལ་ནང་འགལ་སྤང་བ་དང་། མདོ་གཞན་དང་
འགལ་བ་སྤང་བ་དང་གསུམ་ལས། དང་པོ་ནི། སེམས་ཙམ་པ་རྣམས་ན་རེ། མཐར་ཐུག་ཐེག་པ་
གསུམ་དུ་གྲུབ་པར་གསུངས་པ་སྒྲ་ཇི་བཞིན་པ་ཡིན་ཏེ། མཐར་ཐུག་ཐེག་པ་གསུམ་དུ་གྲུབ་པའི་ ཕྱིར་ཏེ།
དེ་ལྟར་ལུང་གིས་ ཀྱང་གྲུབ། རིགས་པས་ ཀྱང་གྲུབ་པའི་ ཕྱིར། དང་པོ་གྲུབ་སྟེ། དགོངས་འགྲེལ་ལས་
སྔར་བཞིན་གསུངས་པ་དང་། ལང་གཤེགས་ལས་རིགས་ལྔར་གསུངས་པ་དང༌། བློ་གྲོས་མི་ཟད་པར་
བསྟན་པ་ལས་ ཀྱང་། གསུམ་པོ་འདི་དག་ནི་ངེས་པར་འབྱིན་པར་བྱེད་པའི་ཐེག་པ་ཡིན་ནོ། །འདི་ལྟ་
སྟེ། ཉན་ཐོས་ཀྱི་ཐེག་པ་དང༌། རང་སངས་རྒྱས་ཀྱི་ཐེག་པ་དང། ཐེག་པ་ཆེན་པོའོ། །ཞེས་གསུངས་
པ་དང་། །
ཁམས སྣ་ཚོགས་པའི་མདོ་ལས། སེམས་ཅན་རྣམས་ཁམས་སྣ་ཚོགས་པར་གསུངས་པ་དང༌། དེ་
བ ཞིན་དུ་མདོ་སྡེ་དུ་མ་ལས་ཐེག་པ་གསུམ་སོ་སོར་གསུངས་པའི་ཕྱིར། གཉིས་པ་གྲུབ་སྟེ། སེམས་ཅན་
-
，
རྒྱ་
522



་
-
-
།
ཐམས་ཅད་ཀྱི་རྒྱུད་ཀྱི་ཐེག་པ་སོ་སོའི་ལམ་དུ་དཀྲིར་རུང་བའི་ཟག་མེད་ཡེ་ཤེས་ཀྱི་ས་བོན་དོན་དམ་པར་་་་་
རིགས་སོ་སོར་ངེས་པའི་ ཕྱིར། གཞན་དབང་དང་ཡོངས་གྲུབ་བདེན་པར་གྲུབ་པའི་ ཕྱིར་དང༌། རིགས་
ཆད་ཀྱི་སེམས་ཅན་ཡང་ཡོད་པའི་ ཕྱིར་དང༌། ལྷག་མེད་མྱང་འདས་ལ་གནས་པའི་དགྲ་བཅོམ་པ་ཡང་
སྲིད་དུ་སྐྱེ་བ་ལེན་པ་མེད་པའི་ཕྱིར་ཏེ། ལྷག་མེད་མྱང་འདས་ཀྱི་ཚེ་རིག་པ་རྒྱུན་ཆད་པའི་ ཕྱིར་ཏེ། དེ་
ལྟར་ཡང་། བསྡུ་བ་ལས། ཉན་ཐོས་བྱང་ཆུབ་ཏུ་ཡོངས་སུ་གྱུར་པ་ཅི་ཕུང་པོ་ལྷག་མ་དང་བཅས་པའི་མྱ་
ངན་ལས་འདས་པའི་དབྱིངས་ལ་གནས་ཤིང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་སྒྲུབ་པར་་་་་
བྱེད་དམ། འོན་ཏེ་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་ལ་གནས་ཤིང་བྱེད་ཅེ་ན།
སྨྲས་པ་ཕུང་པོའི་ལྷག་མ་དང་བཅས་པའི་མྱ་ངན་ ལས་འདས་པའི་ དབྱིངས་ལ་གནས་ཤིང་དེ་བྱེད་དེ། །
འདི་ལྟར་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་ལ་གནས་པ་ནི། རྩོམ་པ་ཐམས་
ཅད་དང་འབད་པ་ཐམས་ཅད་རྒྱུན་ཆད་པ་ཡིན་ནོ། ཞེས་གསུངས། ལྷག་བཅས་ནས་ཐེག་ཆེན་དུ་ལྡོག་
ཚུལ་ཡང་ཡོད་དེ། རྫུ་འཕྲུལ་གྱི་མཐུས་ཚེ་བསྲིངས་ནས་བྱང་ཆུབ་སྒྲུབ་ལ། རང་གི་ལུས་མྱ་ངན་ལས་མི་
འདའ་བར་བྱིན་གྱིས་རློབས་ཤིང་སྤྲུལ་པའི་ལུས་ཀྱིས་གཞན་ངོར་ལྷག་མེད་དུ་མྱ་ངན་ལས་འདའ་ཚུལ ་་་་་
བསྟན་ནས། ལུས་སྔ་མ་ལྷ་རྣམས་ཀྱིས་ཀྱང་མི་མཐོང་བར་དབེན་པར་ གནས་ཏེ་ཚོགས་ཡོངས་སུ་རྫོགས་
པར་བྱེད་པའི་ཕྱིར། དེས་ན་སྔར་བཤད་པའི་མདོ་སྡེ་དགོངས་འགྲེལ་དང༌། ཤེར་ཕྱིན་གྱི་མདོ་ལས། །
གང་ཡང་དག་པའི་སྐྱོན་མེད་པར་ཞུགས་པ་དེ་དག་ལ་ནི་བྱང་ཆུབ་ཏུ་སེམས་བསྐྱེད་པའི་མཐུ་མེད་དོ། །
དེ་ཅིའི་ཕྱིར་ཞེ་ན། དེ་དག་གིས་འཁོར་བའི་རྒྱུན་གྱི་མཚམས་བཅད་པའི་ཕྱིར། ཞེས་གསུངས་པའི་
མཐར་ཐུག་ཐེག་པ་གསུམ་དུ་སྟོན་པའི་མདོ་རྣམས་ངེས་དོན་གྱི་མདོར་འདི་པས་བཞེད་དེ། རྒྱུན་སྣང་
ལས། འཕགས་པ་ཐོགས་མེད་ཀྱི་ཞལ་སྔ་ནས་དང་། དེའི་གཞུང་གི་རྗེས་སུ་འབྲང་བའི་ཐེག་པ་སྣ་
ཚོགས་སུ་སྨྲ་བ་རྣམས་ནི་གཞན་དུ་བཤད་དེ། གང་ཡང་དག་པའི་སྐྱོན་མེད་པ་ལ་ཞུགས་པ་ཞེས་བྱ་བའི་
ཚིག་གི་དོན་ནི་ངེས་པའི་དོན་དང༌། འོན་ཀྱང་གང་ཡང་གལ་ཏེ་ཞེས་བྱ་བ་ལ་སོགས་པའི་ཚིག་གི་དོན་ནི་
དྲང་བའི་དོན། ཁྱབ་པ་ནི་སངས་རྒྱས་ཀྱི་རིགས་ཅན་གྱི་དབང་དུ་བྱས་པའོ། །ཞེས་གསུངས་པའི་
ཕྱིར།
གཉིས་པ་དེ་ལ་ནང་འགལ་སྤང་བ་ལ། གལ་ཏེ་དེ་ངེས་དོན་དུ་འདོད་པ་མི་འཐད་དེ། ས་སྡེར་
དགྲ་བཅོ མ་པ་སྐྱེ་བ་མི་ལེན་པ་དང་མཐར་ཐུག་ཐེག་པ་གསུམ་རིགས་ཐ་དད་པར་བཤད་པ་དང་། རྒྱུད་
བླ་ མའི་འགྲེལ་པར། ད་ པ ལ་ཕྲེང་གི་མདོ་དྲངས་ནས་བས མ་གྱིས་མི་ཁྱབ་པའི་འཆི་འཕོ་དང་སྐྱེ་བ་ཡོད་
--
，
523



པར་བསྟན་པ་དང་། དགྲ་བཅོམ་པ་དང་རང་སངས་རྒྱས་ཀྱི་མྱ་ངན་ལས་འདས་པའི་དབང་དུ་མཛད་
ནས་བཅོམ་ལྡན་འདས་མྱ་ངན་ལས་འདས་པ་ཞེས་བགྱི་བ་འདི་ནི་དེ་བཞིན་གཤེགས་པ་རྣམས་ཀྱི་ཐབས་་་་
ལགས་སོ། །ཞེས་གསུངས་པ་ཡིན་ཏེ། འདིས་ནི་ལམ་རིང་པོས་དུབ་པ་རྣམས་ལ་འབྲོག་དགོན་པའི་
དབུས་སུ་གྲོང་ཁྱེར་སྤྲུལ་པ་བཞིན་དུ།་འདི་ནི་ཆོས་ཀྱི་དབང་ཕྱུག་དམ་པ་ཡང་དག་པར་རྫོགས་པའི་
སངས་རྒྱས་རྣམས་ཀྱི་ཕྱིར་མི་ལྡོག་པའི་ཐབས་ཡིན་ནོ་ཞེས་བསྟན་པ་ཡིན་ནོ། །ཞེས་ཐེག་པ་དམན་པ་
གཉིས་རེ་ཞིག་པའི་ལམ་དུ་བསྟན་པ་དང་། རྒྱུད་བླ་མར། ཞི་བའི་ལམ་ལ་རབ་ཞུགས་པ། །མྱ་ངན་
འདས་ཐོབ་འདུ་ཤེས་ཅན། །དམ་ཆོས་པད་མ་དཀར་ལ་སོགས། །ཆོས་ཀྱི་དེ་ཉིད་བསྟན་པ་ཡིས། །
དེ་དག་ངར་འཛིན་ལས་ལྡོག་སྟེ། །ཐབས་དང་ཤེས་རབ་ཡོངས་བཟུང་བ། །ཐེག་པ་མཆོག་ལ་སྨིན་
མཛད་དེ། །ཞེས་དང་། པདྨ་དཀར་པོ་ལས། འཁོར་བའི་སྡུག་བསྔལ་དག་ལས་ཁྱོད་ཐར་ཡང་། །
ཁྱོད་ནི་ད་དུང་མྱ་ངན་ཡོངས་མི་འདའ། །སངས་རྒྱས་ཐེག་པ་འདི་ནི་བཙལ་བར་གྱིས། །ཞེས་པའི་
ཚིག་གིས་བསྐུལ་ནས་ཐེག་ཆེན་དུ་འཛུད་པར་གསུངས་པ་དང་འགལ་བའི་ཕྱིར། ཞེས་ཟེར་ན། དང་པོ་
དང་མི་འགལ་ཏེ། བསྡུ་བ་དང་རྒྱུད་བླ་མའི་འགྲེལ་པ་གཉིས་ཀའི་དགོངས་འགྲེལ་དང་། དཔལ་ཕྲེང་གི་
དོན་བཀྲལ་བས་དེ་གཉིས་ཀ་ཡང་ཐེག་ཆེན་གྱི་མདོའི་རྗེས་སུ་འབྲང་བར་མཚུངས་ལ། རྒྱུད་བླ་མའི་འགྲེལ་
པར་གསུངས་ པ་ནི། ཡོངས་སུ་གྱུར་པའི་ཉན་ཐོས་ཀྱིས་སྤྲུལ་པའི་ལུས་ཀྱིས་མྱ་ངན་ལས་འདས་ཚུལ་བསྟན་
ནས་ དང་པོའི་ལུས་ཀྱིས་དབེན་པར་ གནས་པ་ན། ཁམས་གསུམ་གྱི་སྐྱེ་འཆི་ལས་འདས་ཀྱང་། ཤེས་སྒྲིབ་
ཀྱི་རྟེན་བག་ལ་ཉལ་དང༌། དེས་ཀུན་ནས་བསླངས་པའི་ ལས་ དང་། དེ་གཉིས་ཀ་ལ་བསྟེན་པའི་ཡིད་
ལུས་ཡོད་པ་ལ་དགོངས་ནས་མ་རིག་བག་ཆགས་ཀྱི་ས་དང་། ཟག་མེད་ཀྱི་ལས་ཀྱི་རྒྱུ་རྐྱེན་བྱས་པའི་ཡིད་
ལུས་ཀྱི་སྐྱེ་བ་ལེན་པར་བཤད་པ་ཙམ་ཡིན་གྱི། དགྲ་བཅོམ་པ་ཤི་ནས་རིག་པ་ཕྱི་མ་མཚམས་སྦྱོར་བར་
བསྟན་པ་མ་ཡིན་ པའི་ ཕྱིར། གཉིས་པ་དང་ཡང་མི་འགལ་ཏེ། མདོ་དེ་དྲངས་ནས་ཉན་རང་ལ་སྤངས་པ་
ཉི་ཚེ་ལས་མེད་པའི་ཕྱིར། སྒྲིབ་གཉིས་སྤངས་པའི་མྱང་འདས་མཚན་ཉིད་པ་ཡོད་པ་དྲང་དོན་དུ་བསྟན་
གྱི༑ ཉན་རང་ཐམས་ཅད་ཐེག་ཆེན་དུ་ལྡོག་པའི་སྒོ་ནས་མཐར་ཐུག་ཐེག་པ་གསུམ་དུ་གསུངས་པ་དྲང་
དོན་དུ་སྟོན་པ་མ་ཡིན་ པའི་ཕྱིར། གསུམ་པ་དང་ཡང་མི་འགལ་ཏེ། པད་དཀར་ལས་དེ་ལྟར་གསུངས་
པ་དེས་ཡོངས་སུ་གྱུར་པའི་ཉན་ཐོས་སྔར་བཤད་པ་ལྟར་དང་པོའི་ལུས་ཀྱིས་དབེན་པར་གནས་པའི་ཚེ་རང་
དོན་ལ་དགའ་བས་ལམ་སྒོམ་པ་ལ་བག་ཆགས་མེད་པར་ གྱུར་པ་དང་སངས་རྒྱུས་བྱང་སེམས་ཀྱིས་བསྐུལ་་་་་
བར་བྱེད་པར་བསྟན་པ་ཡིན་པའི་ཕྱིར། །
52



གསུམ་པ་མདོ་གཞན་དང་འགལ་བ་སྤང་བ་ལ། གལ་ཏེ་མཐར་ཐུག་ཐེག་པ་གསུམ་དུ་གྲུབ་པར་
གསུངས་པ་ངེས་དོན་དུ་འདོད་པ་མི་འཐད་དེ། པད་དཀར་ལས། ཐེག་པ་ནི་གཅིག་ཁོ་ནའོ། །ཞེས་
མཐར་ཐུག་ཐེག་པ་གཅིག་ཏུ་གྲུབ་པར་གསུངས་པ་ངེས་དོན་དང་། གསུམ་དུ་གྲུབ་པར་གསུངས་པ་དྲང་
དོན་དུ་གསུངས་པ་དང་། ཤཱ་རིའི་བུ་ལ་སོགས་པའི་ཉན་ཐོས་ཆེན་པོ་རྣམས་ཀྱང་སངས་རྒྱས་སུ་འགྱུར་
བར་གསུངས་པ་སོགས་དང་འགལ་བའི་ཕྱིར། ཞེ་ན་མི་འགལ་ཏེ། མཐར་ཐུག་ཐེག་པ་གཅིག་ཏུ་གྲུབ་
པར་ གསུངས་པ་རྣམས་ནི་དྲང་དོན་དགོངས་པ་ཅན་ཡིན་ པའི་ཕྱིར། དེའི་དགོངས་གཞི་ཡོད་དེ། བགྲོད་
བྱའི་ཐེག་པ། ཐེག་པ་གསུམ་གའི་འཕ གས་པ་རྣམས་ཀྱི་ཆོས་དབྱིངས་ནམ་མཁའ་ལྟར་ངོ་བོ་ཐ་དད་པ་
མེད་པར་ མཚུངས་པ་དང༌། བགྲོད་པ་པོའི་ཐེག་པ་འཕ གས་པའི་གང་ཟག་གསུམ་བདག་མེད་རྟོགས་པར་
མཚུངས་པ་ དང་། གང་གི་ཆེད་དུ་བགྲོད་པའི་ཐེག་པ་སྡུག་ཀུན་སྤངས་པའི་འབྲས་བུ་རྣམ་གྲོལ་ལམ་
མཚུངས་ པ་ དང་། ཉན་ཐོས་སུ་རིགས་མ་ངེས་པའི་ཉན་ཐོས་ཁ་ཅིག་ཐེག་ཆེན་ལམ་དུ་ཞུགས་ནས་སངས་
རྒྱུས་ཐོབ་པར་འགྱུར་བའི་རིགས་ཐ་དད་པ་གཉིས་ལམ་གཅིག་ཏུ་ཞུགས་པའི་རིགས་ཐ་དད་པར་མཚུངས་་
པ་དང་། ཉན་ཐོས་སུ་རིགས་མ་ངེས་པའི་བྱང་སེམས་འགའ་ཞིག་རེ་ཞིག་བྱང་སེམས་ཀྱི་སྤྱོད་པ་སྤྱད་ནས།
དེ་བཏང་ནས་ཉན་ཐོས་ལམ་དུ་ཞུགས་ཏེ་དེས་མྱང་འདས་ཐོབ་པ་ན་དེ་བཞིན་གཤེགས་པས་སྔོན་བདག་་་་
གིས་བྱང་སེམས་ཀྱི་སྤྱོད་པ་སྤྱད་པས་སངས་རྒྱས་སོ་སྙམ་དུ་དགོངས་པ་དེ་བཞིན་དུ། དེ་ལ་ཡང་སངས་
རྒྱས་ཀྱི་མཐུས་བདག་སྔོན་བྱང་སེམས་ཀྱི་སྤྱོད་པ་སྤྱད་པས་འཚང་རྒྱ་བར་འགྱུར་རོ་སྙམ་པའི་བསམ་པ་་་་་་
མཚུངས་པ་ཐང་གཅིག་ཙམ་རྙེད་པས་བསམ་པ་གཉིས་ཐོབ་པ་དང་། སྤྲུལ་པའི་ཉན་ཐོས་འགའ་ཞིག་
གདུལ་བྱའི་དོན་དུ་མྱ་ངན་ལས་འདའ་ཚུལ་ལན་དུ་མར་བསྟན་པ་དང༌། སྤངས་རྟོགས་མཐར་ཕྱིན་པའི་
ཐེག་པ་གཅིག་ཏུ་ངེས་པ་སྟེ་བདུན་ལ་དགོངས་ནས་གསུངས་པའི་ཕྱིར་ཏེ། མདོ་སྡེའི་རྒྱུན་ལས། ཆོས་
དང་གང་ཟག་རྣམ་གྲོལ་ལམ། །མཚུངས་ཕྱིར་རིགས་ནི་ཐ་དད་ཕྱིར། །བསམ་གཉིས་ཐོབ་ཕྱིར་སྤྲུལ་
པའི་ ཕྱིར། །མཐར་ཐུག་ཕྱིར་ན་ཐེག་གཅིག་ཉིད། །ཅེས་གསུངས་ པའི་ཕྱིར།
དེ་ལྟར་གསུངས་ པ་ལ་དགོས་པ་ཡོད་དེ། ཉན་ཐོས་ཀྱི་རིགས་མ་ངེས་པ་ཁ་ཅིག་དག་ནི་ཐེག་ཆེན་དུ་
ཁ་དྲངས་ པའི་ ཕྱིར་དང་། གཞན་དག་ཐེག་ཆེན་དུ་རིགས་མ་ངེས་པའི་བྱང་སེམས་རྫོགས་བྱང་ལས་མི་
ཉམས་པར་བཟུང་བའི་ དགོས་པ་ཡོད་པའི་ ཕྱིར་ཏེ། དེ་ཉིད་ལས། ཁ་ཅིག་དག་ནི་དྲངས་ཕྱིར་དང་། །
གཞན་ཡང་ཀུན་དུ་བཟུང་པའི་ཕྱིར། །རྫོགས་པའི་སངས་རྒྱས་རྣམས་ཀྱིས་ནི། །མ་ངེས་རྣམས་ལ་ཐེག་
གཅིག་བསྟན། །ཞེས་གསུངས་ པའི་ཕྱིར། ཉན་ཐོས་སངས་རྒྱས་སུ་ གྱུར་པར་ལུང་བསྟན་པ་དང་ཡང་
་
525



མི་འགལ་ཏེ། དེ་ནི་སྤྲུལ་པའི་ཉན་ཐོས་སམ་ཡོངས་སུ་གྱུར་པའི་ཉན་ཐོས་ལ་དགོངས་ པའི་ཕྱིར། སྤྱིར་
ཉན་ཐོས་སུ་རིགས་མ་ངེས་པ་ལ་གཉིས་སུ་ཡོད་དེ། ཐེག་དོན་བདེན་པ་མངོན་སུམ་དུ་མཐོང་བ་དང་།
མ་མཐོང་བ་གཉིས་སུ་ཡོད་པའི་ཕྱིར། བདེན་པ་མངོན་སུམ་དུ་མཐོང་བ་དེ་ལ་ཡང་གཉིས་སུ་ཡོད་དེ།
འདོད་པ་ལ་འདོད་ཆགས་དང་བྲལ་བ་དང་མ་བྲལ་བ་གཉིས་སུ་ཡོད་པའི་ཕྱིར། བདེན་པ་མངོན་སུམ་དུ་
མ་མཐོང་བ་དེ་ནི་ཆོས་ཅན། བདེན་པ་མངོན་སུམ་དུ་མཐོང་བ་ལས་དམན་པ་ཡིན་ཏེ། དེ་ལས་རྫོགས་
བྱང་སྒྲུབ་པའི་རྟོགས་པ་བུལ་བའི་ཕྱིར། བདེན་པ་མངོན་སུམ་དུ་རྟོགས་པའི་ཉན་ཐོས་གཉིས་ཆོས་ཅན།
བས མ་གྱིས་མི་ཁྱབ་པར་སྒྱུར་བའི་སྐྱེ་བ་ཡང་ལེན་ཏེ། རང་ གིས་ ཐོབ་ པའི་འཕ གས་ལམ་སྲིད་པར་སྐྱེ་བའི་
རྒྱུ་དག་ཏུ་སྒྱུར་བར་བྱེད་ནུས་པས་དེ་ལྟར་བྱེད་པའི་ཕྱིར། དེ་གཉིས་ལས་གཅིག་འདོད་ཆགས་ དང་མ་
བྲལ་བའི་ཉན་ཐོས་ཆོས་ཅན། སྐྱེ་བ་ལེན་ཚུལ་ཡོད་དེ། སྨོན་ལམ་གྱི་དབང་གིས་སྐྱེ་བ་རབ་ཏུ་སྒྲུབ་པའི་
ཕྱིར། ཅིག་ཤོས་ཕྱིར་མི་འོང་བ་དང་ལྡན་པའི་ཉན་ཐོས་ཆོས་ཅན། སྐྱེ་བ་ལེན་ཚུལ་ཡོད་དེ། སྤྲུལ་པའི་
དབང་གིས་སྐྱེ་བ་རབ་ཏུ་སྒྲུབ་པའི་ཕྱིར། དེ་ལྟར་ཡང་། མདོ་སྡེའི་རྒྱན་ལས། ཉན་ཐོས་མ་ངེས་རྣམ་
ག ཉིས་ཏེ། །ཐེག་དོན་མཐོང་དང་མ་མཐོང་དང༌། །དོན་མཐོང་འདོད་ཆགས་བྲལ་བ་དང༌། །
འདོད་ཆགས་བྲལ་མིན་འདིར་དམན་པའོ། །དེ་གཉིས་འཕགས་པའི་ལམ་ཐོབ་པ། །སྲིད་པ་དག་ཏུ་
སྒྱུར་བའི་ཕྱིར། །བསམ་གྱིས་མི་ཁྱབ་སྒྱུར་བ་ཡི། །སྐྱེ་བ་དང་ནི་ཡང་དག་ལྡན། །གཅིག་ནི་སྨོན་ལམ་
དབང་གིས་ནི། །སྐྱེ་བ་རབ་ཏུ་སྒྲུབ་པར་བྱེད། །ཅིག་ཤོས་ཕྱིར་མི་འོང་བ་དང༌། །ལྡན་ཕྱིར་སྤྲུལ་
པས་རབ་ཏུ་སྒྲུབ། །ཅེས་གསུངས་པའི་ཕྱིར། དངོས་ལ་གནོད་བྱེད་ཡོད་དེ། གཞན་དབང་དང་
ཡོངས་གྲུབ་བདེན་པར་གྲུབ་པའི་ཕྱིར་དང༌། སྔར་གྱི་ལུང་དེ་དག་གིས་གནོད་པའི་ཕྱིར།
གཉིས་པ་མཐར་ཐུག་ཐེག་པ་གསུམ་དུ་གསུངས་པ་དྲང་དོན་དུ་འདོད་པའི་ལུགས་ལ། མདོ་གང་གི་
རྗེས་སུ་འབྲང་བ་དང༌། ཇི་ལྟར་རྣམ་གཞག་བྱ་བའི་ཚུལ་གཉིས་ལས། དང་པོ་ནི། ལང་ཀར་གཤེགས་
པ་ལས། ལྷ་ཡི་ཐེག་དང་ཚངས་པའི་ཐེག །དེ་བཞིན་དུ་ནི་ཉན་ཐོས་དང་། །དེ་བཞིན་གཤེགས་དང་
རང་ རྒྱལ་གྱི། །ཐེག་པ་འདི་དག་ངས་བཤད་དོ། །ཇི་སྲིད་སེམས་ནི་འབྱུང་གི་བར། །ཐེག་པ་རྣམས་
ལ་ཐུག་པ་མེད། །སེམས་ནི་ཡོངས་སུ་གྱུར་པ་ན། །ཐེག་པ་མེད་ཅིང་གྲོལ་བ་མེད། །ཐེག་པའི་རྣམ་
གཞག་ཡོད་མིན་ཉིད། །ཐེག་པ་གཅིག་ཏུ་ང་སྨྲ་འོ། །བྱིས་པ་རྣམས་ཡོངས་དྲང་དོན་དུ། །ཐེག་པ་
ཐ་དད་ང་སྨྲ་འོ། །ཞེས་དང་། དམ་ཆོས་པད་དཀར་དང་། བདེན་པ་པོའི་ལེའུ་སོགས་ཀྱི་རྗེས་སུ་
འབྲང་ངོ་། །གཉིས་པ་མཐར་ཐུག་ཐེག་པ་གསུམ་དུ་གསུངས་པ་སྒྲ་ཇི་བཞིན་པ་མ་ཡིན་ཏེ། མཐར་
526



ཐུག་ཐེག་པ་གཅིག་ཏུ་གྲུབ་པའི་ཕྱིར་ཏེ། དེ་ལྟར་ལུང་གིས་ཀྱང་གྲུབ། རིགས་པས་ ཀྱང་གྲུབ་པའི་ཕྱིར།
དང་པོ་གྲུབ་སྟེ། ལང་གཤེགས་ལས། བློ་གྲོས་ཆེན་ པོ་ཉན་ཐོས་ཀྱི་ཐེག་པ་པ་རྣམས་ནི་ཉན་ཐོས་ཀྱི་ཐེག་
པས་གྲོལ་བ་མ་ཡིན་ཏེ། འོན་ཀྱང་དེ་དག་གིས་ནི་ཐེག་པ་ཆེན་པོའི་མཐར་ཐུག་པ་ཅན་ཡིན་ནོ། །ཞེས་
གསུངས་པ་དང༌། པད་དཀར་ལས། དྲང་སྲོང་ཆེན་པོས་ཐེག་པ་གསུམ་བསྟན་པ། །རྣམ་འདྲེན་
རྣམས་ཀྱི་ཐབས་ལ་མཁས་པ་ཡིན། །ཐེག་པ་གཅིག་སྟེ་གཉིས་སུ་ཡོད་མ་ཡིན། །བསྟི་བའི་དོན་དུ་ཐེག་
པ་གསུམ་བསྟན་ཏོ། །ཞེས་དང་། བདེན་པ་པོའི་ལེ་འུར། འཇམ་དཔལ་དེ་བཞིན་གཤེགས་པས་ཁ་
ཅིག་ལ་ནི་ཐེག་པ་ཆེན་ པོ་སྟོན་པར་འགྱུར་ལ། ཁ་ཅིག་ལ་ནི་ཉན་ཐོས་དང་རང་སངས་རྒྱས་ཀྱི་ཐེག་པ་
སྟོན་པར་འགྱུར་ན། དེ་ནི་ཡོངས་ སུ་མ་དག་པར་འགྱུར། མངོན་པར་ཞེན་པའི་ཉེས་པར་འགྱུར། འདུ་
ཤེས་ཐ་དད་པའི་ཉེས་པར་ཡང་འགྱུར། ཐུགས་རྗེ་ཆེན་པོ་ཉེས་པར་ཡང་འགྱུར། ཆོས་ལ་དཔེ་འཁྱུད་
བྱས་པར་ཡང་འགྱུར། ཞེས་གདུལ་བྱ་རིགས་ཅན་གསུམ་ག་རང་ཉིད་ཀྱིས་བརྙེས་པའི་གོ་འཕང་ལ་འགོད་
པར་གསུངས་ པའི་ཕྱིར་དང་། དཔལ་ཕྲེང་གི་མདོ་ལས། ཡོངས་སུ་མྱ་ངན་ལས་འདས་པ་ཞེས་བྱ་བ་ནི་
དེ་བཞིན་གཤེགས་པ་རྣམས་ཀྱི་ཐབས་སོ། །ཞེས་དང༌། ཕྱིར་མི་ལྡོག་པའི་འཁོར་ལོའི་མདོ་ལས།
རིགས་ཀྱི་བུ་སེམས་ཅན་དེ་དག་ནི་དམན་པ་ལ་མོས་པ་དག་སྟེ། དེ་དག་ཐེག་པ་གཅིག་ལ་མི་འཇུག་པ་ལ་
ཐབས་མཁས་པ་དེ་དག་ཉེ་བར་ཁྲིད་དེ། རིགས་ཀྱི་བུ་སངས་རྒྱས་བཅོམ་ལྡན་འདས་རྣམས་ནི་ཐབས་
མཁས་པ་དང་ལྡན་པའོ། །ཞེས་དང་། །
བྱང་ཆུབ་སེམས་འགྲེལ་ལས། ཐེག་པ་གཉིས་པོ་དག་ཀྱང་ནི། །ཐེག་པ་ཆེན་པོར་འབྱུང་བས་ན། །
སྲིད་ པའི་ལམ་གྱིས་དུབ་རྣམས་ལ། །ངལ་བསོའི་དོན་དེ་དེ་ཉིད་མིན། །ཞེས་དང༌། དཔེ་མེད་པར་
བསྟོད་པ་ལས། ཆོས་ཀྱི་དབྱིངས་ལ་དབྱེར་མེད་ཕྱིར། །གཙོ་བོའི་ཐོག་དབྱེར་མ་མཆིས་ཀྱང་། །ཁྱོད་
ཀྱིས་སེམས་ཅན་ཞུགས་དོན་དུ། །ཐེག་པ་གསུམ་དུ་གསུངས་པ་འོ། །ཞེས་གསུངས་ པའི་ཕྱིར་དང་། །
ལྷག་མེད་མྱང་འདས་ལ་གནས་པའི་ཐེག་དམན་དགྲ་བཅོམ་པ་ཐེག་ཆེན་ལམ་དུ་འཇུག་པར་མདོ་སྡེ་དུ་མ་་་
ལས་གསུངས་ པའི་ཕྱིར་ཏེ། དེ་ཡང་ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པ་དེས་
སྐུ་ཚེའི་འདུ་བྱེད་འཕོ་ཀར་ཟག་བཅས་ཀྱི་ལུས་འདིར་བོར་ནས་དག་པའི་ ཞིང་དུ་པདྨའི་སྦུབས་སུ་ཡིད་ཀྱི་་་༌
རང་བཞིན་གྱི་ལུས་བླངས་ལ། ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་ལ་སླར་མི་ལྡང་བར་
མཉམ་པར་གཞག་པར་བྱའོ་སྙམ་དུ་འཕེན་པ་བཏང་བ་ལ་བརྟེན་ནས་དེར་སྐྱེས་མ་ཐག་ཏུ་དེ་ལ་མཉམ་་་་་
པར་འཇོག་པ་ཡིན་ཏེ། རྒྱན་སྣང་ལས། ཉན་ཐོས་ཆེན་པོ་རྣམས་ཀྱང་ལྷག་མ་དང་བཅས་པ་དང་ལྷག་མ་
527



མེད་པ་ཞེས་བྱ་བའི་བྱང་ཆུབ་གཉིས་པོ་ཐོབ་ཅིང་། སྙིང་རྗེ་དང་ཤེས་རབ་ཆེན་པོ་དང་བྲལ་བ་སྲིད་ པ་ལ་
སྐྲག་པའི་ཡིད་དང་སྔོན་གྱི་འཕེན་པའི་ཤུགས་ཀྱིས་འཕངས་པའི་ཚེ་ཡོངས་སུ་ཟད་པས་མྱ་ངན་ལས་འདས་་
པར་གྲགས་པའི་མྱ་ངན་ལས་འདས་པའི་མིང་ཅན་འདུ་ཤེས་མེད་པ་ཁམས་གསུམ་པར་སྐྱེ་བ་ལས་འདས་་་་་
པ། འཕོ་བའི་སེམས་ཀྱི་རྗེས་ཐོབ་ལ་སངས་རྒྱས་ཀྱི་ཞིང་ཡོངས་སུ་དག་པར་ཟག་པ་མེད་པའི་དབྱིངས་ལ་
མཉམ་པར་བཞག་པ་ཉིད་དང་། པདྨའི་སྙིང་པོར་སྐྱེའོ། །ཞེས་དང་། ཉན་ཐོས་དེ་དག་ཇི་སྲིད་
དུ། །སངས་རྒྱས་རྣམས་ཀྱིས་མ་བསྐུལ་བ། །དེ་སྲིད་ཡེ་ཤེས་ལུས་གཅིག་གིས། །ཏིང་འཛིན་མྱོས་
པས་བ རྒྱལ་ཏེ་གནས། །ཞེས་དང༌། ལང་གཤེགས་ལས། ཏིང་ངེ་འཛིན་གྱི་ལུས་ཐོབ་ན། །བསྐལ་
པའི་ བར་དུ་མི་སད་དོ། །ཞེས་གསུངས་པའི་ཕྱིར། དེ་ལྟར་ཟག་མེད་ཀྱི་དབྱིངས་ལ་སྙོམས་པར་ཞུགས་
ཏེ་གནས་པ་དེ་དག་ལ་དེ་བཞིན་གཤེགས་པ་རྣམས་ཀྱི་འོད་ཟེར་གྱིས་བསྐུལ་ཏེ་རྗེས་ཐོབ་ཏུ་བཞེངས་ནས་་་
རྒྱལ་བ་རྣམས་ལས་དམ་པའི་ཆོས་གསན་ཏེ་ཚོགས་གཉིས་རྒྱ་ཆེན་པོ་གསོག་པར་འགྱུར་ཏེ། དམ་ཆོས་པད་
དཀར་ལས། འཁོར་བའི་སྡུག་བསྔལ་དག་ལས་ཁྱོད་ཐར་ཡང་། །ཁྱོད་ནི་ད་དུང་མྱ་ངན་ཡོངས་མི་
འདའ། །སངས་རྒྱས་ཐེག་པ་འདི་ནི་བཙལ་བར་རིགས། །ཞེས་དང་། ལང་གཤེགས་ལས། ཇི་ལྟར་
སྐྱེས་བུ་མྱོས་པ་ནི། །མྱོས་གྱུར་མེད་པ་སངས་པ་ལྟར། །དེ་བཞིན་དེ་དག་ང་ཡི་སྐུ། །སངས་རྒྱས་
ཆོས་ཞེས་བྱ་བ་འཐོབ། །ཅེས་དང༌། རྒྱན་སྣང་ལས། དེ་ནས་དེ་རྣམས་ལ་ཡང་དག་པར་རྫོགས་པའི་
སངས་རྒྱས་འོད་དཔག་ཏུ་མེད་པ་ལ་སོགས་པས་ཉོན་མོངས་པ་ཅན་མ་ཡིན་ པའི་ མི་ཤེས་པ་བསལ་བར་བྱ་་་
བའི་ཕྱིར། འོད་ཀྱི་སྣང་བས་སད་པར་མཛད་ནས་བྱང་ཆུབ་ཀྱི་སེམས་བསྐྱེད་ནས་གྲོལ་བའི་སྐབས་སུ་
དམྱལ་བ་ལ་སོགས་རྒྱུ་བ་དང་འདྲ་བར་འགྲོ་ཞིང་རིམ་གྱིས་བྱང་ཆུབ་རིན་པོ་ཆེའི་ཚོགས་བས གས་ནས་་་་་་
འཇིག་རྟེན་གྱི་བླ་མར་འགྱུར། ཞེས་ལུང་ལས་ངེས་པར་མཛད་པ་ཡིན་ནོ། །ཞེས་སོགས་གསུངས་པའི་
ཕྱིར།
མཐར་ཐུག་ཐེག་པ་གཅིག་ཏུ་རིགས་པས་གྲུབ་སྟེ། སེམས་ཅན་ཐམས་ཅད་ཀྱི་རྒྱུད་ཀྱི་སྒྲིབ་པ་དེ་
སེམས་རྒྱུད་དང་འབྲལ་རུང་གི་གློ་བུར་བ་ཡིན་ཞིང་། དེ་སྤོང་བའི་ཐབས་སྟོན་པའི་སངས་རྒྱས་ཀྱི་མཛད་
པ་མི་འདོར་བའི་ ཕྱིར། མཐར་ཐུག་ཐེག་པ་གསུམ་དུ་གསུངས་པའི་མདོ་ དང་མི་འགལ་ཏེ། དེ་ལྟར་
གསུངས་པ་དྲང་དོན་དགོངས་པ་ཅན་ཡིན་པའི་ཕྱིར། དེ་ལྟར་གསུངས་ པའི་དགོངས་གཞི་ཡོད་དེ། །
གནས་སྐབས་སུ་མོས་པ་མི་འདྲ་བ་གསུམ་དང་ཁམས་མི་འདྲ་བ་གསུམ་ཐེག་པ་སོ་སོའི་ལམ་དུ་དཀྲི་དགོས་་་
པ་ལ་དགོངས་པའི་ཕྱིར། དགོས་པ་ཡོད་དེ། གཉིས་སྟོང་བདེན་གྲུབ་མ་བཀག་པར་ཐེག་ཆེན་ལམ་དུ་
528



:
འཁྲིད་དགོས་པའི་གདུལ་བྱ་རྣམས་རྗེས་སུ་བཟུང་བར་བྱ་བའི་ཆེད་ཡིན་ པའི་ ཕྱིར། དེད་དཔོན་ཐོ བས་ལ་
མཁས་པས་ལམ་རིང་པོས་དུབ་པའི་ཚོང་ཕྲུག་རྣམས་དབུགས་དབྱུང་བའི་ ཕྱིར་དུ་རྒྱུ་མཚོའི་གླིང་དུ་གྲོང་་་
ཁྱེར་སྤྲུལ་ནས་དབུགས་ཕྱིན་པར་ བྱས་ཏེ་སླར་ཡང་རིན་པོ་ཆེའི་གླིང་ལ་འཁྲིད་པ་ལྟར། འཁོར་བའི་སྡུག་
བསྔལ་གྱིས་ཡུན་རིང་དུ་བ་སྟེ། རེ་ཞིག་ཐེག་ཆེན་ལམ་དུ་འཇུག་པར་ མི་འདོད་པ་རྣམས་ཐར་པའི་གྲོང་
ཁྱེར་དུ་དབུགས་ཕྱིན་པར་བྱས་ནས། ཐེག་ཆེན་དུ་དྲངས་པར་བྱ་བའི་དགོས་པ་ཡོད་པའི་ ཕྱིར་ཏེ། དེ་
ལྟར་ཡང་། །
དབུ་མ་འཇུག་པར། དེའི་ཕྱིར་མཁས་པ་རིན་པོ་ཆེ་ཡི་གླིང་དུ་ཆས་པའི་སྐྱེ་ཚོགས་ཀྱི། །ངལ་བ་
ཉེར་སེལ་གྲོང་ཁྱེར་ཡིད་འོང་བར་དུ་རྣམ་པར་བཀོད་པ་ལྟར། །ཁྱོད་ཀྱི་ཐེག་པ་འདི་ནི་སློབ་མ་ཉེ་བར་
ཞི་བའི་ཚུལ་ལས་ཡིད། །སྦྱར་ཞིང་རྣམ་པར་དབེན་པའང་བློས་སྦྱངས་རྣམས་ལ་ལོགས་སུ་གསུངས། །
ཞེས་གསུངས་པའི་ ཕྱིར།
དངོས་ལ་གནོད་བྱེད་ཡོད་དེ། གཞན་དབང་དང་ཡོངས་གྲུབ་བདེན་པར་མ་གྲུབ་ཅིང་མཐར་ཐུག་
ཐེག་པ་གསུམ་དུ་གྲུབ་པར་སྟོན་པའི་མདོ་ཚད་ལྡན་གྱིས་གནོད་པའི་ཕྱིར། དེས་ན་གང་ཡང་དག་པའི་
སྐྱོན་མེད་པ་ལ་ཞུགས་པ་ཞེས་སོགས་མཐར་ཐུག་ཐེག་པ་གསུམ་དུ་གྲུབ་པར་སྟོན་པའི་མདོ་ཡིན་ཞིང་། འོན་
ཀྱང་གང་ཡང་དེ་དག་གི །ཞེས་སོགས་ཀྱིས་དེ་དྲང་དོན་དུ་བཀྲལ་བ་ཡིན་ཏེ། ཉི་སྣང་ལས། ཁྱབ་པ་
ནི་ལམ་ཤེས་པ་ཉིད་ཀྱི་དབང་དུ་བྱས་ཏེ། སེམས་བསྐྱེད་པ་ནས་བརྩམས་ཏེ་ཤེས་རབ་ཀྱི་ཕ་རོལ་དུ་ཕྱིན་
པའི་ཕྱོ གས་གཅིག་པ་ཡིན་ནོ། །ཞེས་ཁྱབ་པའི་དོན་དང་། གོ་རིམ་ དང་ལྡན་པའི་གང་ཟག་གི་ཁྱད་
པར་གྱིས་དོན་གྱི་ གང་གསུངས་པ་ཡིན་ པའོ། །
དེ་ལྟར་ཡིན་ཡང་གལ་ཏེ་དེ་དག་གིས་བླ་མེད་རྫོགས་བྱང་དུ་སེམས་བསྐྱེད་པར་གྱུར་ན་དེ་དག་ལ་་་་་་
རྗེས་སུ་ཡི་རང་ བར་བྱའོ། །ཞེས་གསུངས་ པ་ནི་སྔར་འདོད་ཆགས་ དང་བྲལ་བའི་དབང་དུ་བྱས་པར་
ཟད་པ་ཡིན་གྱི། འདིས་ནི་ཐེག་པ་གསུམ་རྣམ་པར་བཞག་པ་ནི་དགོངས་པ་ཅན་ཡིན་ གྱི་མཚན་ཉིད་པ་
མིན་ནོ་ཞེས་འཆད་པ་ཡིན་ནོ། །ཞེས་དང༌། རྒྱུན་སྣང་ལས། དེ་བས་ན་ཐེག་པ་ཐམས་ཅད་ནི་རྣམ་
པ་ཐམས་ཅད་དུ་ཐེག་པ་ཆེན་པོར་གསལ་བར་བཤད་པར་རིག་པར་བྱ་སྟེ། དེ་ལྟར་ན་པདྨ་དཀར་པོ་
དང་། བདེན་པ་པོའི་ལེའུ་སོགས་ལས་གསུངས་པ་ལེགས་པར་དྲངས་པར་འགྱུར་ཏེ། ཤཱ་རིའི་བུ་ཁྱོད་མ་
འོངས་པ་ན་ཡང་དག་པར་རྫོགས་པའི་སངས་རྒྱས་སུ་འགྱུར་ཏེ། ཐེག་པ་ནི་གཅིག་སྟེ་གཉིས་སུ་མེད་
དོ། །ཞེས་དང་། ལང་ཀར་གཤེགས་པ་ལས་ཀྱང་། བློ་གྲོས་ཆེན་ པོ་ཉན་ཐོས་ཀྱི་ཐེག་པ་པ་རྣམས་ནི་ཉན་
529



ཐོས་ཀྱི་ཐེག་པས་གྲོལ་བ་མིན་ཏེ། འོན་ཀྱང་དེ་དག་ཐེག་པ་ཆེན་པོའི་མཐར་ཐུག་པ་ཅན་ཡིན་ནོ། །
ཞེས་དང་། དེ་བཞིན་དུ་སློབ་དཔོན་ནཱ་ག་ཛུ་ནའི་ཞལ་སྔ་ནས་དང་། དེའི་རྗེས་སུ་འབྲང་བའི་མཐར་
ཐུག་ཐེག་པ་གཅིག་པུའི་ཚུལ་དུ་སྨྲ་བ་རྣམས་ཀྱིས། བྱང་ཆུབ་དམ་པ་གཉིས་ཐོབ་ནས། །སྲིད་ པས་སྐྲག་
ཡིད་དེ་དག་ལ། །ཞེས་པ་ནས། བྱང་ཆུབ་ཏུ་ནི་ཚོགས་བསགས་ནས། །དེ་ཡང་འཇིག་རྟེན་འདྲེན་
པར་འགྱུར། །ཞེས་གསུངས་པའི་ཕྱིར། ཞེས་གསུངས། །
གསུམ་པ་ཞར་ལ་ཐེག་པའི་རྣམ་གཞག་བསྟན་པ་ལ། མཚན་ཉིད། དབྱེ་བ། ས་མཚམས།
གསུམ་དུ་འབྱེད་པའི་རྒྱུ་མཚན་དང་བཞི་ལས། དང་པོ་ནི། དོན་གཉིས་གང་རུང་ཁུར་དུ་འཁྱེར་བའི་
ལམ་ཞུགས་ཀྱི་མངོན་རྟོགས་དེ་ཐེག་པའི་མཚན་ཉིད། གཉིས་པ་ནི། དེ་ལ་ཐེག་ཆེན་གྱི་ཐེག་པ་དང་།
ཐེག་དམན་གྱི་ཐེག་པ་གཉིས་སུ་ཡོད། ཐེག་པ་གང་ཞིག ཆེན་ པོ་བདུན་དང་ལྡན་པས་རབ་ཏུ་ཕྱེ་བ་
དང་པོའི་མཚན་ཉིད་ཡིན་ཏེ། མདོ་སྡེའི་རྒྱུན་ལས། དམིགས་པ་ཆེ་བ་ཉིད་དང་ནི། །དེ་བཞིན་སྒྲུབ་
པ་གཉིས་དག་དང༌། །ཡེ་ཤེས་བརྩོན་འགྲུས་རྩོམ་པ་དང་། །ཐབས་ལ་མཁས་པར་གྱུར་པ་དང་། །
ཡང་དག་འགྲུབ་པ་ཆེན་ པོ་དང་། །སངས་རྒྱས་འཕྲིན་ལས་ཆེན་པོ་སྟེ། །ཆེན་པོ་འདི་ དང་ལྡན་པའི་
ཕྱིར༑ ༑ཐེག་ཆེན་ཞེས་ནི་ངེས་པར་བརྗོད། །ཅེས་གསུངས་པའི་ཕྱིར། ཐེག་ཆེན་གྱི་ཐེག་པ་ཆོས་
ཅན། ཆེན་པོ་བདུན་དང་ལྡན་ཏེ། དམིགས་པ་མདོ་སྡེ་ལ་སོགས་པའི་ཆོས་རྒྱུ་ཆེན་པོ་དང་ལྡན་པ།
སྒྲུབ་པ་ཆེན་པོ་དོན་གཉིས་སྒྲུབ་པ་དང་། ཡེ་ཤེས་ཆེན་པོ་བདག་མེད་གཉིས་རྟོ གས་པ། རྩོམ་པ་ཆེན་པོ་
གྲངས་མེད་གསུམ་དུ་ཚོགས་གཉིས་བསགས་པ། ཐབས་མཁས་ཆེན་པོ་འཁོར་བ་ཡོངས་སུ་འཛིན་ཅིང་
ཉོན་མོངས་པ་སྤང་བྱའི་གཙོ་བོར་མི་བྱེད་པ། ཡང་དག་པར་འགྲུབ་པ་ཆེན་པོ་སྟོབས་སོགས་འགྲུབ་པ། །
འཕྲིན་ལས་ཆེན་པོ་མངོན་པར་སངས་རྒྱས་ཏེ་སེམས་ཅན་མཐའ་ཡས་པའི་དོན་བྱེད་པ་དང་ལྡན་པའི་་་་་་
ཕྱིར། ཐེག་པ་གང་ཞིག ཆེན་པོ་བདུན་དང་མི་ལྡན་པས་རབ་ཏུ་ཕྱེ་བ། གཉིས་པའི་མཚན་ཉིད།
དབྱེ་ན། ཉན་ཐོས་ཀྱི་ཐེག་པ། རང་རྒྱལ་གྱི་ཐེག་པ་གཉིས་སུ་ཡོད། གསུམ་པ་ནི། ཚོགས་ལམ་ནས་
སངས་རྒྱས་ཀྱི་སའི་བར་དུ་ཡོད།
བཞི་པ་ནི། ཐེག་པ་ལ་གསུམ་དུ་འབྱེད་པའི་རྒྱུ་མཚན་ཡོད་དེ། ཐེག་ཆེན་གྱི་ཐེག་པ་དང་། ཐེག་
དམན་གྱི་ཐེག་པ་གཉིས་ལམ་སྤྱིའི་ལུས་མི་འདྲ་ཞིང་ཐོབ་བྱའི་འབྲས་བུ་ལ་དམན་མཆོག་གི་རིམ་པ་ཡོད་་་་་
པས་གཉིས་ཀའི་སྒོ་ནས་བཞག ཉན་ཐོས་ཀྱི་ཐེག་པ་དང་། རང་རྒྱལ་གྱི་ཐེག་པ་གཉིས་ལ་ལམ་སྤྱིའི་
ལུས་མི་འདྲ་བའི་ཁྱད་པར་ཆེར་མེད་ཀྱང་འབྲས་བུ་ལ་དམན་མཆོག་གི་རིམ་པ་ཡོད་པས་དེའི་སྒོ་ནས་་་་་་་
ELEE
530



བཞག་པའི་ཕྱིར།
གཉིས་པ་ཉན་རང་ཐེག་ཆེན་ལམ་དུ་འཇུག་པའི་ཚེ་གང་ནས་འཇུག་པ་བཤད་པ་ལ། དགོངས་
འགྲེལ་གྱི་རྒྱ་ནག་འགྲེལ་ཆེན་དུ། ཉན་ཐོས་དགྲ་བཅོམ་པ་ཐེག་ཆེན་ལམ་དུ་འཇུག་པའི་ཚེ་ས་བརྒྱུད་པ་
ནས་འཇུག་པར་བཤད་ཀྱང་ཚོགས་ལམ་ནས་འཇུག་པ་འཐད། ཅེས་གསུངས་ པ་ དང༌། ཚིག་གསལ་
ལས༑ ཉན་ཐོས་དང་རང་སངས་རྒྱས་དེ་དག་ཞི་བའི་དབྱིངས་ལས་ལངས་ཏེ་ལམ་མཆོག་ཤེས་པར་བྱེད་
པ་ན་སྐབས་དང་པོ་ནས་བསྟན་པའི་སེམས་བསྐྱེད་པ་ཐོག་མ་དང་གཉིས་པ་དང་གསུམ་པ་དང་པོ ར་བྱ་སྟེ་་་
ཞེས་གསུངས་པ་ལྟར་ཐེག་ཆེན་གྱི་ཚོགས་ལམ་ནས་འཇུག་པ་ཡིན་ཏེ། སངས་རྒྱས་ཐོབ་པ་ལ་ཐེག་ཆེན་གྱི་
ཚོགས་སྦྱོར་གྱི་གནས་སྐབས་སུ་བསྐལ་ཆེན་གྲངས་མེད་གཅིག་དང་། མ་དག་ས་བདུན་དུ་གྲངས་མེད་
གཅིག་དང་། དག་པ་ས་གསུམ་དུ་གྲངས་མེད་གཅིག་སྟེ་གྲངས་མེད་གསུམ་དུ་ཚོགས་གསོག་དགོས་པའི་་་་
ཕྱིར༑
ཁ་ཅིག དེ་ས་བརྒྱུད་པ་ནས་འཇུག་ཟེར་བ་དང་། ཁ་ཅིག་ས་དང་པོ་ནས་འཇུག་ཟེར། མྱུར་དུ་
སངས་རྒྱས་ཐོབ་པར་འདོད་པས་ དང་པོར་ཉན་ཐོས་ལམ་དུ་འཇུག་རིགས་པར་ཐལ། དམ་བཅའ་དེ་
གཉིས་འཐད་པ་གང་ཞིག སངས་རྒྱས་ཐོབ་པ་ལ་ཐེག་ཆེན་གྱི་ཚོགས་སྦྱོར་དུ་གྲངས་མེད་གཅིག་ཚོགས་
བསག་དགོས། བརྩོན་འགྲུས་ཤིན་ཏུ་འབར་བའི་ཉན་ཐོས་ཚོགས་ལམ་པས་ཚེ་གསུམ་ལ་ཉན་ཐོས་དགྲ་
བཅོམ་པའི་འབྲས་བུ་མངོན་དུ་བྱེད་ནུས་པའི་ ཕྱིར་ཏེ། མཛོད་ལས། མྱུར་བ་སྲིད་པ་གསུམ་གྱི་མཐར། །
ཞེས་གསུངས་ པའི་ཕྱིར། འདོད་མི་ནུས་ཏེ། ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་
སེམས་རྣམས་དམན་ལམ་སྔོན་དུ་མ་སོང་བའི་བྱང་སེམས་ ལས་སངས་རྒྱས་ཐོབ་པ་ཆེས་བུལ་བའི་ཕྱིར་ཏེ།
མདོ་སྡེའི་རྒྱུན་ལས། དེ་ཉིད་ཡང་ དང་ཡང་དུ་ནི། །མྱ་ངན་འདས་ལ་མངོན་དགའི་ཕྱིར། །རང་
སེམས་ཀུན་ཏུ་འཇུག་ལྡན་པས། །རྟོགས་པ་བུལ་བ་ཡིན་ པར་ འདོད། །ཅེས་གསུངས་པའི་ཕྱིར། དེ་
ཡང་ཐུབ་དགོངས་ལྟར་ན་བསྐལ་ཆེན་གྲངས་མེད་པ་གཅིག་གིས་བུལ་ལ། དགེ་བའི་ ལྷས་གྲངས་མེད་བཞི་
བཅུས་བུལ་བར་བཤད་དོ། ཁ་ཅིག ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་
ཚོགས་ལམ་པ་དེ་སོ་སོ་སྐྱེ་བོ་ཡིན་ཟེར་ན། དེས་ལམ་བདེན་ མ་ཐོབ་པར་ཐལ། དམ་བཅའ་འཐད་པའི་
ཕྱིར། ཁྱབ་སྟེ། མཛོད་ལས། ལམ་མ་ཐོབ་པ་སོ་སོ་ཡི། །སྐྱེ་བོར་འདོད་དོ། །ཞེས་གསུངས་པའི་
ཕྱིར། །
ཁ་ཅིག དེ་ཐེག་ཆེན་འཕགས་པར་འདོད་པ་ཡང་མི་འཐད་དེ། དེས་ཐེག་ཆེན་གྱི་འཕགས་ལམ་
མ་
531



མ་ཐོབ་པའི་ཕྱིར། དེ་ཐེག་ཆེན་ཚོགས་ལམ་པ་ཡིན་ པའི་ཕྱིར། ཁོ་ན་རེ། ཐེག་དམན་ཚོགས་ལམ་པ་
ཡིན་ན་ཐེག་དམན་སོ་སྐྱེ་ཡིན་ པས་ཁྱབ་པར་ཐལ་ལོ། །ཐེག་ཆེན་ ལ་དེའི་ཕྱིར་ཟེར་ན་མ་ཁྱབ། འདོད་
ན། སྤང་བྱ་ཅིག་ཅར་བའི་རྒྱུན་ཞུགས་ཀྱི་རྟོགས་པ་སྔོན་དུ་སོང་བའི་རང་རྒྱལ་ཚོགས་ལམ་པ་ཆོས་ཅན། །
དེར་ཐལ། དེའི་ཕྱིར། ཁོ་ན་རེ། ལམ་ལྔ་འགལ་བར་ཐལ། སློབ་ལམ་དང་མི་སློབ་ལམ་གཉིས་འ གལ་
བའི་ ཕྱིར། འདོད་ན། ཚོགས་ལམ་དང་མི་སློབ་ལམ་གཉིས་འགལ་བར་ཐལ། འདོད་པའི་ཕྱིར་ན་མ་
ཁྱབ། ཁོ་ན་རེ། དེ་ཆོས་ཅན། ཐེག་ཆེན་འཕགས་པ་ཡིན་པར་ཐལ། ཐེག་ཆེན་སེམས་བསྐྱེད་རྒྱུད་
ལྡན་གྱི་འཕགས་པ་ཡིན་ པའི་ཕྱིར་ན་མ་ཁྱབ་སྟེ། དེ་ཆོས་ཅན། ཐེག་ཆེན་དགྲ་བཅོ མ་དུ་ཐལ། ཐེག་
ཆེན་སེམས་བསྐྱེད་ཐོབ་པའི་ དགྲ་བཅོམ་ཡིན་པའི་ཕྱིར། ཁྱབ་པ་ཁས། གཞན་ཡང་། ཐེག་ཆེན་སེམས་
བསྐྱེད་ཐོབ་པའི་འཕགས་ པ་ཡིན་ན་ཐེག་ཆེན་འཕ གས་པ་ཡིན་ པས་ཁྱབ་པར་ཐལ་ལོ། །དེ་ཐེག་ཆེན་
འཕ གས་པ་ཡིན་ པའི་ཕྱིར། རྟགས་ཁས། འདོད་ན། བྱང་སེམས་ཚོགས་ལམ་པའི་རྟོགས་པ་སྔོན་དུ་
སོང་བའི་ཉན་ཐོས་མཐོང་ལམ་པ་ཆོས་ཅན། དེར་ཐལ། དེའི་ཕྱིར།
གཞན་ཡང་རྣམ་བཤད་ལས། མཚན་གཞི་ནི་ཉན་ཐོས་ཀྱི་ལམ་ཤེས་པའི་ལམ་ཤེས་སོགས་སྟོང་ཉིད་
མངོན་སུམ་དུ་རྟོ གས་པའི་ཤེས་རབ་ཀྱིས་ཟིན་པའི་ཐེག་ཆེན་འཕ གས་པའི་མངོན་པར་རྟོ གས་ པ་མཐའ་་་་་
དག་གོ་ཞེས་གསུངས་པ་མི་འཐད་པར་ཐལ། བྱང་སེམས་ཚོགས་ལམ་པའི་རྒྱུད་ལ་ལམ་ཤེས་ཡོད་པའི་
ཕྱིར། གཞན་ཡང་། དེ་ཉིད་ལས། ས་མཚམས་ནི་ཐེག་པ་ཆེན་པོའི་མཐོང་ལམ་ནས་སངས་རྒྱས་ཀྱི་
སའི་བར་དུ་ཡོད་དོ་ཞེས་གསུངས་པ་མི་འཐད་པར་ཐལ། རྟ གས་སྔ་མ་དེའི་ཕྱིར། ཁོ་ན་རེ། རྣམ་
བཤད་ལས། མཚན་ཉིད་ནི་རང་རྒྱུད་ལྡན་གྱི་གང་ཟག་གི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་
ཤེས་རབ་ཀྱིས་ཟིན་པའི་ཐེག་པ་ཆེན་པོའི་གང་ཟག་གི་མངོན་པར་རྟོགས་པའོ་ཞེས་གསུངས་པ་མི་འཐད་་་་་
པར་ཐལ། སྟོང་ཉིད་མངོན་སུམ་དུ་རྟོགས་པའི་ཐེག་ཆེན་གྱི་ཚོགས་ལམ་དེ་ལམ་ཤེས་མ་ཡིན་ པའི་ཕྱིར་ན་
མ་ཁྱབ།
ཁ་ཅིག ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པ་དེ་འཕ གས་
པ་ཕུང་སུམ་པ་ཡིན་ཏེ། དེ་འཕགས་པ་གང་ཞིག ཐེག་ཆེན་འཕགས་པ་ཡང་མ་ཡིན། ཐེག་དམན་
འཕགས་པ་ཡང་མ་ཡིན་ པའི་ཕྱིར་ཟེར་ན་མི་འཐད་དེ། སྤང་བྱ་ཅིག་ཅར་བའི་རྒྱུན་ཞུགས་ཀྱི་རྟོགས་པ་
སྔོན་དུ་སོང་བའི་རང་རྒྱལ་ཚོགས་ལམ་པ་དེ་ཐེག་དམན་གྱི་འཕགས་པ་ཕུང་སུམ་པ་ཡིན་ པར་ ཐལ། དེ་
ཐེག་དམན་འཕ གས་པ་ཡིན་པ་གང་ཞིག་དེ་ཉན་ཐོས་འཕགས་པ་དང་། རང་རྒྱལ་འཕགས་པ་གང་རུང་
་་
532



མ་ཡིན་ པའི་ ཕྱིར། ཁྱབ་པ་ཁས། འདོད་མི་ནུས་ཏེ། ཐེག་དམན་འཕ གས་པ་ཡིན་ པའི་ཕྱིར། ཁ་
ཅིག དེ་དགྲ་བཅོམ་མ་ཡིན་ཟེར་བ་མི་འཐད་དེ། དེ་སྲིད་ཉོན་དགུ་པ་སྤངས་ པའི་འཕ གས་པ་ཡིན་ པའི་
ཕྱིར༑ ཁྱབ་སྟེ། མཛོད་ལས། དགུ་པའི་ བར་ཆད་མེད་ལམ་གང༌། །དེ་ནི་རྡོ་རྗེ་ལྟ་བུ་ཡིན། །དེ་
ཟད་ཐོབ་ དང་ཟད་པ་ཤེས། །དེའི་ཚེ་དེ་མི་སློབ་དགྲ་བཅོམ། །ཞེས་གསུངས་ པའི་ཕྱིར། །
ཁ་ཅིག དེ་མི་སློབ་པ་མ་ཡིན་ཟེར་ན། འཕགས་ པའི་ སྤངས་རྟོ གས་ ལས་ཉམས་པ་ཡོད་པར་ཐལ།
ཉན་ཐོས་དགྲ་བཅོམ་མི་སློབ་པ་གང་ཞིག དེའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པ་
སློབ་པ་ཡིན་ པའི་ ཕྱིར། ཁ་ཅིག ཉན་ཐོས་དགྲ་བཅོམ་པ་ཡང་སློབ་པར་འདོད་པ་མི་འཐད་དེ། དེའི་
རྒྱུད་ལ་མི་སློབ་ལམ་ཡོད་པའི་ཕྱིར་ཏེ། དེའི་རྒྱུད་ལ་ལམ་ལྔ་པོ་གང་རུང་ཡོད། དེའི་རྒྱུད་ལ་ལམ་དང་པོ་
བ ཞི་པོ་གང་རུང་མེད་པའི་ཕྱིར། གཞན་ཡང་། མི་སློབ་པའི་ལྔ་ཕྲུགས་ དང་ཕུན་ཚོགས་འོག་མའི་ལྔ་
ཕྲུགས་ལ་ཟློས་སྐྱོན་ཡོད་པར་ཐལ། མི་སློབ་པའི་རྣམ་ གྲོལ་ཡིན་ན་མི་སློབ་པའི་རྣམ་ གྲོལ་ཕུན་ཚོགས་ཡིན་
དགོས་པའི་ཕྱིར་ཏེ། མི་སློབ་པའི་གང་ཟག་ཡིན་ན་སངས་རྒྱས་འཕ གས་པ་ཡིན་ དགོས་པའི་ཕྱིར།
གསུམ་པ་འཁོར་བ་ལ་མཐའ་ཡོད་མེད་དཔྱད་པ་ལ། ཁ་ཅིག་གིས། སེམས་ཅན་ ཐམས་ ཅད་སངས་
རྒྱ༑ སེམས་ཅན་ཐམས་ཅད་སངས་རྒྱས་པའི་ དུས་མི་སྲིད། འཁོར་བ་ལ་མཐའ་མེད་ཟེར་ན། སེམས་
ཅན་ཐམས་ཅད་སངས་རྒྱས་པའི་དུས་སྲིད་པར་ཐལ། བྱང་སེམས་འཕགས་པ་ཐམས་ཅད་སངས་རྒྱས་
པའི་ དུས་སྲིད་ པའི་ཕྱིར་ཏེ། བྱང་སེམས་རྒྱུན་མཐའ་པ་ཐམས་ཅད་སངས་རྒྱས་པའི་ དུས་སྲིད་ པའི་ ཕྱིར།
རྒྱུན་མཐའི་བར་ཆད་མེད་ལམ་པ་སངས་རྒྱས་པའི་ དུས་སྲིད་ པའི་ ཕྱིར། མ་གྲུབ་ན། དེ་ཆོས་ཅན། དེར་
ཐལ། ཁྱོད་རང་གི་སྐད་ཅིག་གཉིས་པར་རྣམ་མཁྱེན་མངོན་དུ་བྱེད་པའི་ གང་ཟག་ཡིན་ པའི་ ཕྱིར། ཁོ་ན་
རེ༑ སེམས་ཅན་ཐམས་ཅད་སངས་རྒྱས་པའི་ དུས་ ཀྱི་ལོངས་སྐུ་ཡོད་པར་ ཐལ། སེམས་ཅན་ཐམས་ཅད་
སངས་ རྒྱས་པའི་ དུས་སྲིད་ པའི་ཕྱིར། འདོད་ན། དེ་ཁོ་ཁོ་རང་དུ་ཐལ་ལོ། །འདོད་ན། དེ་ཆོས་
ཅན༑ ངེས་པ་ལྔ་ལྡན་གྱི་ གཟུགས་སྐུ་ཡིན་པར་ཐལ། འདོད་པའི་ ཕྱིར། འདོད་ན། དེ་ཆོས་ཅན།
ཁྱོད་ཀྱི་འཁོར་དུ་བྱུང་བའི་བྱང་སེམས་འཕ གས་པ་ཡོད་པར་ཐལ། འདོད་པའི་ཕྱིར། འདོད་ན། སེམས་
ཅན་ཐམས་ཅད་སངས་རྒྱས་པའི་དུས་ན་བྱང་སེམས་འ ཕ གས་པ་ཡོད་པར་ཐལ། འདོད་པའི་ ཕྱིར་ན།
མ་ཁྱབ་སྟེ། བྱང་སེམས་འ ཕ གས་པ་ཐམས་ཅད་སངས་རྒྱས་པའི་དུས ན་བྱང་སེམས་འཕགས་པ་ཡོད་པར་
ཐལ༑ དེའི་དུས་ན་བྱང་སེམས་འ ཕ གས་ པ་ཐམས་ཅད་སངས་རྒྱས་པའི་དུས་ཀྱི་ལོངས་སྐུའི་འཁོར་དུ་བྱུང་
བའི་བྱང་སེམས་འཕགས་པ་ཡོད་པའི་ ཕྱིར། ཁྱབ་པ་ཁས། ཁོ་ན་རེ། སེམས་ཅན་ཐམས་ཅད་སངས་
533



རྒྱས་པའི་ཚེ་ན་སངས་མ་རྒྱུས་པའི་སེམས་ཅན་མེད་པར་ཐལ། དེའི་ཚེ་སེམས་ཅན་ཐམས་ཅད་སངས་རྒྱས་
པའི་ཕྱིར། འདོད་ན། སེམས་ ཅན་ཐམས་ཅད་སངས་རྒྱས་པའི་ཚེ་ན་སེམས་ ཅན་ ཐམས་ཅད་སངས་
རྒྱས་པའི་སངས་རྒྱས་འཕ གས་པའི་འཁོར་དུ་བྱུང་བའི་སེམས་ཅན་མེད་པར་ཐལ། འདོད་པའི་ ཕྱིར་ན་མ་
ཁྱབ།
ཁ་ཅིག་རྩ་ བར་ མ་ཁྱབ་ཟེར་བ་མི་འཐད་དེ། དེའི་ཚེ་ན་སེམས་ཅན་ཡོད་པར་ཐལ། དེའི་ཚེ་ན་
སངས་མ་རྒྱས་པའི་སེམས་ཅན་ཡོད་པ་གང་ཞིག སངས་མ་རྒྱུས་པའི་སེམས་ཅན་ དང་། སེམས་ཅན་
གཉིས་དོན་གཅིག་པའི་ ཕྱིར། ཁ་ཅིག སེམས་ཅན་ཐམས་ཅད་སངས་རྒྱུས་པའི་ཚེ་ན་སེམས་ཅན་ཡོད་
པར་ཐལ། དེའི་ཚེ་ན་སེམས་ཅན་སངས་རྒྱས་འཕགས་པ་ཡིན་ པའི་ཕྱིར་ཏེ། དེའི་ཚེ་ན་སེམས་ཅན་
སངས་རྒྱས་འཕ གས་པར་ གྱུར་ཟིན་པའི་ཕྱིར་ན་མ་ཁྱབ། ཁ་ཅིག རྩ་ བར་ མ་ཁྱབ་ཟེར་བ་མི་འཐད་དེ།
དེའི་ཚེ་ན་སེམས་ཅན་གང་ཟག་ཡིན་པར་ཐལ། དེའི་ཚེ་ན་དེ་སངས་རྒྱུས་འ ཕ གས་ པ་ཡིན་ པའི་ ཕྱིར།
འདོད་ན། དེའི་ཚེ་ན་དེ་སྲོག་དབང་རྒྱུད་ལྡན་གྱི་གང་ཟག་ཡིན་པར་ཐལ། འདོད་པའི་ཕྱིར། འདོད་
ན། དེའི་ཚེ་དེའི་རྒྱུད་ལ་སྲོག་དབང་ཡོད་པར་ཐལ། འདོད་པའི་ཕྱིར། འདོད་ན། དེའི་ཚེ་ན་སེམས་
ཅན་ཡོད་པར་ཐལ་ལོ། །
གཞན་ཡང༌། རིགས་གཏེར་ལས། ས་བོན་ཐོག་མཐའ་ཡོད་མིན་ཡང་། །མེས་བསྲེགས་པ་ན་ཕྱི་
མཐའ་མཐོང༌། །དེ་བཞིན་འཁོར་བ་ཐོག་མེད་ ཀྱང་། །བདག་མེད་མཐོང་བས་ཕྱི་མཐའ་འགྲུབ། །
ཅེས་གསུངས་པ་མི་འཐད་པར་ཐལ། འཁོར་བའི་ ཕྱི་མཐའ་མེད་པའི་ཕྱིར། ཁོ་ན་རེ། འཁོར་བའི་
མཐའ་མེད་པར་ ཐལ། འཁོར་བ་དེ་ཐོག་མ་དང་ཐ་མ་མེད་པ་སྟོང་པ་ཉིད་ཀྱི་སྟོང་གཞི་ཆོས་ཅན་ཡིན་ པའི་
ཕྱིར་ཟེར་ན་མ་ཁྱབ་སྟེ། དུས་གསུམ་པོ་དེ་མི་དམིགས་པ་ཡིན་པར་ཐལ། དེ་མི་དམིགས་པ་སྟོང་པ་ཉིད་
ཀྱི་སྟོང་གཞི་ཆོས་ཅན་ཡིན་ པའི་ཕྱིར། ཁྱབ་པ་ཁས།
ཁ་ཅིག འཁོར་བའི་ཕྱི་མཐའ་ཡོད་པར་ཐལ། འཁོར་བའི་མཐའ་ཡོད་པའི་ཕྱིར་ཏེ། སྲིད་པའི་
མཐའ་ཡོད་པའི་ཕྱིར་ཏེ། སྲིད་མཐའ་ལ་གནས་པའི་བྱང་སེམས་ཀྱི་རྒྱུད་ཀྱི་འཁོར་བ་དེ་སྲིད་ པའི་ ཐ་མ་
ཡིན་ པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་སྲིད་པ་ཐ་མ་པ་ཡིན་ པའི་ ཕྱིར་ཟེར་ན་མི་
འཐད་དེ། ས་གཉིས་པ་པའི་རྒྱུད་ལ་འཁོར་བ་ཡོད་པར་ ཐལ། སྲིད་པ་ཐ་མ་པའི་བྱང་སེམས་ཀྱི་རྒྱུད་ལ་
དེ་ཡོད་པའི་ ཕྱིར། འདོད་ན། དེ་འཁོར་བ་པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ།
འཇུག་པར། རྒྱལ་སྲས་ཟླ་བ་ལས་བྱུང་སྲིད་མིན་སྲིད་པ་ཡི། །དཔལ་གྱུར། ཞེས་གསུངས་པའི་ཕྱིར།
534



ཁོ་ན་རེ། སེམས་ ཅན་ ཐམས་ཅད་སངས་རྒྱས་པའི་ཚེ་ན་བྱང་སེམས་ཚོགས་ལམ་པ་སངས་རྒྱས་པར་ཐལ།
དེའི་ཚེ་སེམས་ཅན་ཐམས་ཅད་སངས་རྒྱས་པའི་ ཕྱིར། འདོད་མི་ནུས་ཏེ། དེའི་ཚེ་ན་སངས་རྒྱས་ཀྱི་
འཕྲིན་ལས་འཇུག་ཡུལ་དུ་གྱུར་པའི་བྱང་སེམས་ཚོགས་ལམ་པ་ཡོད་པའི་ཕྱིར། ཞེས་ཟེར་ན་མ་ཁྱབ། །
དེས་ན་འཁོར་བ་ལ་ཐོག་མའི་མཐའ་མེད་ ཀྱང་ཐ་མའི་མཐའ་ཡོད་དེ། སེམས་ཅན་ཐམས་ཅད་སངས་རྒྱུ་
ངེས་ཡིན་ པའི་ཕྱིར། སེམས་ ཅན་ ཐམས་ཅད་ཀྱི་རྒྱུད་ཀྱི་སྒྲིབ་པ་དེ་གཉེན་པོས་སྤོང་རུང་ཡིན་ པའི་ ཕྱིར།
དེ་ལྟར་ཡང་། འགྲེལ་ཆེན་ལས། གང་གཉེན་པོའི་ཆོས་ དང་ཕྲད་པ་ན་འབྲི་བའི་ཆོས་ཅན་དུ་སྣང་བ་དེ་
ནི་གཉེན་པོའི་ཕྱོགས་ཤིན་ཏུ་འཕེལ་བ་ན་ཤིན་ཏུ་འགྲིབ་པར་ གྱུར་པ་སྲིད་པ་ཡིན་ཏེ། དཔེར་ན། གསེར་
གྱི་ དྲི་མ་ལ་སོགས་པ་བཞིན་ནོ། །འཁོར་བ་ཡང་བདག་མེད་པ་ལ་སོགས་པའི་མཚན་ཉིད་ཀྱི་གཉེན་པོའི་
ཕྱོགས་མངོན་དུ་གྱུར་པ་ན་འགྲིབ་པའི་ཆོས་ཅན་ཡིན་ནོ། །ཞེས་གསུངས་པའི་རང་བཞིན་གྱི་ གཏན་
ཚིགས་ ཀྱི་སྟོབས་ཀྱིས་འཁོར་བ་རྒྱུན་ཆད་པ་ཡིན་ནོ་ཞེས་འདོད་དོ། །ཞེས་གསུངས། ཁོ་ན་རེ། འཁོར་
བ་ལ་མཐའ་ཡོད་པ་མི་འཐད་དེ། ཐོག་མ་མེད་པ་ནས་སངས་རྒྱས་རེ་རེ་བྱོན་པས་ཀྱང་སེམས་ཅན་གྲངས་
མེད་པ་མྱ་ངན་ལས་འདས་པ་ལ་བཀོད་ཀྱང་། སེམས་ཅན་ལ་ཟད་པའི་མཐའ་མེད་པའི་ཕྱིར། ཞེས་
ཟེར། དེ་ལྟར་ཡང་། རྒྱུན་སྣང་ལས། ཁ་ཅིག་ན་རེ། གང་འདི་སངས་རྒྱས་ཀྱི་རིགས་འདི་ཐོག་མ་
མེད་པ་ཡིན་ པའམ། སངས་རྒྱས་རེ་རེ་བྱུང་བ་ན་སེམས་ཅན་གྲངས་མེད་པ་མྱ་ངན་ལས་འདས་མོད་ཀྱི།
དེ་ལྟར་ན་ཡང་འཁོར་བ་ཟད་པ་མེད་པས་མཐའ་ཡས་པའི་ཕྱིར་ནམ་མཁའ་དང་འདྲ་སྟེ། རི་བོ་ལ་སོགས་
པའི་སྒྲིབ་གཡོགས་དུ་མ་ཡོད་ཀྱང་ནམ་མཁའ་ལ་ནི་ཡོངས་སུ་ཟད་པ་མེད་དོ། །ཞེས་གསུངས་པའི་ཕྱིར།
ལེགས་བཤད་གསེར་ཕྲེང་ལྟར་ན། འགྲེལ་པ་ཆེ་ཆུང་གཉིས་དང་ཨ་སྒྱུ་སོགས་ཀྱིས་འཁོར་བ་མཐའ་
ཡོད་དུ་འདོད་ཀྱང་། མཐའ་མེད་ཀྱི་ཕྱོགས་འཐད་པ་ཡིན་ཏེ། མཐའ་ཡོད་རྣམས་ ཀྱི་འདོད་པའི་རིགས་
པ་ནི། རྣམ་འགྲེལ་ལས། འགྲིབ་དང་ཕུལ་བྱུང་སྲིད་ པར་འཇུག མི་མཐུན་ཕྱོགས་དང་བཅས་ཉིད་
ཕྱིར། །དེ་གོམས་པ་ལ་བདག་འགྱུར་བས། །ལ་ལར་ཟག་པ་ཟད་པར་འགྱུར། །ཞེས་པའི་དོན་དུ་
སྣང་ལ། དེ་ནི་ཤེས་རྒྱུད་ལ་ལ་སོགས་ཉེས་པ་དང་བྲལ་བ་བྱུང་སྲིད་པ་ཙམ་དུ་སྒྲུབ་པ་ཡིན་ ཞིང་། དེ་ནི་
སེམས་ཅན་རེ་རེ་ཞིང་སངས་རྒྱས་སྒྲུབ་དགོས་པས དེ འི་སྒྲུབ་བྱེད་དུ་མི་འ གྱུར་བའི་ཕྱིར། དེས་ན་འཁོར་
བ་ལ་མཐའ་ཡོད་པའི་སྒྲུབ་བྱེད་མཐར་ཐུག་ནི་དྲི་མ་གློ་བུར་བ་དང་སེམས་ ཀྱི་རང་བཞིན་འོད་གསལ་བ་་་་་
ཡིན་ པས་རྐྱེན་དང་འཕྲད་ན་གཉེན་པོ་སྐྱེ་རུང་དང་སྒྲིབ་པ་སྤངས་རུང་ཙམ་ཡིན་ལ་དེ་ཙམ་གྱིས་འཁོར་་་་་
བའི་ མཐའ་ཡོད་པར་སྒྲུབ་མི་ནུས་པའི་ཕྱིར། འབྲས་བུ་འབྱུང་རུང་འབྱུང་ངེས་ལ་འཁྲུལ་བའི་ཕྱིར་རོ། །
535



-
，
གཉིས་པ་གཞུང་དོན་ནི། བྱང་ཆུབ་སེམས་དཔའ་ལས་གཞན་པའི་རྒྱུད་ལ་ལམ་ཤེས་མི་སྐྱེ་བ་མ་
ཡིན་ཏེ། སེམས་ཅན་ ཐམས་ཅད་ཀྱི་རྒྱུད་ལ་སངས་རྒྱས་ཀྱི་རིགས་ཀྱིས་ཁྱབ་པའི་ཕྱིང། ཁམས་ གསུམ་
ལས་འདོད་ཆགས་དང་བྲལ་བའི་ཉན་རང་དགྲ་བཅོམ་པ་ དང་འདོད་ཆ གས་ དང་མ་བྲལ་བའི་ཕྱི་རོལ་པ་་་་
ཆོས་ཅན། ཁྱོད་ལ་སངས་རྒྱས་ཀྱི་རིགས་ཀྱིས་ཁྱབ་པ་ཡིན་ཏེ། ཁྱོད་སངས་རྒྱས་ཐོབ་ ཕྱིར་དུ་ལམ་ཤེས་
སྒོམ་དགོས་ཀྱི་གང་ཟག་ཡིན་པའི་ཕྱིར་ཏེ། དེ་རྣམས་ཀྱིས་སངས་རྒྱས་ཐོབ་ཕྱིར་དུ་ལམ་ཤེས་སྒོམ་དགོས་
ཏེ། སེམས་ཅན་ཐམས་ཅད་སངས་རྒྱས་པའི་དུས་སྲིད་ པའི་ ཕྱིར་ཏེ། མཐར་ཐུག་ཐེག་པ་གཅིག་ཏུ་གྲུབ་
པའི་ ཕྱིར། མཐར་ཐུག་ཐེག་པ་གཅིག་ཏུ་གྲུབ་པ་ལ་མཐར་ཐུག་ཐེག་པ་གསུམ་དུ་གྲུབ་པར་སྟོན་པའི་
མདོས་མི་གནོད་དེ། དེ་འདྲ་བ་དེ་དྲང་དོན་དགོངས་པ་ཅན་ཡིན་གྱི་ངེས་དོན་མཚན་ཉིད་པ་ནི་མ་ཡིན་
ནོ༑ ༑ཞེས་ཤིང་རྟ་ཆེན་ པོ་མགོན་པོ་ཀླུ་སྒྲུབ་དང་ཐོགས་མེད་ ཀྱི་ལུགས་ལས་འབྱུང་བའི་ཕྱིར། ཁོ་ན་རེ།
ལྷས་བྱིན་ཚད་མས་མ་དམིགས་པའི་ས་ཕྱོགས་ཆོས་ཅན། སེམས་ཅན་ཐམས་ཅད་སངས་རྒྱས་པའི་དུས་
སྲིད་ པར་ ཐལ། མཐར་ཐུག་ཐེག་པ་གཅིག་ཏུ་གྲུབ་པའི་ཕྱིར། འདོད་ན། དེ་ཆོས་ཅན། སེམས་ ཅན་
ཐམས་ཅད་ཡོད་པར་ཐལ་ལོ། །འདོད་ན། དེ་ཆོས་ཅན། ལྷས་བྱིན་ཡོད་པར་ཐལ་ལོ། །འདོད་
པའི་ཕྱིར། མ་ཁྱབ་ན། ལྷས་བྱིན་ཆོས་ཅན། སེམས་ཅན་ཐམས་ཅད་ཡོད་ན་ཁྱོད་ཡོད་དགོས་པར་
ཐལ༑ ཁྱོད་སེམས་ ཅན་ཐམས་ཅད་ཀྱི་ཁོངས་སུ་གཏོ གས་ པའི་ ཕྱིར་ན་མ་ཁྱབ་སྟེ། ཆོས་དེ་ དང་ཕན་ཚུན་
ཐ་དད་དུ་གྱུར་པའི་ལྷས་བྱིན་དང༌། རང་རྒྱུད་ཀྱི་སྒྲིབ་པ་སོགས་སྦྱར་ནས་སྐྱོན་འཕེན་ཚུལ་ཤེས་པར་
བྱའོ༑ ༑
གཉིས་པ་ལམ་ཤེས་ཀྱི་ངོ་བོ་སྟོན་པ་ལ། ཁྱད་པར་ གསུམ་ལྡན་གྱི་ལམ་ཤེས་དེ་ཡང་ཉོན་མོངས་སྤང་
བྱའི་ གཙོ་ བོར་མི་བྱེད་པ་སོགས་རང་བཞིན་ཁྱད་པར་ཅན་ དང་ལྡན་ནོ། །ཞེས་འཆད་པ་ལ། མདོ་
ལས༑ ཁོ་བོས་ནི་དེ་དག་གིས་དགེ་བའི་ཕྱོགས་ལ་བར་ཆད་མི་བྱེད་དེ། ཞེས་གསུངས། དེའི་དོན་
འཆད་པ་ལ། རང་བ ཞིན་དང་ནི། ཞེས་དང༌། བྱང་ཆུབ་ཏུ་སེམས་བསྐྱེད་པ་ནི་འཁོར་བ་ཇི་སྲིད་པར་
སེམས་ཅན་གྱི་དོན་བྱེད་པར་ཞུགས་པ་ཉིད་ཀྱིས་ཉོན་མོངས་པ་རྣམ་པ་ཐམས་ཅད་དུ་སྤངས་པ་མ་ཡིན་ པ་་་
ཞེས་བྱ་བ་ནི་རང་བཞིན་ཡིན་ནོ། །ཞེས་གསུངས།
དེའི་སྐབས་སུ་མཐའ་དཔྱད་པ་ལ། འོ་ན། ཉོན་མོངས་པ་རྣམ་པ་ཐམས་ཅད་དུ་སྤངས་པ་མ་
ཡིན་ པ། ཞེས་འཆད་ན། སྐབས་འདིར་བསྟན་གྱི་མི་སྤོང་རྒྱུའི་ཉོན་མོངས་དེ་གང་ཞེ་ན། དེ་ལ་བྱང་
སེམས་འཕགས་པ་གཞན་དོན་དུ་འཁོར་བར་སྐྱེ་བ་ལེན་ པའི་རྒྱུ་བཤད་པ་དང་། དེ་བརྒལ་ལན་གྱི་སྒོ་ནས་
536



གཏན་ལ་དབབ་པ་དང་གཉིས་ལས། དང་པོ་ལ། བསྟན་བཅོས་ལས་ གསུངས་ཚུལ་དང༌། མདོ་ལས་
གསུངས་ཚུལ་གཉིས་ལས། དང་པོ་ནི། ཉི་སྣང་ལས། བག་ལ་ཉལ་ཐམས་ཅད་ནས་ཐམས་ཅད་དུ་
མེད་པ་ནི་མ་རིག་པ་དང་ལྟ་བས་བསྡུས་པའི་བག་ལ་ཉལ་ཡིན་གྱི། བྱང་ཆུབ་སེམས་དཔའ་ནི་བསམ་
བཞིན་དུ་སྲིད་པ་ལེན་པའི་ཕྱིར། འདོད་པ་དང་སྲིད་ པའི་ཟག་པས་བསྡུས་པ་ནི་མ་ཡིན་ནོ། །ཞེས་
དང་། བག་ལ་ཉལ་ཀུན་འཇོམས་པ་དང་། །ཞེས་པའི་ ཐད་ཀྱི་འགྲེལ་ཆེན་ལས། མ་རིག་པ་དང་ལྟ་
བས་བསྡུས་པའི་བག་ལ་ཉལ་སྤོང་གི་འདོད་པ་དང་སྲིད་པའི་ཟག་པ་ནི་མ་ཡིན་ཏེ། བསམ་བཞིན་དུ་སྲིད་
པར་སྐྱེ་བ་ལེན་པའི་ ཕྱིར་ཞེས་དམན་ལམ་སྔོན་དུ་མ་སོང་བའི་བྱང་སེམས་འཕགས་པས་བདེན་འཛིན་དུ་་་
གྱུར་པའི་མ་རིག་པ་དང༌། འཇིག་ལྟའི་བག་ལ་ཉལ་སྤང་བྱའི་གཙོ་བོར་བྱེད་ཅིང་། དེས་འདོད་པའི་
སས་བསྡུས་ཀྱི་འདོད་ཆགས་དང་། གཟུགས་ཀྱི་སས་བསྡུས་ཀྱི་འདོད་ཆགས་གཉིས་པོ་དེ་གཞན་དོན་དུ་
འཁོར་བར་སྐྱེས་པ་ལེན་པའི་རྒྱུར་དགོས་པར་གསུངས། གཉིས་པ་ལ་བློ་གྲོས་རྒྱ་མཚོས་ཞུས་པའི་མདོ་
ལས་ གསུངས་ཚུལ་དང༌། དཔལ་ཕྲེང་གི་མདོ་ལས་ གསུངས་ཚུལ་གཉིས་ལས། དང་པོ་ནི། དེ་ཉིད་
ལས༑ དེ་དག་གི་འཁོར་བའི་རྒྱུ་དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་དེ་གང་ཞེ་ན།
འདི་ལྟ་སྟེ། བསོད་ནམས་ཀྱི་ཚོགས་ཡོངས་སུ་འཚོལ་བས་མི་ངོམས་པ་དང༌། བསམ་བ ཞིན་དུ་སྲིད་
པར་སྐྱེ་བ་ཡོངས་སུ་འཛིན་པ་དང་། སངས་རྒྱས་དང་ཕྲད་པ་དོན་དུ་གཉེར་བ་དང༌། སེམས་ཅན་
ཡོངས་སུ་སྨིན་པར་བྱ་བའི་ཕྱིར་མི་སྐྱོ་བ་དང༌། དམ་པའི་ཆོས་འཛིན་པ་ལ་བརྩོན་པ་དང༌། སེམས་
ཅན་ གྱི་བྱ་བ་ཅི་ཡོད་པ་ལ་འགྲུབ་པ་དང༌། ཆོས་ལ་ཆགས་པའི་བསམ་པ་དང་མ་བྲལ་བ་དང་། ཕ་རོལ་
ཏུ་ཕྱིན་པའི་ཀུན་ཏུ་སྦྱོར་བ་རྣམས་མི་འདོར་བ་སྟེ། ཞེས་བྱང་སེམས་འཕ གས་པ་གཞན་དོན་དུ་འཁོར་
བར་སྐྱེ་བ་ལེན་པའི་རྒྱུ་བརྒྱུད་གསུངས།
འདི་དག་དགེ་རྩ་ཡིན་ན་ཉོན་མོངས་པ་མ་ཡིན་ པས་ དགེ་རྩ་དང་མཚུངས་ལྡན་གྱི་ཉོན་མོངས་པ་ཞེས་
གསུངས་པ་མི་འཐད་པར་འགྱུར་རམ་ཞེས་པའི་དྲི་བ་ནི། མདོ་དེ་ཉིད་ལས། བཅོམ་ལྡན་འདས་གང་
གི་ཚེ་དགེ་བའི་རྩ་བ་ལགས་ན་དེའི་རྒྱུ་ཅིའི་སླད་དུ་ཉོན་མོངས་པ་ཞེས་བགྱི། ཞེས་གསུངས། དེ་རྣམས་
ཉོན་མོངས་པ་དངོས་མིན་ ཀྱང་ཉོན་མོངས་པའི་མིང་གིས་འདོགས་པའི་རྒྱུ་མཚན་ཡོད་དེ། དེ་ཉོན་མོངས་
པ་དང་བྱེད་ལས་མཚུངས་པའི་ཕྱིར་ཏེ། ཉོན་མོ ངས་པས་རང་རྒྱུད་ལྡན་གྱི་ གང་ཟག་ཁམས་གསུམ་དུ་
སྦྱོར་བར་བྱེད་ལ། འདིས་ཀྱང་དེ་ལྟར་སྦྱོར་བར་བྱེད་པའི་ ཕྱིར། ཞེས་འཆད་པ་ལ། བློ་གྲོས་རྒྱ་མཚོ་
འདི་ལྟར་དེ་ལྟ་བུའི་རང་བ ཞིན་ གྱི་ཉོན་མོ ངས་པ་དེ་དག་གིས་བྱང་ཆུབ་སེམས་དཔའ་ཁམས་གསུམ་དུ་ཀུན་
537
Wམ



ཏུ་སྦྱོར་བ་ལ། ཁམས་གསུམ་པ་ཡང་ཉོན་མོངས་པ་ལས་བྱུང་བ་ཡིན་ནོ་ཞེས་གསུངས། བཏགས་པའི་
དགོས་པ་མདོས་དངོས་སུ་མ་ཟིན་ ཀྱང་དོན་ཐོབ་འདི་ཡིན་ཏེ། བྱང་སེམས་འཕ གས་པ་ནི་གཞན་དོན་
ལྷུར་ལེན་པ་ཡིན་ནོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར་ཏེ། དེས་གཞན་དོན་དུ་སྲིད་པར་ཉིང་
མཚམས་སྦྱོར་བའི་ ཕྱིར་རང་དོན་དུ་ཉོན་མོངས་པ་ཡང་མི་སྤོང་བར་ཤེས་པར་བྱ་བའི་ཆེད་ཡིན་པའི་ཕྱིར། །
དངོས་ལ་གནོད་བྱེད་ཡོད་དེ། དེས་སེམས་ཉེ་བར་ཉོན་མོངས་པར་བྱེད་མི་ནུས་པའི་ཕྱིར། ཞེས་འཆད་
པ་ལ། དེ་ཉིད་ལས། ཇི་སྲིད་ཁམས་གསུམ་ཀུན་ཏུ་སྦྱོར་བས་ ཡིན་གྱི་སེམས་ཉེ་བར་ཉོན་མོངས་པས་
ནི་མ་ཡིན་ནོ། །ཞེས་གསུངས། །
གཉིས་པ་ནི། མདོ་དེ་ཉིད་ལས། བཅོམ་ལྡན་འདས་དཔེར་ན་ལེན་པའི་རྐྱེན་གྱིས་ཟག་པ་དང་
བཅས་པའི་ལས་ཀྱི་རྒྱུ་ལས་སྲིད་པ་གསུམ་འབྱུང་བ་དེ་བཞིན་དུ། བཅོམ་ལྡན་འདས་མ་རིག་པའི་བག་
ཆགས་ཀྱི་སའི་རྐྱེན་གྱིས། ཟག་པ་མེད་པའི་ལས་ ཀྱི་རྒྱུ་ལས་བྱུང་བ་དགྲ་བཅོམ་པ་དང་རང་སངས་རྒྱས་
དང་དབང་ཐོབ་པའི་བྱང་སེམས་རྣམས་ཀྱི་ཡིད་ཀྱི་རང་བཞིན་གྱི་ལུས་གསུམ་འབྱུང་སྟེ། ཞེས་གསུངས་
པས་ ཀྱང་ཉོན་མོངས་པའི་བག་ཆགས་སམ། མ་རིག་བག་ཆགས་ཀྱི་ས་དང༌། ཟག་མེད་ཀྱི་ལས་རང་
རྒྱུ་ཤེས་སྒྲིབ་ཙམ་ལ་བརྟེན་ནས་བྱུང་བའི་ཀུན་སློང་གི་རྩོལ་བ་ཕྲ་མོར་ གྱུར་པའི་སེམས་བྱུང་སེམས་པ་་་་་་
གཉིས་ཉན་རང་དགྲ་བཅོམ་དག་ཞིང་དང་ དག་ས་ལ་གནས་པའི་བྱང་ཆུབ་སེམས་དཔའ་གཞན་དོན་དུ་་་་་
འཁོར་བར་སྐྱེ་བ་ལེན་པའི་རྒྱུར་གསུངས་སོ།།
གཉིས་པ་ལ་བྱང་སེམས་འ ཕ གས་པའི་རྒྱུད་ཀྱི་སྙིང་རྗེ་ཆེན་པོ་དང་སྨོན་ལམ་སོགས་བྱང་སེམས་་་་་་་
འཕགས་པས་ཆེད་དུ་གཉེར་ནས་མི་སྤོང་རྒྱུའི་ཉོན་མོངས་ཡིན་ཟེར་བ་དང༌། ཁ་ཅིག་སྲིད་པའི་སྐྱེ་བ་དེ་
དེ་ཡིན་ཟེར་བ་དང་། ཁ་ཅིག་བློ་གྲོས་རྒྱ་མཚོས་ཞུས་པའི་མདོ་ལས་གསུངས་པའི་བྱང་འཕ གས་འཁོར་
བར་སྐྱེ་བ་ལེན་པའི་རྒྱུ་བརྒྱད་པོ་དེ་དེ་ཡིན་ཟེར་བ་རྣམས་མི་འཐད་དེ། བྱང་སེམས་འཕགས་པའི་ཆེད་
དུ་གཉེར་ནས་མི་སྤོང་རྒྱུའི་སྐབས་འདིར་བསྟན་གྱི་ཉོན་མོངས་ཡིན་ན། ཉོན་མོངས་མཚན་ཉིད་པ་ཡིན་
དགོས་པའི་ཕྱིར་དང༌། དེ་ཡིན་ན། ཉན་རང་སློབ་པ་འཕ གས་པའི་རང་ཉིད་སྤང་བྱའི་གཙོ་བོར་བྱས་
ནས་སྤོང་བས་ཁྱབ་པའི་ ཕྱིར་ཏེ། ཉན་རང་སློབ་པ་འཕགས་པས་སྐབས་འདིར་བསྟན་གྱི་ཉོན་མོངས་སྤང་
བྱའི་གཙོ་བོར་བྱས་ནས་སྤོང་། བྱང་སེམས་འཕགས་པས་དེ་དེ་ལྟར་མི་སྤོང་བའི་རྒྱུ་མཚན་གྱིས་བྱང་
སེམས་འཕགས་པའི་རྒྱུད་ཀྱི་ལམ་ཤེས་དེ་ཉན་རང་གི་ལམ་ལས་རང་བ ཞིན་གྱི་སྒོ་ནས་ཁྱད་པར་དུ་འཕགས་
པ་ཡིན་ཏེ། ཉོན་མོངས་པ་རྣམ་པ་ཐམས་ཅད་དུ་སྤངས་པ་མ་ཡིན་ པ་ཞེས་བྱ་བ་ནི་རང་བཞིན་ཡིན་ནོ།།
538



རྡོ
སྒྲི
ཞེས་དང་། ཉི་སྣང་ལས། རང་བཞིན་ཇི་ལྟར་ཉན་ཐོས་ལ་སོགས་པའི་ལམ་གྱི་འབྲས་བུ་དང་ལམ་གྱི་
རྟོགས་པ་སོ་སོར་ངེས་པ་དེ་ལྟར་བྱང་ཆུབ་སེམས་དཔའ་རྣམས་ཀྱི་ལམ་ཤེས་པ་ཉིད་ནི་མ་ཡིན་ཏེ། ཉོན་
མོངས་པ་རྣམ་པ་ཐམས་ཅད་དུ་སྤོང་བ་མ་ཡིན་པའི་ཕྱིར། ཞེས་རང་གི་ངོ་བོའི་ཁྱད་པར་དུ་འཕ གས་པས་
གང་གསུངས་པ་ཡིན་ནོ། །ཞེས་གསུངས་པའི་ ཕྱིར་རོ། །
རོང་ཊིཀ་པ་ན་རེ། བག་ལ་ཉལ་གྱི་ཉོན་སྒྲིབ་དེ་བྱང་སེམས་འཕགས་པས་ཆེད་དུ་གཉེར་ནས་མི་
སྤོང་རྒྱུའི་ཉོན་མོངས་པ་དང༌། མ་རིག་བག་ཆགས་ཀྱི་ས་དེ་བག་ལ་ཉལ་གྱི་ཉོན་སྒྲིབ་མཚན་ཉིད་པར་
འདོད་པ་མི་འཐད་དེ། བག་ལ་ཉལ་གྱི་ཉོན་སྒྲིབ་དེ་དེས་ཆེད་དུ་གཉེར་ནས་སྤོང་བའི་ཕྱིར་ཏེ། དེ་ཤེས་
སྒྲིབ་ཡིན་ པའི་ཕྱིར་ཏེ། མ་རིག་བག་ཆགས་ཀྱི་ས་དེ་བག་ལ་ཉལ་གྱི་ཉོན་སྒྲིབ་ཡིན་པའི་ཕྱིར། ཁ་ཅིག
ཉོན་མོངས་པའི་བག་ཆགས་དེ་བག་ལ་ཉལ་གྱི་ཉོན་སྒྲིབ་ཡིན་ཟེར་ན། དེའི་བག་ལ་ཉལ་གྱི་ཉོན་སྒྲིབ་
ཉོན་སྒྲིབ་མ་ཡིན་པར་ཐལ། དམ་བཅའ་དེའི་ཕྱིར། འདོད་ན། དེ་ཆོས་ཅན། དེ་ཡིན་ན། ཉོན་
སྒྲིབ་མ་ཡིན་པས་ཁྱབ་པར་ཐལ་ལོ། །འདོད་ན། ཉོན་སྒྲིབ་ཀྱི་ས་བོན་ཆོས་ཅན། དེར་ཐལ། དེའི་
ཕྱིར། ཆོས་ཅན་དེ་ཡིན་པའི་ཕྱིར། འདོད་མི་ནུས་ཏེ། ཉན་ཐོས་དགྲ་བཅོམ་པས་དེ་སྤངས་པའི་
ཕྱིར་ཏེ། དེས་ཉོན་སྒྲིབ་མ་ལུས་པར་སྤངས་པའི་ཕྱིར།
ཁ་ཅིག བྱང་སེམས་འཕགས་པས་འཁོར་བར་སྐྱེ་བ་ལེན་པའི་རྒྱུའི་གཙོ་བོར་གྱུར་པའི་ཉོན་མོངས་
ཡོད་ཟེར་ན། ལས་ཉོན་གྱིས་འཁོར་བར་སྐྱེ་བ་ལེན་པའི་བྱང་འཕགས་ཡོད་པར་ཐལ། དམ་བཅའ་
འཐད་པའི་ཕྱིར། འདོད་མི་ནུས་ཏེ། རྒྱུད་བླ་མ་ལས། འཕགས་པས་འཆི་དང་ན་བ་དང༌། །ཞེས་
སོགས་གསུངས་པའི་ཕྱིར། ཁོ་ན་རེ། དམ་བཅའ་དེར་ཐལ། དེར་གྱུར་པའི་ཉོན་སྒྲིབ་ཡོད་པའི་ཕྱིར་
ཏེ། དེར་གྱུར་པའི་ཤེས་སྒྲིབ་ཡོད་པའི་ཕྱིར་ཏེ། དེར་གྱུར་པའི་མ་རིག་བག་ཆགས་ཀྱི་ས་ཡོད་པའི་ཕྱིར།
བྱང་འཕགས་མ་རིག་བག་ཆགས་ཀྱི་ས་དང་ཟག་མེད་ཀྱི་ལས་ལ་བརྟེན་ནས་འཁོར་བར་སྐྱེ་བ་ལེན་པའི་་་་་
ཕྱིར་ཟེར་ན། བྱང་སེམས་འཕགས་པའི་ཉོན་མོངས་པའི་ དབང་གིས་འཁོར་བར་སྐྱེ་བ་ལེན་པར་ཐལ།
དེ་ཉོན་སྒྲིབ་ཀྱི་དབང་གིས་དེར་སྐྱེ་བ་ལེན་པའི་ ཕྱིར་ཏེ། དེ་ཤེས་སྒྲིབ་ཀྱི་དབང་གིས་དེར་སྐྱེ་བ་ལེན་
པའི་ ཕྱིར། ཁྱབ་པ་ཁས། དེར་ཐལ། དེ་ཤེས་སྒྲིབ་ལ་བརྟེན་ནས་དེར་སྐྱེ་བ་ལེན་པའི་ཕྱིར་ཏེ། དེ་
མ་རིག་བག་ཆགས་ཀྱི་ས་ལ་བརྟེན་ནས་དེར་སྐྱེ་བ་ལེན་པའི་ཕྱིར། ཁོ་ན་རེ། ལས་དབང་གིས་འཁོར་
བར་སྐྱེ་བ་ལེན་པའི་བྱང་འཕ གས་ཡོད་པར་ཐལ། དེར་འཁོར་བར་སྐྱེ་བ་ལེན་པའི་རྒྱུར་གྱུར་པའི་ ལས་
ཡོད་པའི་ཕྱིར་ན་མ་ཁྱབ། ཁོ་ན་རེ། ལས་ཉོན་གྱི་དབང་གིས་བྱུང་བའི་བྱང་འཕགས་ཀྱི་སྐྱེ་བ་མེད་
539



པར་ཐལ། དེ་ལས་ཉོན་གྱི་དབང་གིས་སྐྱེ་བ་མི་ལེན་པའི་ ཕྱིར་ན་མ་ཁྱབ། འདོད་མི་ནུས་ཏེ། བྱང་
སེམས་སྦྱོར་ལམ་པ་ཚེ་དེ་ལ་མཐོང་ལམ་ཐོབ་པའི་བྱང་སེམས་མཐོང་ལམ་པའི་སྐྱེ་བ་དེ་དེ་ཡིན་པའི་ ཕྱིར། །
བྱང་སེམས་སྦྱོར་ལམ་པའི་སྐྱེ་བ་དེ་དེ་ཡིན་པ་གང་ཞིག དེ་གཉིས་ལུས་རྟེན་གཅིག་པའི་ ཕྱིར། །
དེས་ན་རང་ལུགས་ནི། འདོད་པའི་སས་བསྡུས་ཀྱི་འདོད་ཆགས་དང་གཟུགས་ ཀྱི་སས་བསྡུས་ཀྱི་
འདོད་ཆགས་དེ་རྣམས་དམན་ལམ་སྔོན་དུ་མ་སོང་བའི་བྱང་སེམས་འཕགས་ པའི་ཆེད་དུ་གཉེར་ནས་མི་་་་་
སྤོང་རྒྱུའི་སྐབས་འདིར་བསྟན་གྱི་ཉོན་མོངས་ཡིན་ཏེ། དེ་འདོད་པའི་ཁམས་སུ་སྐྱེ་བ་ལེན་པའི་ཚེ་རང་རྒྱུད་
ཀྱི་འདོད་པའི་འདོད་ཆགས་དེ་འཁོར་ལོས་སྒྱུར་བའི་རྒྱལ་ པོ་སོགས་ཀྱི་ཚུལ་བཟུང་ནས་སྲས་སྟོང་བསྐྲུན་པ་་
སོགས་གཞན་དོན་བྱེད་པའི་ཡན་ལག་ཏུ་སྒྱུར་བར་བྱེད་པ་དང༌། གཟུགས་སུ་སྐྱེ་བ་ལེན་པའི་ཚེ་རང་རྒྱུད་
ཀྱི་སྲིད་ པའི་ཟག་པ་དེ་གཞན་དོན་བྱེད་པའི་ཡན་ལག་ཏུ་སྒྱུར་བར་བྱེད་པའི་ ཕྱིར། དམན་ལམ་སྔོན་དུ་
མ་སོང་བའི་བྱང་འཕ གས་ཆོས་ཅན། ཁྱོད་ཀྱི་རྒྱུད་ཀྱི་ལམ་ཤེས་དེ་ཉན་རང་གི་ལམ་ཤེས་ལས་རང་བཞིན་
གྱི་སྒོ་ནས་ཁྱད་པར་དུ་འཕ གས་ པ་ཡིན་ཏེ། ཁྱོད་རང་རྒྱུད་ཀྱི་འདོད་པའི་ཟག་པ་དང་སྲིད་པའི་ཟག་པ་
གཞན་དོན་བྱེད་པའི་ཡན་ལག་ཏུ་སྒྱུར་བར་བྱེད་པའི་རྒྱལ་སྲས་འཕ གས་པ་ཡིན་པའི་ཕྱིར།
གསུམ་པ་བྱེད་ལས་ ཀྱི་ཁྱད་པར་བཤད་པ་ནི། གོང་དུ་བཤད་པ་དེ་ལྟ་བུའི་རང་བ ཞིན་ དང་ལྡན་
པའི་ལམ་ཤེས་དེ་ཡང་དུས་ མ་ཡིན་པར་ཡང་དག་པའི་མཐའ་མངོན་དུ་མི་བྱེད་པ་སོགས་བྱེད་ལས་ཁྱད་་་་་
པར་ཅན་དང་ལྡན་ནོ། །ཞེས་འཆད་པ་ལ། མདོ་ལས། ཁྱད་པར་དུ་འཕགས་པའི་ཆོས་རྣམས་
ལས་མཆོག་ཏུ་ཁྱད་པར་དུ་འཕགས་པའི་ཆོས་རྣམས་ཐོབ་པར་བྱའོ། །ཞེས་གསུངས། དེའི་དོན་འཆད་
པ་ལ། དེ་ཡི་ལས། ཞེས་དང་། དེའི་འོག་ཏུ་དེ་ལྟ་བུའི་རང་བཞིན་ཅན་གྱི་ལས་ནི་ཡང་དག་པའི་
མཐའ་མངོན་དུ་མི་བྱེད་པ་དང༌། ཤེས་རབ་དང་ཐབས་ལ་མཁས་པས་སེམས་ཅན་ཡོངས་སུ་མ་བསྡུས་
པ་ཡོངས་སུ་སྡུད་པ་ལ་སོགས་པས་བྱེད་པ་ཡིན་ནོ། །ཞེས་གསུངས། དམན་ལམ་སྔོན་དུ་མ་སོང་བའི་
བྱང་སེམས་འཕ གས་པ་ཆོས་ཅན། ཁྱོད་ཀྱི་རྒྱུད་ཀྱི་ལམ་ཤེས་དེ་ཉན་རང་གི་ལམ་ལས་བྱེད་ལས་ ཀྱི་སྒོ་ནས་
ཁྱད་པར་དུ་འཕགས་ པ་ཡིན་ཏེ། ཁྱོད་སེམས་ཅན་འཁོར་དུ་ཡོངས་སུ་མ་བསྡུས་པ་རྣམས་ཡོངས་སུ་
སྡུད་ཅིང་སྨིན་གྲོལ་ལ་འགོད་པར་བྱེད་པའི་ རྒྱལ་སྲས་འཕགས་པ་ཡིན་ པའི་ ཕྱིར་ཏེ། རང་དོན་དུ་ཡང་དག་
པའི་མཐའ་མངོན་དུ་མི་བྱེད་པ་དང་ཆོས་ཐམས་ཅད་བདེན་མེད་དུ་རྟོ གས་ པའི་ ཤེས་རབ་དང་། ཐབས་
སྙིང་རྗེ་ཆེན་པོ་དང་ལྡན་པའི་རྒྱལ་སྲས་འཕགས་པ་ཡིན་པའི་ཕྱིར།
540



གཉིས་པ། ཉན་ཐོས་ཀྱི་ལམ་ཤེས་པའི་ལམ་
ཤེས་བཤད་པ། །
གཉིས་པ་ཡན་ལག་ཅན་གྱི་ལམ་ཤེས་བཤད་པ་ལ། ལུས་རྣམ་གཞག་ཏུ། མོག་མོག་པོར་བྱེད་ལ་
སོགས་དང་། །སློབ་མ་བསེ་རུའི་ལམ་གང་དང༌། །ཞེས་འཆད་ན། ལམ་ཤེས་ཀྱི་ཡན་ལག་བཤད་
པའི་འོག་ཏུ་ལམ་ཤེས་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། ལམ་ཤེས་ཀྱི་ཡན་ལག་
མ་ཐོབ་པར་ལམ་ཤེས་མི་འཐོབ་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། འོ་ན། ལམ་ཤེས་དངོས་
དེ་གང་ཞེ་ན། འདི་ལ་ཉན་ཐོས་ཀྱི་ལམ་ཤེས་པའི་ལམ་ཤེས། རང་རྒྱལ་གྱི་ལམ་ཤེས་པའི་ལམ་ཤེས།
བྱང་སེམས་ཀྱི་ལམ་ཤེས་པའི་ལམ་ཤེས་དང་གསུམ་ལས། དང་པོ་ལ་ལམ་ཤེས་དངོས་དང་། དེའི་རྒྱུ་
ངེས་འབྱེད་ཆ་མཐུན་ གཉིས་ལས། དང་པོ་ལ། མདོ་ལས་གསུངས་ཚུལ་དང༌། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་པོ་ནི། བརྒྱ་བྱིན་གྱིས་བྱང་ཆེན་ཤེར་ཕྱིན་གང་ཞེས་རབ་འབྱོར་ལ་དྲིས་
པའི་ལན་དུ། ཀོའུ་ཤི་ཀ་དེ་ལ་བྱང་ཆེན་ཤེར་ཕྱིན་གང་ཞེ་ན། འདི་ལ་བྱང་ཆེན་རྣམ་པ་ཐམས་ཅད་
མཁྱེན་པ་ཉིད་དང་ལྡན་པའི་སེམས་བསྐྱེད་པས་དེ་མི་དམིགས་པའི་ཚུལ་གྱིས་གཟུགས་ནི་མི་རྟག་པ་ཉིད་དུ་
ཡིད་ལ་བྱའོ། །སྡུག་བསྔལ་བ་ཉིད་དང་། བདག་མེད་པ་ཉིད་དང༌། ཞི་བ་ཉིད་དང༌། ནད་ཉིད་
དང་། འབྲས་ཉིད་དང་། ཟུག་རྔུ་ཉིད་དང་། སྡིག་པ་ཉིད་དང༌། ཕ་རོལ་ཉིད་དང༌། འཇིག་པའི་
ཆོས་ཅན་ཉིད་དང་། གཡོ་བ་ཉིད་དང་། རབ་ཏུ་འཇིག་པ་ཉིད་དང་། འཇིག་པ་ཉིད་དང་། འགོ་
བའི་ནད་ཉིད་ད་ང་། ཉེ་བར་འཚེ་བ་ཉིད་དུ་ཡིད་ལ་བྱའོ། །ཞེས་སོགས་གསུངས་པའི་ཕྱིར།
གཉིས་པ་ལ། མཚམས་སྦྱར། རྩ་བ་འགྲེལ་པའོ། །དང་པོ་ནི། གོང་དུ་དེ་ལྟར་ལམ་ཤེས་
ཀྱི་རྟེན་ལ་སོགས་པའི་ཡན་ལག་རྣམས་བརྗོད་པའི་འོག་ཏུ། ཉན་ཐོས་ཀྱི་ལམ་ཤེས་པའི་ལམ་ཤེས་སོགས་
འཆད་པའི་རྒྱུ་མཚན་ཡོད་དེ། ལམ་ཤེས་ཀྱི་སྐབས་སུ་བྱང་ཆུབ་སེམས་དཔའི་ཐེག་པ་གསུམ་གྱི་ལམ་ཐམས་
ཅད་རང་རྒྱུད་ལ་བསྐྱེད་ནས་ལམ་ཐམས་ཅད་རྫོགས་པར་ཤེས་པར་བྱ་དགོས་པའི་རྒྱུ་མཚན་གྱིས་དེ་ལྟར་་་
བསྟན་པའི་ཕྱིར། ཞེས་མཚམས་སྦྱོར་བ་ལ། དེ་ལྟར་རྟེན་ལ་སོགས་པ་བརྗོད་ནས་ལམ་ཤེས་པ་ཉིད་ཀྱི་
སྐབས་སུ་ལམ་ཐམས་ཅད་རྫོགས་པར་བྱ་དགོས་པས། ཉན་ཐོས་ཀྱི་ལམ། ཞེས་གསུངས། ལམ་ཤེས་
-
-
，
，
541



གསུམ་གྱི་ནང་ནས་དང་པོར་ཉན་ཐོས་ཀྱི་ལམ་ཤེས་པའི་ལམ་ཤེས་འཆད་པའི་རྒྱུ་མཚན་ཡོད་དེ། སྐྱེས་
བུ་གསུམ་གྱི་ལམ་ཉམས་ལེན་གྱི་རིམ་པ་དང་མཐུན་པར་བསྟན་པའི་ཕྱིར་ཏེ། སྐྱེས་བུ་ཆེན་པོའི་ལམ་
རིམ་རྒྱུད་ལ་སྐྱེས་པ་ལ་སྐྱེས་བུ་འབྲིང་དང་ཐུན་མོང་བའི་བློ་སྦྱོང་བ་དེ་སྔོན་དུ་འགྲོ་དགོས་པར་ཤེས་པར་བྱ་
བའི་ ཕྱིར་དུ་དེ་ལྟར་བསྟན་པའི་ཕྱིར།
གཉིས་པ་ལ། མདོ་དེ་དག་གི་དོན་བཤད་པའི་སྒོ་ནས་ཉན་ཐོས་ཀྱི་ལམ་ཤེས་པའི་ལམ་ཤེས་བཤད་
པ་ལ། ལམ་ཤེས་ཉིད་ཀྱི་ཚུལ་ལ་ནི། ཞེས་སོགས་གསུངས།
གསུམ་པ་ལ་ཤེས་པར་བྱ་བའི་ལམ་དང་། དེ་ཤེས་པར་བྱེད་པའི་ཚུལ་གཉིས་ལས། དང་པོ་ལ།
ཀུན་ནས་ཉོན་མོངས་ཕྱོགས་ཀྱི་བདེན་པའི་རྣམ་པ་དང་། རྣམ་བྱང་ཕྱོགས་ ཀྱི་བདེན་པའི་རྣམ་ པ་གཉིས་
ལས༑ དང་པོ་ལ། སོ་སོའི་རྣམ་པ་དང་། ཐུན་མོང་བའི་རྣམ་པ་གཉིས་ལས། དང་པོ་ལ། སྡུག་
བདེན་གྱི་རྣམ་པ་དང༌། ཀུན་འབྱུང་བདེན་པའི་རྣམ་པ་གཉིས་ལས། དང་པོ་ནི། མདོ་ལས། གཟུགས་
ནི་མི་རྟག་པ་ཉིད་དུ་ཡིད་ལ་བྱའོ། །སྡུག་བསྔལ་བ་ཉིད་དང༌། བདག་མེད་པ་ཉིད་དང་། ཞི་བ་
ཉིད་དང་། ཞེས་གསུངས། དེའི་དོན་འཆད་པ་ལ། དེ་ལ་སྡུག་བསྔལ་གྱི་བདེན་པའི་གོ་རིམ་བཞིན་
དུ། མི་རྟག་པ་དང༌། སྡུག་བསྔལ་བ་དང་། སྟོང་པ་དང་། བདག་མེད་པ་སྟེ། དེ་དག་གི་མཚན་
ཉིད་ཞི་བའི་རྣམ་པ་བཞི་དག་དང༌། ཞེས་གསུངས། །
གཉིས་པ་ཀུན་འབྱུང་བདེན་པའི་རྣམ་པ་བཞི་སྟོན་པ་ལ། ནད་ཉིད་དང༌། འབྲས་ཉིད་དང་།
ཟུག་རྔུ་ཉིད་དང༌། སྡིག་པ་ཉིད་དང༌། ཞེས་གསུངས། དེའི་དོན་འཆད་པ་ལ། ཀུན་འབྱུང་བའི་
བདེན་པའི་རྒྱུ་དང་། ཀུན་འབྱུང་བ་དང་། རབ་ཏུ་སྐྱེ་བ་དང༌། རྐྱེན་གྱི་ངོ་བོ་ཉིད་དང་། ནད་དང་།
འབྲས་དང་། ཟུག་རྔུ་དང་། སྡིག་པའི་རྣམ་པ་རྣམས་དང༌། ཞེས་གསུངས།
གཉིས་པ་ཐུན་མོང་བའི་རྣམ་པ་སྟོན་པ་ལ། ཕ་རོལ་ཉིད་དང༌། འཇིག་པའི་ཆོས་ཅན་ཉིད་དང་།
གཡོ་བ་ཉིད་དང༌། རབ་ཏུ་འཇིག་པ་ཉིད་དང་། འཇིག་པ་ཉིད་དང་། འགོ་བའི་ནད་ཉིད་དང་།
ཉེ་བར་འཚེ་བ་ཉིད་དུ་ཡིད་ལ་བྱའོ། །ཞེས་གསུངས། དེའི་དོན་བཤད་པ་ལ། ཡིད་འབྱུང་བ་དང་།
འདོད་ཆགས་དང་བྲལ་བར་བྱ་བ་དང་། འགོག་པའི་ཕྱིར་ཞུགས་པ་ཡིན་ནོ། །ཞེས་འབྱུང་བའི་ཕྱིར།
སྡུག་བསྔལ་དང་ཀུན་འབྱུང་གི་བདེན་པ་དེ་དག་ཉིད་སོ་སོའི་ཡིད་འབྱུང་བའི་མཚན་ཉིད་དག་གིས་ཕ་རོལ་
དང་འཇིག་པའི་ཆོས་ཅན་གྱི་རྣམ་པའི་ངོ་བོ་ཉིད་དག་དང་། འདོད་ཆགས་དང་བྲལ་བ་དག་གི་ངོ་བོ་
གཡོ་བ་དང་རབ་ཏུ་འཇིག་པའི་རྣམ་པ་དག་དང་། འགོག་པའི་རང་གི་ངོ་བོ་འཇིགས་པ་དང་། ནད་
542



1
，，
་
，
འགོ་བ་དང༌། འཚེ་བའི་རྣམ་ པ་རྣམས་དང༌། ཞེས་གསུངས།
གཉིས་པ་ལ་འགོག་བདེན་གྱི་རྣམ་པ་དང༌། ལམ་བདེན་གྱི་རྣམ་པ་གཉིས་ལས། དང་པོ་འགོག་
བདེན་གྱི་རྣམ་པ་བཞི་སྟོན་པ་ལ། རྣམ་མཁྱེན་དང་ལྡན་པའི་སེམས་བསྐྱེད་པས་ དེ་མི་ ད མིགས་པའི་ཚུལ་
གྱིས་མ་རིག་པ་འགག་པས་འདུ་བྱེད་འགག་པ་ནི་བདག་མེད་པ་ཉིད་དུ་ཡིད་ལ་བྱའོ། །ཞི་བ་ཉིད་དང༌།
དབེན་པ་ཉིད་དང་། སྟོང་པ་ཉིད་དང༌། མཚན་མ་མེད་པ་ཉིད་དང་། སྨོན་པ་མེད་པ་ཉིད་དང༌།
མངོན་པར་འདུ་བྱ་བ་མེད་པ་ཉིད་དུ་ཡིད་ལ་བྱའོ། །ཞེས་གསུངས། དེའི་དོན་འཆད་པ་ལ། འགོག་
པའི་བདེན་པའི་འགོག་པའི་རང་གི་ངོ་བོ་བདག་མེད་པ་དང་། ཞི་བ་དང་། གྱ་ནོམ་པའི་རྣམ་པའི་
བདག་ཉིད་དབེན་པ་དང༌། ངེས་པར་འབྱུང་བའི་མཚན་ཉིད་སྟོང་པ་ཉིད་དང་མཚན་མ་མེད་པ་དང་
སྨོན་པ་མེད་པ་མངོན་པར་འདུ་བྱེད་པ་མེད་པའི་རྣམ་པ་དག་དང༌། ཞེས་གསུངས།
གཉིས་པ་ལམ་བདེན་གྱི་རྣམ་པ་བཞི་སྟོན་པ་ལ། བྱང་ཆེན་རྣམ་མཁྱེན་ དང་ལྡན་པའི་སེམས་བསྐྱེད་
པས་དེ་མི་དམིགས་པའི་ཚུལ་གྱིས་དྲན་པ་ཉེ་བར་བཞག་པ་བཞི་བསྒོམ་མོ། །ཞེས་པ་ནས། མ་འདྲེས་
པ་བཅོ་བརྒྱད་ཀྱི་བར་དང༌། བྱང་ཆེན་རྣམ་མཁྱེན་དང་ལྡན་པའི་སེམས་བསྐྱེད་པས་དེ་མི་དམིགས་པའི་
ཚུལ་གྱིས་སྦྱིན་པའི་ཕ་རོལ་ཏུ་ ཕྱིན་པ་ལ་སྤྱོད། ཅེས་སོགས་དང་། ཡང་བྱང་ཆེན་ཤེར་ཕྱིན་ལ་སྤྱོད་པའི་
ཚེ་ཆོས་གང་གི་ཆོས་རྣམས་སྦྱོར་བར་བྱེད་པ་དང་། ཆོས་ཀྱི་ཆོས་རྣམས་ སྙོམས་པར་བྱེད་པ་དང་། ཡོངས་
སུ་རྫོགས་པར་བྱེད་པ་དང་། ཡོངས་སུ་རྒྱས་པར་བྱེད་པ་ལ་སོ་སོར་བརྟགས་པས་བདག་མེད་པ་ན་ཆོས་
ཐམས་ཅད་ནི་དེ་ཙམ་སྟེ་བདག་གམ་བདག་གི་བ་དང་བྲལ་བའོ། །ཞེས་སོགས་ དང༌། ཡང་བཙུན་པ་
རབ་འབྱོར་ཇི་ལྟར་ཡོངས་སུ་བསྔོ་བའི་སེམས་བྱང་ཆུབ་ཀྱི་སེམས་དང་འགྲོགས་པ་མ་ཡིན། ཇི་ལྟར་ན་
བྱང་ཆུབ་ཀྱི་སེམས་ཡོངས་སུ་བསྡོ་བའི་སེམས་དང་འགྲོགས་པ་མིན། ཇི་ལྟར་ན་ཡོངས་སུ་བསྡོ་བའི་སེམས་
བྱང་ཆུབ་ཀྱི་སེམས་ལ་མེད་ཅིང་མི་དམིགས། ཇི་ལྟར་ན་བྱང་ཆུབ་ཀྱི་སེམས་ཡོངས་སུ་བསྡོ་བའི་སེམས་
ལ་མེད་ཅིང་མི་དམིགས་ཞེས་དྲིས་པའི་ལན་དུ་ཀོའུ་ཤི་ཀ་ཡོངས་སུ་བསྡོ་བའི་སེམས་གང་ཡིན་པ་དེ་ནི་་་་་་་
སེམས་མ་ཡིན་ནོ་ཞེས་སོགས་ནས། བསམ་གྱིས་མི་ཁྱབ་པ་གང་ཡིན་པ་དེ་ནི་སེམས་མ་ཡིན་ཏེ་སེམས་མ་
ཡིན་ པ་དེ་ནི་སེམས་མ་ཡིན་པས་ཡོངས་སུ་བསྔོ་བ་མེད་དོ། །ཀོའུ་ཤི་ཀ་འདི་ནི་བྱང་ཆེན་ཤེར་ཕྱིན་ནོ།།
ཞེས་གསུངས།
དེའི་དོན་བཤད་པ་ལ། ལམ་གྱི་བདེན་པའི་ལམ་དང༌། རིགས་པ་དང༌། སྒྲུབ་པ་དང་། ངེས་
པར་འབྱིན་པའི་རྣམ་པ་རྣམས། ཞེས་གསུངས། གཉིས་པ་ལམ་ཤེས་པར་བྱེད་པའི་ཚུལ་དེ་སྟོན་པ་ལ།
543



ངོ་བོ་ཉིད་མི་དམིགས་པའི་སྒོ་ནས་ལམ་ཤེས་པ་ཉིད་ཀྱི་སྐབས་སུ་ཉན་ཐོས་རྣམས་ཀྱི་ལམ་ཡིན་ པར་ བྱུང་་་་
ཆུབ་སེམས་དཔས་དེ་ལྟར་ཡོངས་སུ་ཤེས་པར་བྱའོ། །ཞེས་གསུངས། དེ་ཡང་། འཕགས་ པའི་བདེན་
པ་བཞི་ དག་གིས། །རྣམ་པ། ཞེས་པས་ཤེས་པར་བྱ་བའི་ཉན་ཐོས་ཀྱི་ལམ་ཤེས་བསྟན་ནས། ལམ་
ཤེས་ཉིད་ཀྱི་ཚུལ་ལ་ནི། །མི་དམིགས་སྒོ་ནས་ནི། །ཉན་ཐོས་ལམ་འདི་ཤེས་པར་བྱ། །ཞེས་པས།
ཉན་ཐོས་ཀྱི་ལམ་ཤེས་པར་བྱེད་པའི་ཚུལ་དེ་བསྟན་ནས། ཐེག་ཆེན་སེམས་བསྐྱེད་དང་བསྔོ་བ་གཉིས་
ཤུགས་ལ་བསྟན་ནོ།།
འདིའི་སྐབས་སུ་མཐའ་ཅུང་ཟད་དཔྱད་པ་ལ། རོང་ཊཱི ཀ་པ་ཉན་ཐོས་ཀྱི་ལམ་བདེན་སྟོང་དུ་མངོན་
སུམ་དུ་རྟོགས་པའི་ཡེ་ཤེས་དེ་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་མཚན་ཉིད་ཟེར་ན། ཐེག་ཆེན་གྱི་
མཐོང་ལམ་བར་ཆད་མེད་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ཁ་ཅིག
ཐེག་ཆེན་འཕགས་ པའི་རྒྱུད་ཀྱི་རྣལ་འབྱོར་མངོན་སུམ་གང་ཞིག ཉན་ཐོས་ཀྱི་རྟོ གས་རིགས་སུ་གནས་
པ༑ དེའི་མཚན་ཉིད་ཟེར་བ་མི་འཐད་དེ། བྱང་འཕགས་ཀྱི་རྒྱུད་ཀྱི་གང་ཟག་གི་བདག་མེད་དོན་སྤྱིའི་
ཚུལ་གྱིས་རྟོགས་པའི་མཁྱེན་པ་དེ་ཉན་ཐོས་ཀྱི་ལམ་ཤེས་པའི་ལམ་ཤེས་ཡིན་ པའི་ ཕྱིར་ཏེ། དེ་ཡོད་པའི་
ཕྱིར་ཏེ། དེའི་རྒྱུད་ཀྱི་གཉིས་སྟོང་དོན་སྤྱིའི་ཚུལ་གྱིས་རྟོགས་པའི་མཁྱེན་པ་ཡོད་པའི་ཕྱིར་ཏེ། དེའི་
རྒྱུད་ལ་གཉིས་སྟོང་རྟོགས་པའི་ཟག་བཅས་སྒོམ་ལམ་ཡོད་པའི་ཕྱིར་ཏེ། དེའི་ཕྱིར་དེ་དག་གི་ཤེས་བྱའི་
སྒྲིབ་པའི་གཉེན་པོ་ཉིད་དུ་སྒོམ་པའི་ལམ་ཟག་པ་དང་བཅས་པ་དང་ཟག་པ་མེད་པ་གཉིས་ཡིན་པས་ལམ་་་
རྣམ་པ་གསུམ་མོ། །ཞེས་གསུངས་པའི་ཕྱིར།
ཁ་ཅིག ཁྱད་ཆོས་གསུམ་གྱིས་ཟིན་པའི་སྒོ་ནས་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་
ཡེ་ཤེས་གང་ཞིག གདུལ་བྱ་ཉན་ཐོས་ཀྱི་རིགས་ཅན་རྗེས་སུ་བཟུང་བའི་ཕྱིར་དུ་ཤེས་པར་བྱ་བའི་མངོན་
རྟོ གས༑ དེའི་མཚན་ཉིད་ཟེར་བ་མི་འཐད་དེ། སྟོང་ཉིད་མངོན་སུམ་དུ་རྟོགས་པའི་ཉན་ཐོས་དགྲ་བཅོམ་
པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པའི་རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་དུ་
རྟོགས་པའི་ཡེ་ཤེས་དེ་ཉན་ཐོས་ཀྱི་ལམ་ཤེས་པའི་ལམ་ཤེས་མ་ཡིན་ཏེ། བྱང་སེམས་འཕ གས་པའི་རྒྱུད་
ཀྱི་གང་ཟག་གི་བདག་མེད་མངོན་སུམ་དུ་རྟོ གས་པའི་མཁྱེན་པ་དེས་མི་རྟག་སོགས་བཅུ་དྲུག་མངོན་སུམ་དུ་
མ་རྟོགས་པའི་ཕྱིར།
ཁ་ཅིག ཉན་ཐོས་ཀྱི་རྟོགས་རིགས་སུ་གནས་པའི་ཐེག་ཆེན་འཕགས་པའི་མཁྱེན་པ་དེའི་མཚན་
ཉིད་དུ་གསུངས། དེ་ལ་ཁ་ཅིག ཉོན་སྒྲིབ་སྤངས་པའི་སྤངས་པ་དོན་དུ་གཉེར་བའི་ཐེག་ཆེན་མཐོང་
544



ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། ཉན་
ཐོས་ཀྱི་ཤེས་རབ་ཀྱི་རྟོ གས་རིགས་སུ་གནས་པར་ཐལ། འདོད་པའི་ཕྱིར། འདོད་མི་ནུས་ཏེ། ཉན་
ཐོས་ཀྱི་ཐབས་ ཀྱི་རྟོགས་རིགས་སུ་གནས་པའི་ ཕྱིར། དེར་ཐལ། ཉོན་སྒྲིབ་སྤངས་པའི་སྤངས་པ་དོན་
དུ་གཉེར་བའི་ཉན་ཐོས་ཀྱི་མཐོང་ལམ་དེ་ཉན་ཐོས་ཀྱི་ཐབས་ཡིན་པའི་ཕྱིར་ཏེ། ཉན་ཐོས་ཀྱི་སེམས་
བསྐྱེད་དེ་ཉན་ཐོས་ཀྱི་ཐབས་ཡིན་པའི་ཕྱིར། ཞེས་ཟེར་ཞིང༌། ཁོ་རང་གི་ལུགས་ལ་ཉན་ཐོས་ཀྱི་ཤེས་
རབ་ཀྱི་རྟོགས་རིགས་སུ་གནས་པའི། ཞེས་སོགས་དང༌། དེར་རང་རྒྱལ་ལ་རིགས་འདྲ་ཟེར་ན། ཉན་
ཐོས་ཀྱི་ཐབས་ཡིན་ན། ཉན་ཐོས་ཀྱི་ཤེས་རབ་མ་ཡིན་དགོས་པར་ཐལ་ལོ། །ཉན་ཐོས་ཀྱི་ཐབས་ ཀྱི་
རྟོ གས་རིགས་སུ་གནས་ན། དེའི་ཤེས་རབ་ཀྱི་རྟོགས་རིགས་སུ་མི་གནས་དགོས་པའི་ཕྱིར། རྟགས་ཁས།
འདོད་ན། ཐེག་ཆེན་གྱི་ཐབས་ཡིན་ན། ཐེག་ཆེན་གྱི་ཤེས་རབ་མ་ཡིན་དགོས་པར་ཐལ་ལོ། །
འདོད་ན། ཐེག་ཆེན་སེམས་བསྐྱེད་ཀྱི་འཁོར་དུ་བྱུང་བའི་ཤེས་རབ་ཆོས་ཅན། དེར་ཐལ། དེའི་ཕྱིར།
རྟགས་ཁས། གཉིས་པ་གྲུབ་སྟེ། ཆོས་ཅན་དེ་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར།
ཁ་ཅིག ཉན་ཐོས་ཀྱི་ལམ་ཤེས་པའི་ལམ་ཤེས་དང༌། རང་རྒྱལ་གྱི་ལམ་ཤེས་པའི་ལམ་ཤེས་
གཉིས་འགལ་ཟེར་ན། བྱང་འཕགས་ཀྱི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོ གས་པའི་མཁྱེན་
པ་ཆོས་ཅན། ཉན་ཐོས་ཀྱི་དེ་མ་ཡིན་པར་ཐལ། རང་རྒྱལ་གྱི་དེ་ཡིན་པའི་ ཕྱིར་ཏེ། རང་རྒྱལ་གྱི་
རྟོགས་རིགས་སུ་གནས་པའི་ཐེག་ཆེན་འཕགས་པའི་མཁྱེན་པ་ཡིན་པའི་ཕྱིར། དེར་ཐལ། གང་ཟག་
གི་བདག་མེད་དེ་རང་རྒྱལ་སློབ་པ་འཕགས་པའི་བསྒོམ་བྱའི་གཙོ་བོ་ཡིན་པའི་ཕྱིར་ཏེ། གང་ཟག་གི་བདག་
འཛིན་དེའི་སྤང་བྱའི་གཙོ་བོ་ཡིན་པའི་ཕྱིར་ཏེ། འཁོར་བའི་རྩ་བར་ གྱུར་པའི་ཉོན་མོངས་ཅན་གྱི་མ་
རིག་པ་དེ་དེ་ཡིན་པའི་ཕྱིར་ཏེ། འཁོར་བ་དེ་དེ་ཡིན་པའི་ཕྱིར་ཏེ། ཐར་པ་དེ་དེའི་ཐོབ་བྱའི་གཙོ་བོ་
ཡིན་པའི་ཕྱིར་ཏེ། དེས་ཐར་པ་ཐོབ་བྱའི་གཙོ་བོར་བྱེད་པའི་ཕྱིར། མ་གྲུབ་ན། རང་རྒྱལ་སློབ་པ་
འཕགས་པ་ཆོས་ཅན། ཁྱོད་ཀྱིས་ཐར་པ་ཐོབ་བྱའི་གཙོ་བོར་བྱེད་པར་ཐལ། ཁྱོད་ཐེག་དམན་སློབ་པ་
ཡིན་པའི་ ཕྱིར། ཁོ་ན་རེ། བྱང་སེམས་ཀྱི་ལམ་ཤེས་པའི་ལམ་ཤེས་དང་། ཉན་ཐོས་ཀྱི་ལམ་ཤེས་པའི་
ལམ་ཤེས་གཉིས་མི་འ གའ་བར་ཐལ། བྱང་སེམས་ཀྱི་རྟོགས་རིགས་དང་ཉན་ཐོས་ཀྱི་རྟོགས་རིགས་མི་
འགལ་བའི་ཕྱིར་ཏེ། བྱང་སེམས་འཕགས་པའི་བསྒོམ་བྱའི་གཙོ་བོ་དང་ཉན་ཐོས་སློབ་པའི་བསྒོམ་བྱའི་
གཙོ་བོ་མི་འགལ་བའི་ ཕྱིར་ཏེ། བདག་མེད་དེ་དེ་གཉིས་ཀའི་བསྒོམ་བྱའི་གཙོ་བོ་ཡིན་པའི་ ཕྱིར་ཏེ། དེ་
བྱང་འཕགས་ཀྱི་དེ་ཡིན་ པའི་ ཕྱིར་ཏེ། བྱུང་འཕགས་ཀྱིས་དེ་བསྒོམ་བྱའི་གཙོ་བོར་བྱེད་པའི་ཕྱིར། མ་
545



གྲུབ་ན། བྱང་འཕགས་ཆོས་ཅན། དེར་ཐལ། ཁྱོད་ཀྱིས་ཆོས་ཀྱི་བདག་མེད་བསྒོམ་བྱའི་གཙོ་བོར་
བྱེད་པའི་ཕྱིར་ན་མ་ཁྱབ་སྟེ། ཐེག་ཆེན་གྱི་མཐོང་ལམ་བར་ཆད་མེད་ལམ་ཆོས་ཅན། ཁྱོད་ཀྱིས་བདག་
མེད་དངོས་སུ་རྟོ གས་པར་ཐལ། ཁྱོད་ཀྱིས་ཆོས་ཀྱི་བདག་མེད་དངོས་སུ་རྟོགས་པའི་ཕྱིར། ཁྱབ་པ་
ཁས། འདོད་ན། བདག་མེད་ཆོས་ཅན། དོན་དམ་བདེན་པ་ཡིན་པར་ཐལ། ཐེག་ཆེན་མཐོང་
ལམ་བར་ཆད་མེད་ལམ་གྱི་དངོས་གཞལ་ཡིན་པའི་ཕྱིར། འདོད་མི་ནུས་ཏེ། ཀུན་རྫོབ་བདེན་པ་ཡིན་
པའི་ཕྱིར་ཏེ། ཉན་ཐོས་མཐོང་ལམ་བར་ཆད་མེད་ལམ་གྱི་དངོས་གཞལ་ཡིན་པའི་ཕྱིར་ཏེ། དེས་ཁྱོད་
དངོས་སུ་རྟོགས་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གང་ཟག་གི་བདག་མེད་དངོས་
སུ་རྟོ གས་པའི་ཕྱིར། ཁྱབ་པ་ཁས། ཁོ་ན་རེ། ཉན་ཐོས་སློབ་པ་འཕགས་པའི་ཐོབ་བྱའི་གཙོ་བོ་ཡིན་
ན། བྱང་སེམས་འཕགས་པའི་དེ་མ་ཡིན་དགོས་པར་ཐལ། དེ་གཉིས་འགལ་བའི་ཕྱིར་ཏེ། དེ་གཉིས་
ཀྱི་སྤང་བྱའི་གཙོ་བོ་འགལ་བའི་ཕྱིར། རྟགས་ཁས། འདོད་ན། བྱང་ཆུབ་གསུམ་པོ་གང་རུང་ཆོས་
ཅན། དེར་ཐལ། དེའི་ཕྱིར་ཏེ། དེས་ཁྱོད་ཐོབ་བྱའི་གཙོ་བོར་བྱེད་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཐེག་དམན་གྱི་བྱང་ཆུབ་ཐོབ་བྱའི་གཙོ་བོར་བྱེད་པའི་ཕྱིར་ན་མ་ཁྱབ་སྟེ། ཐེག་
ཆེན་གྱི་མཐོང་ལམ་བར་ཆད་མེད་ལམ་ཆོས་ཅན། གང་ཟག་གི་བདག་མེད་དང་ཆོས་ཀྱི་བདག་མེད་གང་
རུང་དངོས་སུ་རྟོགས་པར་ཐལ། ཆོས་ཀྱི་བདག་མེད་དངོས་སུ་རྟོགས་པའི་ཕྱིར། ཁྱབ་པ་ཁས། དེས་
མཚོན་ནས་ཐར་པ་ཆོས་ཅན། ཉན་ཐོས་སློབ་པའི་ཐོབ་བྱའི་གཙོ་བོ་མ་ཡིན་པར་ཐལ། ཅིག་ཤོས་ཡིན་
པའི་ཕྱིར་ཏེ། དེས་ཐོབ་བྱའི་གཙོ་བོར་བྱེད་པའི་ཕྱིར། མ་གྲུབ་ན། བྱང་སེམས་འཕགས་པ་ཆོས་
ཅན། དེར་ཐལ། རང་གི་ཐོབ་བྱའི་གཙོ་བོར་གྱུར་པའི་ཐར་པ་ཐོབ་བྱའི་གཙོ་བོར་བྱེད་པའི་ཕྱིར། ཟེར་
ན་མ་ཁྱབ་སྟེ། སྐབས་ དང་པོ་ཆོས་ཅན། ཁྱོད་ཀྱིས་ལམ་ཤེས་དངོས་ ཀྱི་བསྟན་བྱའི་གཙོ་བོར་བྱེད་པར་
ཐལ། ཁྱོད་ཀྱིས་རང་གི་བསྟན་བྱའི་གཙོ་བོར་གྱུར་པའི་ལམ་ཤེས་དངོས་ཀྱི་བསྟན་བྱའི་གཙོ་བོར་བྱེད་པའི་
ཕྱིར། ཁྱབ་པ་ཁས། དེར་ཐལ། ཁྱོད་ཀྱི་དངོས་ཀྱི་བསྟན་བྱའི་གཙོ་བོར་གྱུར་པའི་དེ་ཡོད་པའི་ཕྱིར་
ཏེ། རྣམ་མཁྱེན་དེ་དེ་ཡིན་པའི་ཕྱིར།
ཁ་ཅིག རང་གི་ཐོབ་བྱའི་གཙོ་བོར་ གྱུར་པའི་ཐར་པ་ཆོས་ཅན། ཉན་ཐོས་སློབ་པའི་ཐོབ་བྱའི་
གཙོ་བོ་མ་ཡིན་པར་ཐལ། བྱང་སེམས་འཕགས་པའི་དེ་ཡིན་པའི་ཕྱིར་ཏེ། དེས་ཁྱོད་ཐོབ་བྱའི་གཙོ་
བོར་བྱེད་པའི་ཕྱིར། མ་གྲུབ་ན། བྱང་སེམས་འཕགས་པ་ཆོས་ཅན། རང་གི་ཐོབ་བྱའི་གཙོ་བོར་ གྱུར་
པའི་ ཐར་པ་ཐོབ་བྱའི་གཙོ་བོར་བྱེད་པར་ཐལ། ཁྱོད་ཀྱི་ཐོབ་བྱའི་གཙོ་བོར་ གྱུར་པའི་ ཐར་པ་ཡོད་པའི་
546



pཆེ་
ཕྱིར་ན། འདོད་དེ། ཆོས་ཅན་དེ་དང་གཅིག་ཡིན་པའི་ཕྱིར། དེ་ལ་རང་རྒྱལ་དང་ཉན་
ཐོས་ཀྱི་མཐོང་ལམ་བར་ཆད་མེད་ལམ་དང་། ཐེག་ཆེན་གྱི་མཐོང་ལམ་བར་ཆད་མེད་ལམ་སྦྱར་ནས་
མཚུངས་པ་བྱའོ། །ཁོ་ན་རེ། ཉོན་སྒྲིབ་སྤངས་པའི་སྤངས་པ་ཆོས་ཅན། ཉན་ཐོས་སློབ་པའི་
ཐོབ་བྱའི་གཙོ་བོ་མ་ཡིན་པར་ཐལ། བྱང་སེམས་འཕགས་པའི་དེ་ཡིན་པའི་ཕྱིར། ཁྱབ་པ་ཁས། དེར་
ཐལ། དེས་ཁྱོད་ཐོབ་བྱའི་གཙོ་བོར་བྱེད་པའི་ཕྱིར། མ་གྲུབ་ན། བྱང་འཕགས་ཆོས་ཅན། དེར་
ཐལ༑ ཁྱོད་ཀྱིས་དེ་མཐར་ཐུ ག་ཐོབ་བྱའི་གཙོ་བོར་བྱེད་པའི་ཕྱིར་ན་མ་ཁྱབ། ཁོ་ན་རེ། རྣམ་མཁྱེན་
ཆོས་ཅན། བྱང་སེམས་འཕགས་པའི་དེ་མ་ཡིན་པར་ཐལ། ཅིག་ཤོས་ཡིན་པའི་ཕྱིར། དེའི་ཐོབ་
བྱ་གང་ཞིག དེའི་ཐོབ་བྱ་ཕལ་བ་མ་ཡིན་པའི་ཕྱིར་ཏེ། དེའི་ཐོབ་བྱ་མཐར་ཐུག་ཡིན་པའི་ཕྱིར་ན་མ་
ཁྱབ། བདེན་འཛིན་དེ་ཉན་ཐོས་སློབ་པ་འཕགས་པའི་སྤང་བྱའི་གཙོ་བོ་ཡིན་པར་ཐལ། དེ་དེའི་སྤང་
བྱ་གང་ཞིག དེ་དེའི་སྤང་བྱ་ཕལ་བ་མ་ཡིན་པའི་ཕྱིར། ཁྱབ་པ་འགྲིག འདོད་ན། བདེན་མེད་
དེ་དེའི་བསྒོམ་བྱའི་གཙོ་བོ་ཡིན་པར་ཐལ་ལོ། །ཁོ་ན་རེ། སངས་རྒྱས་འཕགས་པའི་རྒྱུད་ཀྱི་རྣམ་ཐར་
སྒོ་གསུམ་གྱི་མཁྱེན་པ་ཆོས་ཅན། ཉན་ཐོས་ཀྱི་རྟོ གས་རིགས་སུ་མི་གནས་པར་ཐལ། བྱང་སེམས་ཀྱི་
རྟོགས་རིགས་སུ་གནས་པའི་ཕྱིར། ཁྱབ་པ་ཁས། དེར་ཐལ། བྱང་སེམས་འཕགས་པ་ལ་ཡོད་ པ་ དང་
རྗེས་སུ་མཐུན་པའི་རྣམ་མཁྱེན་གྱི་ཤེས་རྣམ་ཡིན་པའི་ཕྱིར་ཟེར་ན་མ་ཁྱབ། དེར་ཐལ། དེའི་རྒྱུད་ཀྱི་
ལམ་ཤེས་ཀྱི་རྣམ་པ་སོ་བཞིའི་ནང་ཚན་ཡིན་ པའི་ ཕྱིར། །
དེས་ན། རང་ལུགས་ལ། མཚན་ཉིད། དབྱེ་བ། ས་མཚམས། བྱང་སེམས་འཕགས་པས་
ཉན་ཐོས་ཀྱི་ལམ་ཤེས་པར་བྱེད་པའི་ཚུལ་ལོ། །དང་པོ་ནི། སེམས་བསྐྱེད་བསྔོ་བ་སྟོང་ཉིད་རྟོགས་པའི་
ཤེས་རབ་གསུམ་གྱིས་ཟིན་པའི་སྒོ་ནས་གདུལ་བྱ་ཉན་ཐོས་ཀྱི་རིགས་ཅན་རྗེས་སུ་བཟུང་བའི་ཕྱིར་དུ་ཤེས་་་
པར་བྱ་བའི་མངོན་རྟོ གས་ཀྱི་རིགས་སུ་གནས་པའི་ཐེག་ཆེན་འཕ གས་པའི་མཁྱེན་པ་དེ། ཉན་ཐོས་ཀྱི་
ལམ་ཤེས་པའི་ལམ་ཤེས་ཀྱི་མཚན་ཉིད། །
གཉིས་པ་ནི། དེ་ལ་བྱང་སེམས་འཕགས་པའི་རྒྱུད་ཀྱི་དེ་དང༌། སངས་རྒྱས་འཕགས་པའི་རྒྱུད་
ཀྱི་དེ་གཉིས་སུ་ཡོད། གསུམ་པ་ནི། ཐེག་ཆེན་མཐོང་ལམ་ནས་སངས་རྒྱུས་ཀྱི་སའི་བར་དུ་ཡོད། བཞི་
པ་ནི། བྱང་སེམས་འཕ གས་པས་ཉན་ཐོས་ཀྱི་ལམ་ཤེས་པར་བྱེད་པའི་ཚུལ་ཡོད་དེ། དེས་མི་རྟག་
སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་དེ་ཉིད་རང་རྒྱུད་ལ་བསྐྱེད་པའི་སྒོ་ནས་སྦྱོར་བའི་དུས་་་
སུ་སེམས་བསྐྱེད། དངོས་གཞིའི་དུས་སུ་དེ་དག་གི་ངོ་བོ་བདེན་པར་མི་དམིགས་པར་རྟོགས་པ་དང༌།
547



མཇུག་ཏུ་བསྔོ་བ་སྟེ་ཁྱད་ཆོས་གསུམ་ལྡན་དུ་ཤེས་པར་བྱེད་པའི་ཕྱིར།
གཞུང་དོན་ནི། བྱང་སེམས་འཕགས་པས་སེམས་བསྐྱེད་བསྔོ་བ་སྟོང་ཉིད་རྟོགས་པའི་ཤེས་རབ་
གསུམ་གྱིས་ཟིན་པའི་སྒོ་ནས་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་བསྒོམ་པ་ཆོས་་་་་་་
ཅན། དགོས་པ་ཡོད་དེ། གདུལ་བྱ་ཉན་ཐོས་ཀྱི་རིགས་ཅན་རྗེས་སུ་གཟུང་བར་བྱ་བའི་ཆེད་ཡིན་པའི་
ཕྱིར། ཁོ་ན་རེ། བྱང་སེམས་འཕགས་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཆོས་
ཅན། ཉན་ཐོས་ཀྱི་ལམ་ཤེས་པའི་ལམ་ཤེས་ཡིན་པར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ།
དེ་གདུལ་བྱ་ཉན་ཐོས་ཀྱི་རིགས་ཅན་རྗེས་སུ་བཟུང་བའི་ཕྱིར་དུ་ཤེས་པར་བྱ་བའི་མངོན་རྟོགས་ཀྱི་རིགས་་་
སུ་གནས་པའི་ཕྱིར། དེ་གདུལ་བྱ་རིགས་ཅན་གསུམ་ག་རྗེས་སུ་བཟུང་བའི་ཕྱིར་དུ་ཤེས་པར་བྱ་བའི་
མངོན་རྟོ གས་ཀྱི་རིགས་སུ་གནས་པའི་ཕྱིར་ན་མ་ཁྱབ། དེར་ཐལ། རྫོགས་བྱང་སྒྲུབ་པའི་ཐབས་སུ་ཤེས་
པར་བྱ་བའི་མངོན་རྟོ གས་ཀྱི་རིགས་སུ་གནས་པའི་ཕྱིར་ཞེས་ཟེར།
གཉིས་པ་དེའི་རྒྱུ་ངེས་འབྱེད་ཆ་མཐུན་འཆད་པ་ལ། མདོ་ལས་ གསུངས་ཚུལ་དང༌། བསྟན་བཅོས་
ཀྱིས་འགྲེལ་ཚུལ་གཉིས་ལས། དང་པོ་ནི། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་
ལ་བཀའ་སྩལ་པ། རབ་འབྱོར་ལེགས་སོ་ལེགས་སོ། །དེ་ལྟར་བྱང་ཆེན་རྣམས་ལ་ཤེར་ཕྱིན་སྟོན་ཅིང་
སྤྲོ་བ་བསྐྱེད་པ་རབ་འབྱོར་ཁྱོད་ཡང་ལེགས་སོ། །རབ་འབྱོར་གྱིས་གསོལ་པ། བཅོམ་ལྡན་འདས་
བདག་ཅག་གིས་ནི་བཀའ་དྲིན་དྲན་པར་བགྱིས་ཏེ། བཀའ་དྲིན་མི་དྲན་པར་མི་བགྱིའོ། །དེ་ནི་འདི་
ལྟར་བཅོམ་ལྡན་འདས་སྔོན་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་སྔོན་གྱི་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱུས་རྣམས་ཀྱི་དྲུང་ན་གནས་པའི་ཉན་ཐོས་དེ་དག་གིས་ཕ་རོལ་
ཏུ་ཕྱིན་པ་དྲུག་ལས་ གདམས་པ། ཞེས་སོགས་གསུངས་པའི་ཕྱིར།
གཉིས་པ་ལ། མཚམས་སྦྱར་བ་དང༌། རྩ་བ་དང༌། འགྲེལ་པ་གསུམ་ལས། དང་པོ་ནི། འོ་
ན། ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་འོག་ཏུ་དེའི་རྒྱུ་ངེས་འབྱེད་ཆ་མཐུན་འཆད་པའི་རྒྱུ་མཚན་
གང་ཞེ་ན། དེའི་རྒྱུ་མཚན་ཡོད་དེ། བདེན་བཞི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ཡེ་
ཤེས་ཉན་ཐོས་ཀྱི་ལམ་ཤེས་པའི་ལམ་ཤེས་དེ་ཐོབ་པ་ལ། དེའི་རྒྱུ་ངེས་འབྱེད་ཆ་མཐུན་ཐོབ་པ་སྔོན་དུ་
འགྲོ་དགོས་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཞེས་མཚམས་སྦྱོར་བ་ལ། བདེན་པ་བཞི་ཡོངས་
སུ་ཤེས་པ་ནི་ངེས་པར་འབྱེད་པའི་ཆ་དང་མཐུན་པ་རྟོགས་པ་སྔོན་དུ་འགྲོ་བ་ཅན་ཡིན་པས་ལམ་བརྗོད་་་་་
ནས་ངེས་པར་འབྱེད་པའི་ཆ་དང་མཐུན་པ། ཞེས་གསུངས།
s48



གཉིས་པ་ནི། མདོ་འདིའི་དོན་འཆད་པའི་སྒོ་ནས་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་
འབྱེད་ཆ་མཐུན་བཞི་སྟོན་པ་ལ། འཕ གས་པ་ཉན་ཐོས་ལམ་ལ་ནི། ཞེས་སོགས་གསུངས། གསུམ་
པ་ནི། གཟུགས་ལ་སོགས་པའི་ཕུང་པོ་དང་རང་གི་ངོ་བོ་ཉིད་ཀྱིས་ཞེས་སོགས་གསུངས། དེ་ཡང་།
ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་དེ་ལ། དྲོད། རྩེ་མོ། བཟོད་པ། ཆོས་
མཆོག་བཞི་ཡོད་པའི་དང་པོ་དེ་སྟོན་པ་ལ། ཀོའུ་ཤི་ཀ་གཟུགས་ནི་གཟུགས་ཀྱིས་སྟོང་ངོ༌། །ཀོའུ་
ཤི་ཀ་ཚོར་བ་དང༌། འདུ་ཤེས་དང༌། འདུ་བྱེད་དང༌། རྣམ་པར་ཤེས་པ་ནི་རྣམ་པར་ཤེས་པས་སྟོང་
ངོ༌། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ༌། །ཀོའུ་ཤི་ཀ་གཟུགས་ཀྱི་སྟོང་པ་
ཉིད་གང་ཡིན་ པ་དང༌། ཚོར་བ་དང༌། འདུ་ཤེས་དང༌། འདུ་བྱེད་རྣམས་དང༌། རྣམ་པར་ཤེས་
པའི་སྟོང་པ་ཉིད་གང་ཡིན་པ་དང༌། བྱང་ཆུབ་སེམས་དཔའི་སྟོང་པ་ཉིད་གང་ཡིན་པ་དེ་ལ་གཉིས་སུ་
མེད་ཅིང་གཉིས་སུ་བྱར་མེད་དོ། །ཞེས་སོགས་གསུངས། དེའི་དོན་འཆད་པ་ལ། འཕ གས་པ་ཉན་
ཐོས་ལམ་ལ་ནི། །གཟུགས་ལ་སོགས་པ་སྟོང་པའི་ཕྱིར། །སྟོང་པ་ཉིད་རྣམས་དབྱེར་མེད་པས། །
དྲོ་བ། ཞེས་དང་། གཟུགས་ལ་སོགས་པའི་ཕུང་པོ་རང་རང་གི་ངོ་བོ་ཉིད་ཀྱིས་སྟོང་པའི་ཕྱིར་སྟོང་པ་ཉིད་
རྣམས་ཕན་ཚུན་ཐ་དད་པ་མེད་པ་དང་། ཞེས་གསུངས།
གཉིས་པ་དེ་སྟོན་པ་ལ། དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་གནས་བརྟན་རབ་འབྱོར་
ལ་འདི་སྐད་ཅེས་སྨྲས་སོ། །བཙུན་པ་རབ་འབྱོར་ཇི་ལྟར་ན་བྱང་ཆེན་ཤེར་ཕྱིན་ལ་གནས་པར་ མི་བྱ།
རབ་འབྱོར་གྱིས་སྨྲས་པ། ཀོའུ་ཤི་ཀ་འདི་ལ་བྱང་ཆེན་དམིགས་པའི་ཚུལ་གྱིས་གཟུགས་ལ་གནས་པར་མི་
བྱའོ། །ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་པ་ལ་གནས་པར་མི་བྱའོ། །ཞེས་
སོགས་གསུངས།
དེའི་དོན་འཆད་པ་ལ། དེ་དག་མི་དམིགས་ པས། །རྩེ་མོར་གྱུར་པ་དག་ཏུ་འདོད། །ཅེས་
དང༌། གཟུགས་ལ་སོགས་པ་སྔ་མ་བཞིན་དུ་མི་དམིགས་པ་དང༌། ཞེས་གསུངས། །
གསུམ་པ་དེ་སྟོན་པ་ལ། དམིགས་པའི་ཚུལ་གྱིས་གཟུགས་རྟག་ཅེས་བྱ་བར་གནས་པར་མི་བྱའོ།།
ཞེས་སོགས་གསུངས། དེའི་དོན་འཆད་པ་ལ། དེ་ལ་རྟག་ལ་སོགས་ཚུལ་གྱིས། །གནས་པ་བཀག་
པས་བཟོད་པ་རྣམས། །ཞེས་དང༌། དེ་བཞིན་དུ་གཟུགས་ལ་སོགས་པ་ལ་རྟག་པའང་མ་ཡིན་མི་རྟག་
པ་ཡང་མ་ཡིན་ནོ། །ཞེས་དམིགས་པའི་ཚུལ་གྱིས་གནས་པ་བཀག་པ་དང་། ཞེས་གསུངས།
བ ཞི་པ་དེ་སྟོན་པ་ལ། ཀོའུ་ཤི་ཀ་གཞན་ཡང་བྱང་ཆེན་ས་དང་པོ་ལ་དམིགས་པའི་ཚུལ་གྱིས་གནས་
-
549



པར་མི་བྱའོ། །ཞེས་པ་ནས། ཚེ་དང་ལྡན་པ་ཤཱ་རིའི་བུ་དེ་ལྟར་བྱང་ཆེན་ཤེར་ཕྱིན་ལ་གནས་པར་བྱ་
སྟེ། གནས་པ་མེད་པའི་ཚུལ་གྱིས་གནས་པར་འགྱུར་རོ། །ཞེས་པའི་ བར་གསུངས། དེའི་དོན་འཆད་
པ་ལ། ས་བཅུ་དག་ལས་བརྩམས་ནས་ནི། །མི་གནས་རྒྱས་པར་བསྟན་པ་ཡིས། །ཆོས་ཀྱི་མཆོག་
ཏུ་འགྱུར་བཤད་དེ། །ཅིའི་ཕྱིར་ཞེ་ན་སངས་རྒྱས་ཀྱིས། །མཁྱེན་ནས་ཆོས་རྣམས་མ་གཟིགས་ཕྱིར།།
ཞེས་དང༌། གང་གི་ཕྱིར་དེ་བཞིན་གཤེགས་པས་བྱང་ཆུབ་མངོན་པར་ རྫོགས་པར་སངས་རྒྱས་ནས་ཆོས་
རྣམས་མ་གཟི གས་པ་ཞེས་བྱ་བ་ཚད་མའི་སྐྱེས་བུ་མ་དམིགས་པའི་གཏན་ཚིགས་ཀྱི་འཐད་པས། ས་རབ་
ཏུ་དགའ་བ་ལ་སོགས་པ་ལ་མི་གནས་པ་རྒྱས་པར་ཇི་སྐད་དུ་བསྟན་པ་ཞེས་བྱ་བའི་རྣམ་པ་དེ་རྣམས་ཀྱིས་་་་
གོ་རིམ་བཞིན་དུ་བདེན་པའི་དམིགས་པ་ལ་ངེས་པར་འབྱེད་པའི་ཆ་དང་མཐུན་པ་སྐྱེའོ། །ཞེས་བྱ་བ་
ཡིན་ནོ། །ཞེས་གསུངས།
གཞུང་དོན་ནི། ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་ཆོས་ཅན། ཁྱོད་
ལ་དུ་མར་ཡོད་དེ། ཁྱོད་ལ་ཉན་ཐོས་ཀྱི་རྟོགས་རིགས་སུ་གནས་པའི་ཐེག་ཆེན་གྱི་སྦྱོར་ལམ་དྲོད་སོགས་
བཞི་ཡོད་པའི་ཕྱིར། དེས་ན། ཉན་ཐོས་ཀྱི་རྟོ གས་རིགས་སུ་གནས་པའི་ཐེག་ཆེན་གྱི་དོན་མངོན་རྟོགས་
དེ། ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་གྱི་མཚན་ཉིད། དེ་ལ་དབྱེ་ན་
བ ཞིར་ཡོད། ཁོ་ན་རེ། ཉོན་སྒྲིབ་སྤངས་པའི་ སྤངས་པ་དོན་དུ་གཉེར་བའི་ཐེག་ཆེན་སྦྱོར་ལམ་ཆོས་
ཅན༑ མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། དེ་ཆོས་ཅན། ཉན་ཐོས་ཀྱི་ཤེས་
རབ་ཀྱི་རྟོ གས་རིགས་སུ་གནས་པར་ཐལ། འདོད་པའི་ཕྱིར། འདོད་མི་ནུས་ཏེ། ཉན་ཐོས་ཀྱི་ཐབས་
ཀྱི་རྟོགས་རིགས་སུ་གནས་པའི་ ཕྱིར་ཟེར་ན། བྱང་སེམས་སྦྱོར་ལམ་པའི་རྒྱུད་ཀྱི་འཁོར་བ་མཐའ་དག་
སྡུག་བསྔལ་གྱི་རང་བཞིན་ཅན་དུ་སྒོམ་པའི་བློ་ཆོས་ཅན། དེར་ཐལ། དེའི་ཕྱིར། དེ་དེར་ཐལ། དེའི་
རྒྱུད་ཀྱི་ཐར་པ་དོན་གཉེར་གྱི་བློ་དེ་ཉན་ཐོས་ཀྱི་ཐབས་ཀྱི་རྟོགས་རིགས་སུ་གནས་པའི་ཕྱིར། འདོད་མི་
ནུས་ཏེ། དེའི་རྒྱུད་ཀྱི་འཁོར་བ་མཐའ་དག་སྡུག་བསྔལ་གྱི་རང་བཞིན་ཅན་དུ་རྟོགས་པའི་བློ་དེ་ཉན་
ཐོས་ཀྱི་ཤེས་རབ་ཀྱི་རྟོ གས་རིགས་སུ་གནས་པའི་ཕྱིར་ཏེ། དེའི་རྒྱུད་ཀྱི་སྡུག་བསྔལ་བདེན་པ་རྟོགས་པའི་
བློ་དེ་ཉན་ཐོས་ཀྱི་ཤེས་རབ་ཀྱི་རྟོགས་རིགས་སུ་གནས་པའི་ཕྱིར་ཏེ། དེའི་རྒྱུད་ཀྱི་བདེན་བཞི་མི་རྟག་
སོགས་བཅུ་དྲུག་རྟོ གས་པའི་བློ་དེ་དེར་གནས་པའི་ཕྱིར། །
ཁོ་ན་རེ། བྱང་སེམས་སྦྱོར་ལམ་ པའི་རྒྱུད་ཀྱི་སྟོང་ཉིད་དོན་སྤྱིའི་ཚུལ་གྱིས་རྟོ གས་པའི་བློ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར་ཏེ། ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་གང་ཞིག་
550



ངེས་འབྱེད་ཆ་མཐུན་ཡིན་པའི་ཕྱིར་ན་མ་ཁྱབ། རྣམ་མཁྱེན་ཆོས་ཅན། ཉན་ཐོས་ཀྱི་ལམ་ཤེས་པའི་
ལམ་ཤེས་ཡིན་པར་ཐལ། ཉན་ཐོས་ཀྱི་ལམ་ཤེས་པ་གང་ཞིག ལམ་ཤེས་ཡིན་པའི་ཕྱིར། ཁྱབ་པ་
འགྲིག ཁོ་ན་རེ། དེ་ཆོས་ཅན། དེར་ཐལ། འཕ གས་པ་ཉན་ཐོས་ལམ་ ལ་ནི། ཞེས་སོགས་ཀྱི་
སྐབས་ནས་དངོས་སུ་བསྟན་པའི་ཐེག་ཆེན་གྱི་ངེས་འབྱེད་ཆ་མཐུན་ཡིན་པའི་ཕྱིར། ཁྱབ་སྟེ། གཞུང་
དེས་ཉན་ཐོས་ཀྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་བསྟན་པའི་ཕྱིར་ན་མ་ཁྱབ་བོ། །
གསུམ་པ།
རང་རྒྱལ་གྱི་ལམ་ཤེས་པའི་ལམ་ཤེས་བཤད་པ།
གཉིས་པ་རང་རྒྱལ་གྱི་ལམ་ཤེས་པའི་ལམ་ཤེས་འཆད་པ་ལ། བགྲོད་པ་པོ་རྟེན་གྱི་ཁྱད་པར་དང༌།
བགྲོད་པར་བྱ་བ་ལམ་གྱི་ངོ་བོ་དང༌། དེའི་རྒྱུ་ངེས་འབྱེད་ཆ་མཐུན་དང་གསུམ་ལས། དང་པོ་ལ།
ཁྱད་པར་དངོས་དང༌། རྩོད་པ་སྤོང་བའོ། །དང་པོ་ལ། མཚམས་སྦྱར་བ་དང་། རྩ་བ་དང་། འགྲེལ་
པ་གསུམ་ལས། དང་པོ་ནི། ལུས་རྣམ་གཞག་གི་གོ་རིམ་དང་བསྟུན་ན་ཉན་ཐོས་ཀྱི་ལམ་ཤེས་པའི་ལམ་
ཤེས་ཀྱི་མཇུག་དེ་མ་ཐག་ཏུ་རང་རྒྱལ་གྱི་ལམ་ཤེས་པའི་ལམ་ཤེས་འཆད་རིགས་པ་ལ། དེ་ལྟར་མི་འཆད་
པར་རང་རྒྱལ་གྱི་ལམ་གྱི་ཁྱད་པར་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། ཉན་ཐོས་
ཀྱི་ལམ་དང་རང་རྒྱལ་གྱི་ལམ་གཉིས་ལ་ཁྱད་པར་ཡོད་དམ་མེད། མེད་ན་ལོགས་སུ་འཆད་མི་རིགས་པར་
འགྱུར་ལ། ཡོད་ན་ཁྱད་པར་དེ་ཇི་ལྟ་བུ་ཞེ་ན། དེ་ཉན་ཐོས་ཀྱི་ལམ་ལས་ཁྱད་པར་དུ་མའི་སྒོ་ནས་ཁྱད་
པར་དུ་འཕགས་པའི་ཕྱིར། ཞེས་མཚམས་སྦྱོར་བ་ལ། ཉན་ཐོས་ཀྱི་ལམ་གྱི་མཇུག་ཐོགས་སུ་རང་སངས་
རྒྱས་ཀྱི་ལམ་བརྗོད་པར་རིགས་མོད་ཀྱི། ཉན་ཐོས་རྣམས་ལས་དེ་དག་ཇི་ལྟར་ཁྱད་པར་དུ་འཕགས་ན་
གང་གིས་ན་དེ་དག་གི་ལམ་ གཞན་ཡིན་སྙམ་པའི་དོགས་པ་བསུ་བར་རེ་ཞིག་ཁྱད་ཞུགས་པ་ཉིད་སྒྲུབ་པ།
ཞེས་གསུངས།
གཉིས་པ་ལ། མདོ་ལས་གསུངས་ཚུལ་དང་། དེ་ཉིད་རྩ་བས་འཆད་ཚུལ་གཉིས་ལས། དང་
པོ་ནི། གོང་དུ་སྦྱོར་ལམ་གྱི་སྐབས་སུ་ཆོས་རྣམས་ལ་གནས་པ་དང་མི་གནས་པ་དང་བྲལ་བ་ཡུམ་ལ་
གནས་པར་ གསུངས་པ་ལས་འཕྲོས་ཏེ། དེ་ནས་ཡང་འཁོར་དེ་རྣམས་ལས་ལྷའི་བུ་ཁ་ཅིག་འདི་སྙམ་དུ་
551



སེམས་པར་ གྱུར་ཏེ་གང་གནོད་སྦྱིན་རྣམས་ཀྱི་སྐད་དང༌། ཞེས་སོགས་ཀྱིས་འཆད། གཉིས་པ་ལ། མདོ་
དེ་དག་གི་དོན་འཆད་པ་ལ། རང་བྱུང་བདག་ཉིད་རྟོགས་པའི་ ཕྱིར། །ཞེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། ལུང་ལས། ཉན་ཐོས་རྣམས་ནི་གཞན་
གྱིས་བསྟན་པ་ལ་བལྟོས་ནས་ཞེས་སོགས་གསུངས། འདི་ལ་ཡང་ལམ་བགྲོད་པའི་ཁྱད་པར་དང༌ ། ཆོས་
སྟོན་པའི་ཁྱབ་པར་ གཉིས་ལས། དང་ པོ་དེ་སྟོན་པ་ལ། མདོ་ལས། དེ་ནས་ཡང་འཁོར་དེ་རྣམས་
ལས། ལྷའི་བུ་ཁ་ཅིག་འདི་སྙམ་དུ་སེམས་པར་ གྱུར་ཏེ་གང་གནོད་སྦྱིན་རྣམས་ཀྱི་སྐད་དང༌། གནོད་
སྦྱིན་རྣམས་ཀྱི་ཚིག་དང༌ ། གནོད་སྦྱིན་རྣམས་ཀྱིས་སྨྲས་པ་དང༌ ། གནོད་སྦྱིན་རྣམས་ཀྱིས་བསྙད་པར་
གྱུར་པ་གང་ཡིན་པ་དེ་དག་ནི་སྨྲས་པར་ གྱུར་ན་ཤེས་པར་རུང་གི་ འ ཕགས་པ་རབ་འབྱོར་གྱིས་ཤེར་
ཕྱིན་འཆད་པ་དང༌། རབ་ཏུ་བརྗོད་པ་དང༌། སྟོན་པ་དང་། ཉེ་བར་སྟོན་པ་ནི་ཤེས་པར་ མི་རུང་ངོ་
སྙམ་པ་དང༌། དེ་ནས་འཕ གས་པ་རབ་འབྱོར་གྱིས་ལྷའི་བུ་དེ་དག་གི་སེམས་ཀྱི་རྟོག་པ་སེམས་ཀྱིས་རིག་
ནས། ལྷའི་བུ་དག་སྨྲས་པར་ གྱུར་ན་ཤེས་པར་མི་རུང་ངམ། ལྷའི་བུ་དག་གིས་སྨྲས་པ་ཤེས་པར་ མི་རུང་
ངོ༌། །རབ་འབྱོར་གྱིས་སྨྲས་པ། ལྷའི་བུ་དག་གང་ཡི་གེ་གཅིག་ཀྱང་བརྗོད་དུ་མེད་དེ་གང་བརྗོད་དུ་
མི་རུང་བ་དེ་ནི་ཐོས་པར་མི་རུང་ངོ༌། །གང་ཐོས་པར་མི་རུང་བ་དེ་ནི་ཤེས་པར་མི་རུང་ངོ༌། །ཞེས་
གསུངས། དེ་ཡང་མདོ་ཚན་དང་ པོ་དེས་ཤེས་པ་ཟབ་པ་དེ་བསྟན་ནས། ཡི་གེ་གཅིག་ཀྱང་ཞེས་སོགས་
ཀྱིས་མ་བརྗོད་པ་ཟབ་པ་དེ་བསྟན། དེའི་དོན་འཆད་པ་ལ། རང་བྱུང་བདག་ཉིད་རྟོགས་པའི་ཕྱིར། །
གཞན་གྱིས་བསྟན་ཡང་མི་དགོས་ལ། །ཞེས་དང༌། ལུང་ལས། ཉན་ཐོས་རྣམས་ནི་གཞན་གྱིས་བསྟན་
པ་ལ་བལྟོས་ནས་རང་གི་བྱང་ཆུབ་རྟོགས་པར་འགྱུར་ལ། གཞན་དག་ཀྱང་བརྗོད་པ་དང་བཅས་པའི་
ཆོས་བསྟན་པས་དགེ་བ་ལ་འཇུག་པར་བྱེད་དོ་ཞེས་འབྱུང་ངོ༌། །རང་སངས་རྒྱས་རྣམས་ནི་སྔོན་ཐོས་
པ་ལ་སོགས་པ་མངོན་པར་འདུ་བྱས་པས། གཞན་གྱིས་བསྟན་པ་ལ་མི་ལྟོས་པར་བདག་ཉིད་ཀྱིས་རང་
གི་བྱང་ཆུབ་མངོན་པར་རྟོགས་པར་འགྱུར་ཏེ། དེའི་ཕྱིར་དེ་དག་ལ་སངས་རྒྱས་ལ་སོགས་པས་བསྟན་
མི་དགོས་སོ་ཞེས་བྱ་བ་ནི་ཁྱད་ཞུགས་པ་ཉིད་གཅིག་ཡིན་ནོ། །ཞེས་གསུངས། །
གཉིས་པ་ཆོས་སྟོན་པའི་ཁྱད་པར་སྟོན་པ་ལ། དེ་ནས་ལྷའི་བུ་དེ་དག་འདི་སྙམ་དུ་སེམས་པར་གྱུར་
ཏེ། ཀྱེ་མ་གནས་བརྟན་འཕ གས་པ་རབ་འབྱོར་འདི་ནི་ཤེར་ཕྱིན་གསལ་བར་བྱེད་ པ་སྟེ། །
ཀྱང་ཤིན་ཏུ་ཟབ་པར་བྱེད། ཕྲ་བ་བས་ཀྱང་ཤིན་ཏུ་ཕྲ་བ་སྟོན་པར་བྱེད་པའོ། །ཞེས་གསུངས། དེའི་
དོན་འཆད་པ་ལ། བསེ་རུ་ལྟ་བུའི་ཡེ་ཤེས་ནི། །ཟབ་པ་ཉིད་དུ་མངོན་པར་བརྗོད། །ཅེས་དང༌ །
།
ཟོ ག་པ་བས་
552



M ་ལN
སྒྲར་བ རྗོད་པའི་ཆོས་བསྟན་པའི་སྒོ་ནས་ཉན་པ་པོ་རྣམས་ཀྱིས་འཆད་པ་པོའི་ཤེས་པའི་ རྩལ་རྟོགས་པར་་་
བྱེད་ན། དེ་དག་ནི་རང་གི་ཐོབ་པའི་ཡེ་ཤེས་ལ་སོགས་པའི་མཐུས་སྒྲ་མེད་པའི་ཆོས་བསྟན་པས། གཞན་
དག་དགེ་བ་བཅུ་ལ་སོ གས་པ་ལ་འཇུག་པར་བྱེད་དེ། དེའི་ཕྱིར་དེ་དག་གི་ཡེ་ཤེས་མི་རྟོགས་པ་ཉིད་ནི་
ཁྱད་ཞུགས་པ་གཉིས་པ་ཡིན་ནོ། །ཞེས་གསུངས། །
དེ་ཡང་མདོ་ཚན་དང་པོའི་དོན་མཉམ་གཞག་ཏུ་བརྗོད་པའི་ཡུལ་མ་ཡིན་ པའི་དོན་རྟོགས་པ་ནི་ཤེས་་
པ་ཟབ་པ་སྟེ་རང་ལ་གཞན་གྱིས་བསྟན་མི་དགོས་པ་དང༌། གཉིས་པའི་དོན་རྗེས་ཐོབ་ཏུ་ངག་གི་འབྲས་
རྟ གས་ལས་ གཞན་གྱིས་མི་རྟོགས་པ་ནི་མ་བརྗོད་པ་ཟབ་པ་སྟེ། རྩ་བའི་ཡང་སྒྲས་བསྡུས་པ་རང་གིས་
གཞན་ལ་བསྟན་མི་དགོས་པའོ། །ཟབ་པ་དེ་གཉིས་དང་ལྡན་པའི་བསེ་རུ་ལྟ་བུའི་རང་རྒྱལ་གྱི་ཡེ་ཤེས་
ནི་ཟབ་པ་ཡིན་ནོ། །མདོ་ཚན་གསུམ་པའི་དོན་ནི། ཟབ་པ་ནི་ཉན་ཐོས་ཀྱི་ཡེ་ཤེས་ཡིན་ཏེ། གཞན་
གྱིས་བསྟན་པའི་སྒྲ་ལས་བདེན་བཞི་རྣམ་པ་བཅུ་དྲུག་རྟོགས་པའི་ཕྱིར། དེ་བས་ཟབ་པ་ནི་རང་རྒྱལ་གྱི་
ཡེ་ཤེས་ལ་བྱ་སྟེ། རང་གི་རྟོགས་པའི་རྐྱེན་འདི་ཙམ་གྱིས་ཁྱད་པར་དུ་བྱས་པའི་ཕྱིར། ཕྲ་བ་ནི་ཉན་
ཐོས་ཀྱི་ཡེ་ཤེས་ལ་བྱ་སྟེ། ཉོན་སྒྲིབ་ཙམ་སྤངས་པའི་འབྲས་བུ་ཉིད་ཡིན་པའི་ཕྱིར། དེ་བས་ཕྲ་བ་ནི་
རང་རྒྱལ་དགྲ་བཅོམ་པའི་ཡེ་ཤེས་ལ་བྱ་སྟེ། གཟུགས་ཕྱི་རོལ་དོན་དུ་འཛིན་པའི་རྟོག་པ་སྤངས་པའི་ཕྱིར།
བརྒྱད་སྟོང་པར། རིང་བ་བས་ཀྱང་ཆེས་རིང་བ། ཞེས་འབྱུང་བས། དེ་ལ་རིང་བ་ནི་མུ་སྟེགས་ཀྱི་
སྤྱོད་ཡུལ་དུ་མ་གྱུར་ པའི་ ཕྱིར་ཉན་ཐོས་ཀྱི་ཡེ་ཤེས་དང་། དེ་ལས་ཆེས་རིང་བ་ནི་ཉན་ཐོས་ཀྱི་ཡུལ་མ་
ཡིན་ པས་ རང་རྒྱལ་གྱི་ཡེ་ཤེས་སོ། །
འདིའི་སྐབས་སུ། སྤྱི་དོན་དང༌ ། གཞུང་དོན་གཉིས་ལས། དང་ པོ་ལ། རིགས་ཀྱི་ཁྱད་པར་
དང༌། ལམ་བགྲོད་པའི་ཁྱད་པར་དང༌། ཡང་དག་པར་འགྲུབ་པའི་ཁྱད་པར། ཚོགས་གསོག་ཚུལ་
གྱི་ཁྱད་པར། གནས་པའི་ཁྱད་པར། རྒྱུ་བའི་ཁྱད་པར། སྒྲ་བཤད་པ་དང་བདུན་ལས། དང་ པོ་
ནི། བསེ་རུ་ལྟ་བུའི་རང་རྒྱལ་ཆོས་ཅན། ཁྱད་པར་གསུམ་དང་ལྡན་ཏེ། ཉོན་མོངས་ཤས་ཆུང་བས་
འདུ་འཛི་ལ་མི་དགའ་བར་རང་ཉིད་གཅིག་པུ་ལ་དགའ་བ་དང་། བྱང་ཆུབ་སེམས་དཔའ་ལ་བལྟོས་ཏེ་
སྙིང་རྗེས་ཆུང་བས་གཞན་དོན་རྒྱུ་ཆེན་པོ་ལ་མི་འཇུག་པར་སེམས་ལས་ཆུང་ངུར་གནས་པ་དང༌། དབང་
པོ་འབྲིང་དུ་གྱུར་ཅིང་ང་རྒྱལ་སྤྱོད་པ་ཅན་ཏེ་སློབ་དཔོན་གཞན་ལ་ལྟོས་མེད་དུ་རང་གི་བྱང་ཆུབ་མངོན་དུ་་
བྱེད་ པའི་ ཁྱད་ཆོས་གསུམ་དང་ ལྡན་པའི་ཕྱིར།
གཉིས་པ་ནི། བསེ་རུ་ལྟ་བུའི་རང་རྒྱལ་གྱི་ལམ་ལ་སློབ་ཚུལ་ཡོད་དེ། རང་སངས་རྒྱུས་ཀྱི་རིགས་
553



ལ་གནས་ནས་བསྐལ་པ་བརྒྱར་སངས་རྒྱུས་འབྱུང་བ་མཉེས་པར་བྱས་ནས། རང་བྱང་ཆུབ་ཏུ་རྒྱུད་སྨིན་
པར་བྱེད་ཅིང༌། ཕྱིས་རང་གི་བྱང་ཆུབ་ཐོབ་པར་བྱ་བའི་ཕྱིར་མཁས་པར་བྱ་བའི་དངོས་པོ་དྲུག་ལ་མཁས་
པར་བྱེད་པའི་ཕྱིར། དངོས་པོ་དྲུག་ཡོད་དེ། ཕུང་པོ་དང༌། ཁམས་དང༌། སྐྱེ་མཆེད་དང༌ ། རྟེན་
འབྲེལ་དང༌ ། གནས་དང་ གནས་མ་ ཡིན་པ་དང༌། བདེན་པ་ལ་མཁས་པ་རྣམས་སུ་ཡོད་པའི་ཕྱིར། །
སྦྱོར་བ་སྔོན་དུ་བ ཏང་ལ་འབྲས་བུ་སྔོན་དུ་མ་བཏང་བའི་ཚོགས་སྤྱོད་ཀྱི་རང་རྒྱལ་ལམ་ལ་སློབ་ཚུལ་ཡོད་དེ།
སངས་རྒྱས་འབྱུང་བ་མཉེས་པར་ བྱས་ཤིང༌། སྐྱེས་བུ་དམ་པ་ལ་བརྟེན་ནས་ཆོས་ཉན་པ་དང་ཚུལ་བཞིན་
ཡིད་ལ་བྱས་པ་ལ་བརྟེན་ནས། སྔོན་མངོན་དུ་མ་བྱས་པའི་སྦྱོར་ལམ་དང་ པོ་གསུམ་རང་རྒྱུད་ལ་སྐྱེད་
པར་བྱེད་ཅིང་ཆོས་མངོན་པར་རྟོ གས་པའམ། དགེ་སྦྱོར་ཚུལ་གྱི་འབྲས་བུ་ཚེ་དེ་ལ་མངོན་དུ་བྱེད་མི་
ནུས་པས། ཕྱིས་དེ་ཉིད་ཐོབ་པར་བྱ་བའི་ཕྱིར་མཁས་པར་བྱ་བའི་དངོས་པོ་དྲུག་ལ་མཁས་པར་བྱེད་ པའི་
ཕྱིར། སྦྱོར་བ་དང་འབྲས་བུ་གཉིས་ཀ་སྔོན་དུ་བཏང་བའི་ཚོགས་སྤྱོད་ཀྱི་རང་རྒྱལ་གྱི་ལམ་ལ་སློབ་ཚུལ་
ཡོད་དེ། སངས་རྒྱས་འབྱུང་བ་མཉེས་པར་བྱས་ཤིང་། སྐྱེས་བུ་དམ་ པ་ལ་བརྟེན་ནས་དམ་པའི་ཆོས་
ཉན་པ་དང་ཚུལ་བཞིན་ཡིད་ལ་བྱས་པ་ལ་བརྟེན་ནས་ཆོས་མངོན་པར་རྟོགས་པར་བྱེད་ཅིང་དགེ་སྦྱོང་ཚུལ་
གྱི་འབྲས་བུ་ནི་འཐོབ་ལ། དགྲ་བཅོམ་པ་ནི་ཐོབ་མི་ནུས་པས། འདས་ལམ་ གྱི་སྟོབས་ཀྱིས་ཕྱིས་དེ་ཉིད་
ཐོབ་པར་བྱ་བའི་ཕྱིར་དུ་མཁས་པར་བྱ་བའི་དངོས་པོ་དྲུག་ལ་མཁས་པར་བྱེད་པ་ཡིན་ པའི་ཕྱིར། དེ་ཡང་
གསུམ་པོ་དེ་རང་རྒྱལ་གྱི་རིགས་ལ་གནས་ནས་སངས་རྒྱས་འབྱུང་བ་མཉེས་པར་བྱས་ནས་རང་བྱང་ཆུབ་ཏུ་
རྒྱུད་སྨིན་པར་བྱེད་ཅིང་ཚོགས་ལམ་མན་ཆད་ཀྱི་ རྟོ གས་པ་ལ་གནས་ཤིང་སྲིད་པ་ཐ་མའི་ཚེ་སྦྱོར་ལམ་དྲོད་་་
ནས་རང་བྱང་ཆུབ་ཀྱི་བར་སྟན་ཐོག་གཅིག་ལ་མངོན་དུ་བྱེད་པ་དང༌། སྐྱེ་བ་གཅིག་ཐོགས་ཀྱི་ཚེ་བཟོད་
པ་འབྲིང་མན་ཆད་ཀྱི་རྟོགས་པ་ལ་གནས་ཤིང་དེའི་ཕྱི་མ་ལ་ལམ་ལྷག་མ་མངོན་དུ་བྱེད་པ་དང༌། དེའི་
ཚེ་དགེ་སྦྱོང་ཚུལ་གྱིས་འབྲས་བུ་ལ་གནས་ཤིང་དེའི་ཕྱི་མ་ལ་ལམ་ལྷག་མ་མངོན་དུ་བྱེད་པར་ཀུན་བཏུས་་་་་
ལས་བཤད་དོ།།
གསུམ་པ་ནི། ལམ་གསུམ་པོ་དེ་ལ་བསླབས་པས་འབྲས་བུ་འགྲུབ་ཚུལ་ལ་གསུམ་ལས། ལམ་
དང་ པོ་འགྲུབ་ཚུལ་ཡོད་དེ། སྔར་བཤད་པ་ལྟར་ལམ་བསྒོམས་པ་ལ་བརྟེན་ནས་སངས་རྒྱས་མི་འབྱུང་བ་
ན་སློབ་དཔོན་མེད་པར་བྱང་ཕྱོགས་སོ་བདུན་བསྒོམས་པ་ལ་བརྟེན་ནས་ཆོས་མངོན་པར་རྟོགས་པར་བྱེད་་་
ཅིང་དགྲ་བཅོམ་པ་ཐོབ་པར་བྱེད་པའི་ཕྱིར། ལམ་ཕྱི་མ་གཉིས་འགྲུབ་ཚུལ་ཡོད་དེ། སྔར་བཤད་པ་
ལྟར་ལམ་བསྒོམས་པ་ལ་བརྟེན་ནས་སངས་རྒྱས་མི་འབྱུང་བ་ན་སློབ་དཔོན་མེད་པར་བྱང་ཕྱོགས་སོ་བདུ ན་་
554



བསྒོམས་པ་ལ་བརྟེན་ནས་ཆོས་མངོན་པར་རྟོགས་པར་བྱེད་ཅིང་དགྲ་བཅོམ་པའི་ བར་དང༌། འབྲས་བུ་
ལྷག་མ་ནས་དགྲ་བཅོམ་པའི་ བར་དུ་རིམ་བཞིན་ཐོབ་པར་བྱེད་པའི་ཕྱིར།
བཞི་པ་ནི། བསེ་རུ་ལྟ་བུའི་རང་རྒྱལ་གྱིས་ཚོ གས་ གསོག་ཚུལ་གྱི་ཁྱད་པར་ཡོད་དེ། དེས་བསྐལ་
ཆེན་བརྒྱར་ཚོ གས་གསོག་དགོས་པའི་ཕྱིར་ཏེ། མཛོད་ལས། བསེ་རུ་བསྐལ་པ་བརྒྱ་ཡི་རྒྱུས། །ཞེས་
དང༌། དེའི་འགྲེལ་པར། བསྐལ་པ་ཆེན་པོ་བརྒྱར་བྱང་ཆུབ་ཀྱི་ཚོགས་དག་ལ་སྤྱད་པས་བསེ་རུ་ལྟ་བུར་
འགྱུར་རོ། །ཞེས་གསུངས་པའི་ཕྱིར། ཁ་ཅིག བསེ་རུ་ལྟ་བུའི་རང་རྒྱལ་གྱིས་བསྐལ་ཆེན་བརྒྱར་
ཚོགས་གསོག་དགོས་པ་དང༌། ཚོགས་སྤྱོད་ཆེན་པོས་བསྐལ་ཆེན་བརྒྱའི་སུམ་ཉིས་དང༌། ཚོགས་སྤྱོད་
ཆུང་ངུའི་རང་རྒྱལ་གྱིས་བསྐལ་ཆེན་བརྒྱའི་སུམ་གཅིག་ལ་ཚོགས་གསོག་དགོས་ཟེར་བ་ལ། ལེགས་བཤད་
གསེར་གྱི་ཕྲེང་བར་དེ་བཀག་ནས། རང་རྒྱལ་གསུམ་ཚོགས་གསོག་ཚུལ་དུས་མཚུངས་པར་བཤད་ཀྱང་།
ཚོགས་སྤྱོད་ཀྱི་རང་རྒྱལ་ལ་མཐའ་གཅིག་ཏུ་མ་ངེས་ཏེ། ཚེ་ཕྱི་མ་དེ་ཉིད་ལ་རང་རྒྱལ་དགྲ་བཅོམ་པའི་
འབྲས་བུ་མངོན་དུ་བྱེད་པར་ངེས་པའི་སྤང་བྱ་ཅིག་ཅར་བའི་རྒྱུན་ཞུགས་ཡོད་ པའི་ཕྱིར་ཏེ། ཀུན་བ ཏུས་
ལས། སངས་རྒྱས་འབྱུང་བ་མེད་ན་རང་རྒྱལ་བར་འགྱུར་རོ། །ཞེས་གསུངས་པའི་ཕྱིར། ཁ་ཅིག
ཉན་ཐོས་དགྲ་བཅོམ་པ་རང་རྒྱལ་ལམ་དུ་འཇུག་པ་ཡོད་ཟེར་བ་མི་འཐད་དེ། རྩ་བ་ཤེས་རབ་ལས། རྫོགས་
སངས་རྒྱས་རྣམས་མ་བྱུང་ཞིང༌། །ཉན་ཐོས་རྣམས་ ཀྱང་ཟད་པ་ན། །རང་སངས་རྒྱས་ཀྱི་ཡེ་ཤེས་ནི།།
རྟེན་པ་མེད་པར་རབ་ཏུ་སྐྱེ། །ཞེས་གསུངས་པ་མི་འཐད་པར་ཐལ། ཉན་ཐོས་དགྲ་བཅོམ་པ་ཚེ་དེ་
ལ་རང་རྒྱལ་ལམ་དུ་འཇུག་པ་ཡོད་ པའི་ཕྱིར་ཏེ། དེ་དེར་འཇུག་པ་ཡོད་པ་གང་ཞིག དེ་ཚེ་འཕོས་
ནས་དེར་འཇུག་པ་མེད་པའི་ ཕྱིར་ཏེ། ཉན་ཐོས་དགྲ་བཅོམ་པ་ལས་ཉོན་གྱི་དབང་གིས་འཁོར་བར་སྐྱེ་
བ་ལེན་པ་མེད་པའི་ཕྱིར། ཁ་ཅིག ཉན་ཐོས་དགྲ་བཅོམ་པའི་རྟོ གས་པ་སྔོན་དུ་སོང་བའི་བསེ་རུ་ལྟ་
བུའི་རང་རྒྱལ་ཡོད་ཟེར་བ་མི་འཐད་དེ། ཉན་ཐོས་ཀྱི་རྟོགས་པ་སྔོན་དུ་སོང་བའི་རང་རྒྱལ་ཡིན་ན། ཚོགས་
སྤྱོད་ཀྱི་རང་རྒྱལ་ཡིན་དགོས་པའི་ཕྱིར་ཏེ། མཛོད་འགྲེལ་ལས། རང་སངས་རྒྱས་ནི་རྣམ་པ་གཉིས་ཏེ།
ཚོགས་ཤིང་སྤྱོད་པ་དང༌། བསེ་རུ་ལྟ་བུའོ། །དེ་ལ་ཚོགས་ཤིང་སྤྱོད་པ་ནི་ཉན་ཐོས་ཀྱི་རིགས་སུ་ གྱུར་
པ་སྔོན་དུ་འགྲོ་བའི་རང་རྒྱལ་བ་རྣམས་སོ། །ཞེས་གསུངས་པའི་ཕྱིར། གཞན་ཡང་། དེ་མི་འཐད་
དེ། ཉན་ཐོས་དགྲ་བཅོམ་རང་རྒྱལ་ལམ་དུ་འཇུག་པ་མེད་པའི་ཕྱིར་ཏེ། ཕྱིར་མི་འོང་དེར་འཇུག་པ་
མེད་ པའི་ ཕྱིར་ཏེ། མཛོད་ཀྱི་འགྲེལ་བཤད་ལས། གང་གིས་རྒྱུན་དུ་ཞུགས་པ་དང༌། ཕྱིར་འོང་བའི་
འབྲས་བུ་བསྐྱེད་པ་ལ་བདག་ཉིད་ཀྱིས་འདིར་དགྲ་བཅོམ་པ་ཉིད་ཐོབ་པར་འགྱུར་བ་དེ་དག་ནི་ཚོགས་ཤིང་
555



སྤྱོད་པ་ཡིན་ལ། ཞེས་གསུངས་པའི་ཕྱིར།
ལྔ་པ་ལ། ཐུགས་ཀྱི་གནས་པ་དང༌། སྐུའི་གནས་པ་གཉིས་ལས། དང་པོ་ནི། རང་སངས་
རྒྱུས་གསུམ་ག་ཆོས་ཟབ་མོ་ལ་མོས་པ་དང༌། རྟེན་འབྲེལ་ཟབ་མོ་ལ་སོ་སོར་རྟོ གས་པ་ལྷུར་ལེན་པ་དང་།
རྣམ་ཐར་སྒོ་གསུམ་ཡིད་ལ་བྱེད་ཅིང་གནས་པ་ཡིན་ནོ། །གཉིས་པ་ནི། བསེ་རུ་ལྟ་བུའི་རང་རྒྱལ་གཅིག
པུར་གནས་ཤིང༌། ཚོགས་སྤྱོད་ཀྱི་རང་རྒྱལ་གྲོགས་དང་བཅས་ཏེ་གནས་པ་ཡིན་ནོ།།
དྲུག་པ་རང་རྒྱལ་རྣམས་གྲོང་དང་གྲོང་ཁྱེར་དུ་རྒྱུ་ཞིང་གནས་པའི་ཚེ། ལུས་ཤིན་ཏུ་སྲུང་བ་དང༌།
དབང་པོ་རྣམས་ཤིན་ཏུ་བསྡམས་པ་དང༌། དྲན་པ་ལ་ཤིན་ཏུ་གནས་ཤིང་གྲོང་ཁྱེར་སོགས་སུ་བསོད་
སྙོམས་ལ་རྒྱུ་ཞིང་རྫུ་འཕྲུལ་བསྟན་ཏེ། གདུལ་བྱ་རྣམས་སྨིན་གྲོལ་ལ་འགོད་པར་མཛད་དོ།།
བདུན་པ་ལ། སྤྱིའི་སྒྲ་བཤད་ནི། སློབ་དཔོན་གཞན་གྱི་གདམས་ངག་ལ་ལྟོས་མེད་དུ་རང་ཉིད་
གཅིག་པུའི་དོན་དུ་སངས་རྒྱུས་པ་སྟེ། དགྲ་བཅོམ་པའི་འབྲས་བུ་ཐོབ་པར་བྱེད་ པའི་རྒྱུ་མཚན་གྱིས་རང་
སངས་རྒྱས་ཞེས་བྱ་སྟེ། མདོ་ལས། ལུང་མེད་པར་བདག་གཅིག་པུའི་ཕྱིར་སངས་རྒྱས་པས་རང་སངས་
རྒྱས་ཏེ། ཞེས་གསུངས་པའི་ཕྱིར། བསེ་རུའི་རྭ་ལྟ་བུར་གཅིག་པུར་གནས་པས་ན། བསེ་རུ་ལྟ་བུ་
ཞེས་བྱ་སྟེ། མཛོད་ཀྱི་འགྲེལ་བཤད་ལས། བསེ་རུ་ལྟ་བུ་ཡིན་ཞེས་བྱ་བ་ནི། ཇི་ལྟར་བསེ་རུ་དག་
གཉིས་མེད་པ་དེ་བཞིན་དུ་དེ་དག་ཀྱང་ཁྱིམ་པ་དང་རབ་ཏུ་བྱུང་བ་རྣམས་དང༌། རང་སངས་རྒྱས་གཞན་
དག་དང་མ་འདྲེས་པར་གནས་པས་ན་བསེ་རུ་ལྟ་བུ་རྣམས་ཞེས་བྱའོ། །ཞེས་གསུངས་པའི་ཕྱིར། གྲོགས་
དང་ ལྷན་ཅིག་ཏུ་སྤྱོད་པས་ན། ཚོགས་ཤིང་སྤྱོད་པ་ཞེས་བྱའོ།།
གཉིས་པ་གཞུང་དོན་ནི། རང་རྒྱལ་དགྲ་བཅོམ་པ་ཆོས་ཅན། ཉན་ཐོས་ལས་ལམ་བགྲོད་ཚུལ་
གྱི་སྒོ་ནས་ཁྱད་པར་དུ་འཕགས་ཏེ། སྲིད་པ་ཐ་མའི་ཚེ་སློབ་དཔོན་གཞན་གྱི་གདམས་ངག་ལ་མི་ལྟོས་
པར་འདོད་པའི་རྟེན་ལ་རང་གི་བྱང་ཆུབ་མངོན་དུ་བྱེད་པར་ངེས་པའི་གང་ཟག་ཡིན་པའི་ཕྱིར། དེ་ཆོས་
ཅན། ཉན་ཐོས་ལས་ཆོས་སྟོན་ཚུལ་གྱི་སྒོ་ནས་ཁྱད་པར་དུ་འཕགས་ཏེ། གཙོ་བོར་རང་གི་གདུལ་བྱ་
ལ་སྒྲ་མེད་ལུས་ཀྱི་རྣམ་འགྱུར་ གྱི་སྒོ་ནས་ཆོས་སྟོན་པར་བྱེད་པའི་ཕྱིར། ཁོ་ན་རེ། ཚེ་ཕྱི་མ་དེ་ཉིད་ལ་
རང་རྒྱལ་དགྲ་བཅོམ་པའི་འབྲས་བུ་མངོན་དུ་བྱེད་པར་ངེས་པའི་སྤང་བྱ་ཅིག་ཅར་བའི་རྒྱུན་ཞུགས་ཆོས་་་་
ཅན། སྦྱོར་བ་སྔ་མ་ལ་དེར་ཐལ། དེའི་ཕྱིར་ཏེ། སྲིད་པ་ཐ་མའི་ཚེ་སློབ་དཔོན་གཞན་གྱི་གདམས་
ངག་ལ་མི་ལྟོས་པར་འདོད་པའི་རྟེན་ལ་ཐེག་དམན་གྱི་བྱང་ཆུབ་མངོན་དུ་བྱེད་པར་ངེས་པའི་གང་ཟག་་་་༌་
གང་ཞིག ཁྱོད་ཐེག་དམན་གང་ཟག་ཡིན་པའི་ཕྱིར་ན་མ་ཁྱབ། ཁ་ཅིག བསེ་རུ་ལྟ་བུའི་རང་རྒྱལ་
556



དགྲ་བཅོམ་པ་ཆོས་ཅན། ཉན་ཐོས་ལས་ལམ་བགྲོད་ཚུལ་གྱི་སྒོ་ནས་ཁྱད་པར་དུ་འཕགས་ཏེ། སྲིད་
པ་ཐ་མའི་ཚེ་སློབ་དཔོན་གཞན་གྱི་ གདམས་ངག་ལ་མི་ལྟོས་པར་རང་གི་བྱང་ཆུབ་མངོན་དུ་བྱེད་ པའི་ ཕྱིར་་་་
ཟེར་བ་དང༌། འདོད་པའི་རྟེན་ལ་རང་གི་བྱང་ཆུབ་མངོན་དུ་བྱས་པའི་ཕྱིར་ཞེས་བསྟན་པ་གཉིས་ལས།
དང་ པོ་མི་འཐད་དེ། གཟུགས་མེད་ཀྱི་ རྟེན་ཅན་གྱི་ཕྱིར་མི་འོང་གིས་མ་ངེས་པའི་ཕྱིར། གཉིས་པ་མི་
འཐད་དེ། བསེ་རུ་ལྟ་བུའི་རང་རྒྱལ་དགྲ་བཅོམ་ པས་སྲིད་པ་ཐ་མའི་ཚེ་འདོད་པའི་རྟེན་ལ་རང་རྒྱལ་གྱི་
བྱང་ཆུབ་མངོན་དུ་མ་བྱས་པའི་ ཕྱིར་ཏེ། དེ་སྲིད་པ་ཐ་མའི་ཚེ་དགྲ་བཅོམ་པ་མ་ཡིན་པའི་ཕྱིར། །
ཁ་ཅིག སྲིད་པ་ཐ་མ་པ་ཡིན་ན། དགྲ་བཅོམ་པ་མ་ཡིན་དགོས་ཟེར་བ་མི་འཐད་དེ། ཉན་
ཐོས་དགྲ་བཅོམ་པའི་ རྟོགས་པ་སྔོན་དུ་སོང་བའི་བྱང་སེམས་རྒྱུན་མཐའ་པ་དེ་དགྲ་བཅོམ་པ་ཡིན་པའི་་་་་་
ཕྱིར། རོང་ཊཱིཀ་པས། རང་རྒྱལ་སློབ་པ་མེད་གསུངས་པ་མི་འཐད་དེ། རང་དོན་དུ་ཐེག་དམན་
གྱི་མྱང་འདས་དོན་དུ་གཉེར་བའི་ རང་ རྒྱལ་ཡོད་པའི་ ཕྱིར། རང་སངས་རྒྱས་ཀྱང་སྟེ་མྱ་ངན་ལས་འདའ་
བར་འདོད་པ་རྣམས། ཞེས་གསུངས་པའི་ཕྱིར་དང༌། ཉན་ཐོས་བསེ་རུ་ལྟ་བུ་དང༌། །བཅས་པ་
དག་ལས་ཁྱད་པར་འཕགས། །ཞེས་བསེ་རུ་ལྟ་བུའི་རང་རྒྱལ་སྦྱོར་ལམ་པ་ཡོད་པར་བཤད་པའི་ཕྱིར།
ཁ་ཅིག རང་རྒྱལ་ཡིན་ན། དགེ་སློང་རྣམ་དག་ཡིན་པས་ཁྱབ་ཟེར་བ་མི་འཐད་དེ། ལྷག་
མེད་མྱང་འདས་ལ་གནས་པའི་རང་རྒྱལ་དགྲ་བཅོམ་པ་ཡོད་པའི་ཕྱིར། ཁ་ཅིག དགེ་སློང་དུ་གྱུར་པའི་
རང་རྒྱལ་ཡིན་ན། རང་རྒྱལ་དགྲ་བཅོམ་པ་ཡིན་པས་ཁྱ བ་ཟེར་བ་མི་འཐད་དེ། རང་རྒྱལ་གྱི་རིགས་
ཅན་གྱི་ཁྱིམ་ པས། ཁྱིམ་ནས་ཁྱིམ་མེད་པར་རབ་ཏུ་བྱུང་ནས་དུར་ཁྲོད་དུ་ཕྱིན་ཏེ་རུས་པ་འདི་དག་རྒྱུ་ཅི་
ལས་བྱུང་སྙམ་དུ་བསམས་ནས་དེ་མ་རིག་པ་ལས་བྱུང་བར་ཤེས་ཏེ་རྟེན་འབྲེལ་ཡན་ལག་བཅུ་གཉིས་ལུགས་
འ བྱུང་ལུགས་ལྡོག་ཏུ་བསྒོམས་པས་རང་རྒྱལ་དགྲ་བཅོམ་པའི་འབྲས་བུ་འཐོབ་པར་ཚད་ལྡན་གྱི་གཞུང་་་་་་
ལས་གསུངས་པའི་ ཕྱིར། །
གཉིས་པ་ཁྱད་པར་དེ་ལ་རྩོད་པ་སྤོང་བ་ལ། རྩོད་པ་དང༌ ། ལན་གཉིས་ལས། དང་ པོ་ནི།
གལ་ཏེ་བསེ་རུ་ལྟ་བུའི་རང་རྒྱལ་གྱིས་སྒྲ་མེད་ལུས་ཀྱི་རྣམ་འགྱུར་གྱི་སྒོ་ནས་ཆོས་སྟོན་པར་བཤད་པ་མི་་་་་་་
འཐད་དེ། སྒྲ་མེད་ན་ཆོས་སྟོན་པ་འགལ་བའི་ཕྱིར། ཞེས་ཟེར་བའི་དོགས་པ་ཁོང་ན་གནས་པ་བསུ་
བ་ལ། ཡང་ཇི་ལྟར་སྒྲ་མེད་པར་ཆོས་སྟོན་སྙམ་ པའི་དོགས་པ་བསུ་བར། ཞེས་གསུངས།
གཉིས་པ་ལ། རྩ་འགྲེལ་གཉིས་ལས། དང་ པོ་ནི། སྒྲ་མེད་ ཀྱང་ཆོས་སྟོན་པ་མི་འགལ་ཏེ། བསེ་
རུ་ལྟ་བུའི་རང་རྒྱལ་དེས་སྒྲ་མེད་ལུས་ཀྱི་རྣམ་འགྱུར་གྱི་སྒོ་ནས་ཆོས་བསྟན་པས་རང་གི་གདུལ་བྱ་གང་དང་ ་
557



གང་ལ་རང་རང་གི་མོས་པ་ཇི་ལྟ་ཇི་ལྟར་ཉན་འདོད་པ་དེ་ལ་བརྗོད་བྱའི་དོན་དེ་དང་དེ་ནི་ཉན་པ་པོའི་ཇི་་
ལྟར་ཉན་འདོད་པ་དེ་ལྟར་སྣང་བའི་ཕྱིར། ཞེས་བཤད་པ་ལ། གང་གང་དོན་ནི་གང་གང་ལ། །ཞེས་
སོགས་གསུངས།
གཉིས་པ་ནི། སྒྲ་མེད་ ཀྱང་ཆོས་སྟོན་པ་མི་འགལ་ཏེ། དཔེར་ན་སངས་རྒྱས་བཞིན་ནོ། །འདི་
ལ་ཡང་རྒྱུ་དུས་སུ་སྨོན་ལམ་འདེབས་ཚུལ་མཚུངས་པ་དང༌། འབྲས་དུས་སུ་སྨོན་ལམ་འགྲུབ་ཚུལ་མཚུངས་
པར་བསྟན་པ་གཉིས། དང་ པོ་ནི། སངས་རྒྱས་ཀྱིས་སྒྲ་མེད་དུ་ཆོས་སྟོན་པའི་རྒྱུ་གང་ཞེ་ན། དེའི་
རྒྱུ་ཡོད་དེ། དེའི་རྒྱུར་ཚོགས་བས གས་ཤིང་སྨོན་ལམ་བཏབ་པའི་ ཕྱིར། དེ་ཡང་སྨོན་ལམ་བཏབ་ཚུལ་
ཡོད་དེ། སངས་རྒྱས་བཅོམ་ལྡན་འདས་རྣམས་སྔོན་བྱང་ཆུབ་སེམས་དཔར་གྱུར་པ་ན་བདག་སངས་རྒྱས་
སུ་གྱུར་ནས་བརྗོད་པའི་སྒྲ་ལ་ལྟོས་པ་མེད་པར་ཆོས་སྟོན་ནུས་པར་ གྱུར་ཅིག་ཅེས་སྨོན་ལམ་བཏབ་པའི་་་་་
ཕྱིར། དེ་ལྟར་སྨོན་ལམ་འདེ བས་ པའི་རྒྱུ་མཚན་ཡོད་དེ། ཚིག་ཏུ་བརྗོད་པ་ནི་ཡིད་ཕྱི་རོལ་ཏུ་རྣམ་
པར་གཡེང་བྱེད་ ཡིན་ལ། དེ་ཡང་རྒྱུད་འཁྲུགས་པ་སྟེ་མ་ཞི་བར་བྱེད་ པས་ཉེས་པ་དེ་མཐོང་ནས་སྨོན་ལམ་
བཏབ་པའི་ཕྱིར། དེ་གཡེང་བ་ཡིན་པ་ཡང༌། རྟོག་པས་ངོ་བོ་ལ་རྣམ་པར་མ་བ རྟ གས་དཔྱོད་པས་
ཁྱད་པར་ལ་རྣམ་པར་མ་དཔྱད་པར་ཚིག་ཏུ་སྨྲ་མི་ནུས་ཏེ། རྟོག་དཔྱོད་དག་ཀུན་སློང་ཡིན་ པའི་ཕྱིར།
ཞེས་འཆད་པ་ལ། རྣམ་པར་མ་བརྟགས་རྣམ་པར་མ་དཔྱད་པར་ཚིག་ཏུ་མི་སྨྲ་བས་བརྗོད་པ་ནི་རྣམ་པར་
གཡེང་བ་ཡིན་ལ། དེ་ཡང་རྒྱུད་འཁྲུགས་པར་བྱེད་པ་ཡིན་པས། བྱང་ཆུབ་སེམས་དཔའ་འདི་ལྟར་སངས་
རྒྱས་སུ་གྱུར་ནས་བརྗོད་པ་མེད ་ པར་ཆོས་སྟོན་པར་གྱུར་ཅིག་ཅེས་སྨོན་ལམ་བཏབ་བོ། །ཞེས་གསུངས།
རང་རྒྱལ་གྱིས་སྒྲ་མེད་ཀྱང་ཆོས་སྟོན་པ་མི་འགལ་ཏེ། སྔར་བཞིན་སྨོན་ལམ་འདེབས་ཚུལ་དེ་ལྟར་རང་
རྒྱལ་གྱིས་ཀྱང་བཏབ་པ་དེ་བས་ན་སངས་རྒྱས་དང་རང་རྒྱལ་གཉིས་སྒྲ་མེད་དུ་ཆོས་སྟོན་པའི་རྒྱུ་སྨོན་ལམ་་་
འདེབས་ ཚུལ་འདྲ་བའི་ཕྱིར། ཞེས་འཆད་པ་ལ། དེ་བས་ན་སངས་རྒྱས་དང་ འདྲ་བའི་ཕྱིར། ཞེས་
གསུངས།
གཉིས་པ་ནི། སངས་རྒྱས་ཀྱིས་སྔོན་གྱི་སྨོན་ལམ་བཏབ་པའི་མཐུས་སངས་རྒྱས་ཀྱི་གནས་སྐབས་
སུ་སྒྲ་མེད་ ཀྱང་གདུལ་བྱའི་རྒྱུད་ལ་ཇི་ལྟར་འདོད་པ་ལྟར་གྱི་ཆོས་སྟོན་པ་ལྟར། རང་རྒྱལ་གྱིས་ཀྱང་སྔོན་
སྒྲ་མེད་དུ་ཆོས་བསྟན་པས་ གདུལ་བྱའི་རྒྱུད་ལ་ཇི་ཙམ་འཚམས་པའི་རྟོགས་པ་སྐྱེད་ནུས་པའི་སྨོན་ལམ་་་་་
བཏབ་པའི་ མཐུས་རང་རྒྱལ་གྱི་བྱང་ཆུབ་ཐོབ་པའི་གནས་སྐབས་སུ་ཡང་གཙོ་བོར་རང་ གི་གདུལ་བྱ་ལ་སྒྲ་་་་
མེད་ལུས་ཀྱི་རྣམ་འགྱུར་གྱི་སྒོ་ནས་ཆོས་བསྟན་ནས་གདུལ་བྱའི་རྒྱུད་ལ་ཇི་ཙམ་འཚམས་པའི་རྟོགས་པ་སྐྱེད་
558



པར་བྱེད་པའི་ཕྱིར། ཞེས་འཆད་པ་ལ། སངས་རྒྱས་དང་འདྲ་བའི་རང་སངས་རྒྱས་ཉིད་ཀྱི་གནས་
སྐབས་ན་ཡང་སྨོན་ལམ་ལ་སོགས་པའི་མཐུས། སྒྲ་མེད་ ཀྱང་གང་ཞིག་དོན་གང་ལ་རྣམ་པ་ཇི་ལྟར་ཉན་
འདོད་པ་དེའི་རྣམ་པར་ཤེས་པ་ལ་རྣམ་པ་དེ་ཁོ་ན་ལྟར་སྣང་བར་འགྱུར་བས་སྒྲ་མེད་པར་ཆོས་སྟོན་པ་ཞེས་
བྱ་སྟེ། ཆོས་སྟོན་པའི་སྒྲའི་དོན་ནི་འདི་ལྟར་བརྗོད་པར་བྱ་བའི་ཆོས་ཉན་པ་པོའི་རྣམ་པར་ཤེས་པ་ལ་
ཤིན་ཏུ་བསྐྲུན་ཅིང་བསྐྱེད་པ་ཞེས་བྱ་བ་འདི་ཡིན་ནོ། །ཞེས་གསུངས། དོན་ནི། བསེ་རུ་ལྟ་བུའི་རང་
རྒྱལ་དགྲ་བཅོམ་པ་ཆོས་ཅན། གཙོ་ བོར་རང་གི་གདུལ་བྱ་ལ་སྒྲ་མེད་ལུས་ཀྱི་རྣམ་འགྱུར་གྱི་སྒོ་ནས་ཆོས་
བསྟན་པས་ཇི་ཙམ་འཚམས་པའི་རྟོགས་པ་སྐྱེད་པར་ནུས་ཏེ། སྔོན་དེ་ལྟར་ནུས་པའི་སྨོན་ལམ་བཏབ་
པས་སྨོན་ལམ་ལེགས་པར་གྲུབ་པའི་ ཕྱིར། དཔེར་ན་སངས་རྒྱས་བཞིན་ནོ། །
གཉིས་པ་བགྲོད་བྱ་ལམ་གྱི་ངོ་བོ་བཤད་པ་ལ། མདོ་ལས་གསུངས་ཚུལ་དང༌། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་ པོ་ནི། དེ་ནས་ཚེ་དང་ལྡན་པ་རབ་འབྱོར་གྱིས་ལྷའི་བུ་དེ་དག་ལ་འདི་
སྐད་ཅེས་སྨྲས་སོ། །ལྷའི་བུ་དག་གཟུགས་ནི་ཟབ་པ་མ་ཡིན་ཕྲ་བ་མ་ཡིན་ཞེས་སོགས་གསུངས།
གཉིས་པ་ལ། མཚམས་སྦྱར་བ། རྩ་བ། འགྲེལ་པ་གསུམ་ལས། དང་ པོ་ནི། དེ་ལྟར་ཉན་
ཐོས་ལས་རང་རྒྱལ་ཁྱད་ཞུགས་པ་བརྗོད་ནས། དེའི་འོག་ཏུ་རྣལ་མ་སྟེ་དཀྱུས་མ་རང་སངས་རྒྱས་ཀྱི་ལམ་
ཤེས་ཀྱི་ངོ་བོ་འཆད་དོ། །ཞེས་མཚམས་སྦྱོར་བ་ལ། དེ་ལྟར་ཁྱད་ཞུགས་པར་བརྗོད་ནས་ཁྱད་ཞུགས་
པ་རྣམས་ཀྱི་ལམ་ནས་ཁྱད་པར་དུ་འཕགས་པ་ཁོ་ན་ཡིན་པས་རྣལ་མ་རང་སངས་རྒྱས་ཀྱི་ལམ། ཞེས་
གསུངས།
གཉིས་པ་ནི། མདོ་དེའི་དོན་འཆད་པའི་སྒོ་ནས་རང་རྒྱལ་གྱི་ལམ་ཤེས་པའི་ལམ་ཤེས་འཆད་པ་
ལ། གཟུང་དོན་རྟོག་པ་སྤོང་ཕྱིར་དང་། །ཞེས་སོགས་གསུངས། གསུམ་པ་ནི། དེ་ཉིད་ཚིག་
དོན་གྱི་སྒོ་ནས་འཆད་པ་ལ། རང་སངས་རྒྱས་ཀྱི་ལམ་ལ་ཇི་སྐད་བཤད་པའི་བདེན་པ་སྒོམ་པ་ཁོ་ན་དང་།
ཞེས་སོགས་གསུངས། མདོ་རྩ་འགྲེལ་འདི་དག་གི་དོན་ལའང་། བརྟེན་པ་སྤང་རྟོགས་ཀྱི་ཁྱད་པར་
དང༌། རྟེན་རིགས་ཀྱི་ཁྱད་པར་ གཉིས་ལས།
དང་ པོ་ལ། གཟུགས་ཕྱི་རོལ་དོན་འཛིན་གྱི་ རྟོག་པ་སྤངས་པའི་ཁྱད་པར་དང༌། ཤེས་པ་ལ་
བདེན་འཛིན་མ་སྤངས་པའི་ཁྱད་པར་གཉིས་ལས། དང་ པོ་ནི། མདོ་ལས། ལྷའི་བུ་དག་གཟུགས་
ནི་ཟབ་པ་མ་ཡིན། ཕྲ་བ་མ་ ཡིན། ཞེས་པ་ནས། རྣམ་མཁྱེན་གྱི་བར་ལ་སྦྱར་ནས། ལྷའི་བུ་དག་
དེ་ལྟར་བྱང་ཆེན་སེམས་དང་ པོ་བསྐྱེད་པ་ནས་བརྗོད་པ་དང་མཉན་དུ་མེད་པ་ལས་བཟུང་སྟེ་ཤེར་ཕྱིན་ལ་་་
559



E
གནས་པར་བྱའོ། །ཞེས་པའི་བར་གྱིས་གཟུང་འཛིན་རྫས་གཞན་གྱིས་སྟོང་པའི་སྟོང་ཉིད་དེ་རང་སངས་
རྒྱུས་ཀྱི་ཤེས་པ་ལ་ལྟོས་ཏེ་ཟབ་པ་མ་ ཡིན་ཕྲ་བ་མ་ ཡིན་ པའི་རྒྱུ་མཚན་གྱིས་རང་རྒྱལ་འ ཕ གས་པ་ལ་གཟུང་་་་
འཛིན་རྫས་གཞན་དུ་འཛིན་པའི་རྟོག་པ་སྤངས་པའི་སྤངས་པ་ཡོད་པར་བསྟན་ནས། དེའི་དོན་འཆད་
པ་ལ། གཟུང་དོན་རྟོག་པ་སྤོང་ཕྱིར་དང༌། །ཞེས་གསུངས།
གཉིས་པ་ནི། དེ་ནས་ལྷའི་བུ་དེ་དག་འདི་སྙམ་དུ་སེམས་པར་ གྱུར་ཏེ། གནས་བརྟན་རབ་འབྱོར་
ལ་ཆོས་ཉན་པ་ནི་རྣམ་པ་ཇི་ལྟ་བུ་དག་བཙལ་བར་བྱ་སྙམ་པ་དང༌། དེ་ནས་ཚེ་དང་ལྡན་པ་རབ་འབྱོར་
གྱིས་ལྷའི་བུ་དེ་དག་གི་སེམས་ཀྱི་རྣམ་པར་རྟོག་པ་སེམས་ཀྱིས་ཡོངས་སུ་ཤེས་ནས་ལྷའི་བུ་དེ་དག་ལ་འདི་་་་
སྐད་ཅེས་སྨྲས་སོ། །ལྷའི་བུ་དག་བདག་ལ་ཆོས་ཉན་པ་ནི་སྒྱུ་མ་ལྟ་བུ་དང་སྤྲུལ་པ་ལྟ་བུར་བཙལ་བར་
བྱའོ། ཞེས་པ་ནས། ལྷའི་བུ་དག་འདི་ལྟར་རྨི་ལམ་ ལྟ་བུ་དང་ སྒྱུ་མ་ལྟ་བུ་དང་། མྱ་ངན་ལས་འདས་
པ་དེ་ལ་གཉིས་སུ་མེད་ཅིང་གཉིས་སུ་བྱར་མེད་དོ། །ཞེས་པའི་བར་གྱིས་སྒྱུ་མ་མཁན་གྱི་རྡེའུ་ཤིང་རྟ་གླང་
དུ་མ་གྲུབ་པར་མངོན་སུམ་དུ་རྟོ གས་ ཀྱང༌། དེ་ལྟར་སྣང་བའི་ཤེས་པ་བདེན་མེད་དུ་མ་རྟོགས་པ་བཞིན་
དུ་རང་རྒྱལ་འཕགས་པས་ གཟུགས་ཕྱི་རོལ་དོན་གྱིས་སྟོང་པར་མངོན་སུམ་དུ་རྟོ གས་ ཀྱང་། དེའི་ཕྱི་རོལ་
དོན་སྣང་གི་ཤེས་པ་བདེན་མེད་དུ་མ་རྟོ གས་པས་ཤེས་པ་ལ་བདེན་པར་འཛིན་པའི་བདེན་འཛིན་མ་སྤངས་
པར་བསྟན་ནས། དེའི་དོན་འཆད་པ་ལ། འཛིན་པ་མི་སྤོང་ཕྱིར་དང་ནི། །ཞེས་དང༌། རང་སངས་
རྒྱས་ཀྱི་ལམ་ལ་ཇི་སྐད་བཤད་པའི་བདེན་པ་སྒོམ་པ་ཁོ་ན་དང་། དངོས་པོ་ཇི་ལྟ་བ་བཞིན་དུ་རྟེན་ཅིང་
འབྲེལ་བར་འབྱུང་བ་བསྒོམས་པས་གཟུང་བ་དང་འཛིན་པའི་དོན་གྱི་ རྣམ་པར་རྟོག་པ་དག་གོ་རིམ་བཞིན་་
དུ་སྤངས་པ་དང་མ་སྤངས་པ་དང༌། ཞེས་གསུངས། །
གཉིས་པ་རྟེན་རིགས་ཀྱི་ཁྱད་པར་ནི། མདོ་ལས། དེ་ནས་ཚེ་དང་ལྡན་པ་ཤཱ་རིའི་བུས། ཚེ་དང་
ལྡན་པ་མོའུ་འགལ་གྱི་བུ་ཆེན་པོ་དང་། ཚེ་དང་ལྡན་པ་མཛོད་ལྡན་ཆེན་པོ་དང༌། ཚེ་དང་ལྡན་པ་
ཀ་ཏྱཱའི་བུ་ཆེན་པོ་དང༌། ཚེ་དང་ལྡན་པ་བྱམས་གང་གི་བུ་དང༌། ཚེ་དང་ལྡན་པ་འོད་སྲུང་ཆེན་ པོ་དང་།
ལྷའི་བུ་བྱེ་བ་ཁྲ ག་ཁྲིག་བརྒྱ་སྟོང་དུ་མ་དང༌། ཚེ་དང་ ལྡན་པ་གནས་བརྟན་རབ་འབྱོར་ལ་འདི་སྐད་ཅེས་
སྨྲས་སོ། །བཙུན་པ་རབ་འབྱོར་ཤེར་ཕྱིན་འདི་ལྟར་ཟབ་པ་འདི་ལྟར་བསྟན་པར་བྱ་བ་མ་ཡིན་ པ། ཞེས་
པ་ནས། དེ་ནི་དེ་བཞིན་གཤེགས་པ་མ་ཡིན་ནོ། །ཞེས་པའི་ བར་གསུངས། དེའི་དོན་འཆད་པ་ལ།
རྟེན་གྱི་བསེ་རུ་ལྟ་བུའི་ལམ། །ཞེས་སོགས་དང་། རང་སངས་རྒྱས་ཀྱི་ཐེག་པས་བསྡུས་པའི་རྟེན་པའི་
ཆོས་ཀྱི་གཞིའི་ཁྱད་པར་གྱིས་ཁྱད་པར་དུ་འཕ གས་པ་དང་ལྡན་པའི་ཆོས་རྟོགས་པར་བྱང་ཆུབ་སེམས་་་་་་་
560



t
，
，
，
，
ད པས་ཤེས་པར་བྱ་བའི་ རྣམ་པ་ཐམས་ཅད་ཤེས་བོར་ནི་མ་ཡིན་ནོ་ཞེས་བྱ་བ་ནི་རང་སངས་རྒྱུས་ཀྱི་ལམ་་་
མོ། །ཞེས་གསུངས། དེས་ན། གཟུང་དོན་རྟོག་པ་སྤོང་ཕྱིར་དང་། །ཞེས་སོགས་ཀྱི་ གཞུང་འདིས་
རང་རྒྱལ་རང་རྒྱུད་ཀྱི་ལམ་དངོས་སུ་བ སྟན་ནས། རང་རྒྱལ་གྱི་ལམ་ཤེས་པའི་ལམ་ཤེས་ཤུགས་ལ་བསྟན་
ཏེ། རྣམ་བཤད་ལས། སྐབས་འདིར་མདོ་ལས་བསྟན་པའི་ཁྱད་པར་གྱི་ཆོས་གསུམ་ནི་ཐེག་པ་དམན་
པའི་ གང་ཟག་གི་རྒྱུད་ལ་བསྐྱེད་པར་བྱ་བ་དང༌། བྱང་ཆུབ་སེམས་དཔའི་རྒྱུད་ལ་བསྐྱེད་པར་བྱ་བ་གཉིས་
ཀར་བསྟན་ཅིང་། དེ་ལྟར་བ སྟན་བཅོས་འདིར་ཡང་ཤེས་པར་བྱའོ། །ཞེས་དང་། གསེར་ཕྲེང་ལས།
འདིར་རང་རྒྱལ་གྱི་ལམ་མཚན་ཉིད་པ་དངོས་སུ་བསྟན་ནས་དེ་མི་དམིགས་པའི་ལམ་ཤུགས་ལ་བསྟན་ཏོ།།
ཞེས་གསུངས་ པའི་ ཕྱིར། །
འདིའི་སྐབས་སུ་སྤྱི་དོན་དང༌། གཞུང་དོན་གཉིས་ལས། དང་པོ་ལ། ཁྱད་ཆོས་བཤད་པ་དང༌།
ལམ་ཤེས་དངོས་བཤད་པ་གཉིས་ལས། དང་ པོ་ལ། བརྟེན་པ་སྤངས་རྟོགས་ ཀྱི་ཁྱད་པར་དང་། རྟེན་
རིགས་ཀྱི་ཁྱད་པར་གཉིས་ལས། དང་ པོ་ལ། སྤངས་པ་ལ་གཟུང་འཛིན་རྫས་གཞན་དུ་འཛིན་པའི་རྟོག་
པ་སྤངས་པའི་སྤངས་པ་དང་། གང་ཟག་གི་བདག་འཛིན་སྤངས་པའི་སྤངས་པ་གཉིས། རྟོགས་པ་
ལ་ཡང་གཟུང་འཛིན་རྫས་གཞན་གྱིས་སྟོང་པར་རྟོགས་པའི་རྟོགས་པ་དང༌། གང་ཟག་གི་བདག་མེད་
རྟོགས་པའི་ རྟོ གས་པ་གཉིས་ལས་གཉིས་པ་ཉན་ཐོས་འཕགས་པ་དང་མཚུངས་པས་གོ་སླ་བ་ལ་དགོངས་་་་་
ནས་གཞུང་རྩ་བར་དངོས་སུ་མ་གསུངས་ལ། སློབ་དཔོན་གྱིས། རང་སངས་རྒྱས་ཀྱི་ལམ་ལ་ཇི་སྐད་
བཤད་པའི་བདེན་པ་སྒོམ་པ་ཁོ་ན་དང༌། ཞེས་འགྲེལ་པའི་ཁ་བཀང་ནས་གསུངས་སོ། །
གཉིས་པ་ལ། སྒྲུབ་པ་པོའི་རྟེན་གྱི་ གང་ཟག་བཤད་པ་དང༌། སྒྲུབ་པའི་དམིགས་པ་བཤད་པ་
གཉིས་ལས། དང་ པོ་ལ། བཤད་བྱའི་ལུང་དགོད་པ་དང་། དེའི་དོན་བཤད་པའོ། །དང་པོ་ནི།
ཡུམ་བར་མ་ལས། ཚེ་དང་ལྡན་པ་དག་ཕྱིར་མི་ལྡོག་པའི་བྱང་ཆེན་རྣམས་སམ། བདེན་པ་མཐོང་བའི་
གང་ཟག་གམ། དགྲ་བཅོམ་པ་ཟག་པ་ཟད་པ་བསམ་པ་ཡོངས་སུ་རྫོགས་པའམ། སྔོན་གྱི་རྒྱལ་ བ་ལ་
བྱ་བ་བྱས་པ་སངས་ རྒྱུས་མང་པོ་ལ་དགེ་བའི་རྩ་བ་བསྐྱེད་པ་དག་གམ། དགེ་བའི་བཤེས་གཉེན་གྱིས་ཟིན་
པའི་ རིགས་ཀྱི་བུ་དང་ རིགས་ཀྱི་བུ་མོ་དག་ཡུམ་འདི་ལྟར་ཟབ་པ། ཞེས་གང་ཟག་ལྔ་གསུངས། བརྒྱུད་
སྟོང་པར། ཚེ་དང་ ལྡན་པ་དག་ཕྱིར་མི་ལྡོག་པའི་བྱུང་ཆེན་རྣམས་སམ། ལྟ་བ་ཕུན་སུམ་ཚོགས་པའི་
གང་ཟག་རྣམས་སམ། དགྲ་བཅོམ་པ་ཟག་པ་ཟད་པ་གང་ཡིན་པ་དེ་དག་ཤེར་ཕྱིན་ཡང་དག་པར་བཤད་
པ་འདི་ལ་ཡང་དག་པར་འཛིན་པར་འགྱུར་རོ། །ཞེས་གང་ཟག་གསུམ་གསུངས། མདོ་སྡུད་པ་ལས།
མ་ས
ཀ
，
-
-
，
561



E
.
རྒྱལ་སྲས་བདེན་ལ་མཁས་དང་ཕྱིར་མི་ལྡོག་པ་དང༌། །དགྲ་བཅོམ་དྲི་མ་བསལ་ཞིང་སོམ་ཉི་སྤངས་པ་
དང༌། །བཞི་པ་དགེ་བའི་བཤེས་ཀྱིས་ཡོངས་སུ་ཟིན་པ་འོ། །ཞེས་གང་ཟག་བཞི་གསུངས།
གཉིས་པ་ནི། ཡུམ་བར་མ་ནས་གསུངས་པའི་ གང་ཟག་དང་ པོ་དང༌། བརྒྱད་སྟོང་པ་ནས་གསུངས་
པའི་དང་པོ་དང༌། སྡུད་པར་གསུངས་པའི་གཉིས་པ་གསུམ་ནི་གནས་སྐབས་རང་རྒྱལ་དུ་རིགས་ངེས་
པའི་རང་རྒྱལ་སྦྱོར་ལམ་ པ་ལ་བྱེད། དེ་ཆོས་ཅན། ཕྱིར་མི་ལྡོག་པའི་བྱང་ཆུབ་སེམས་དཔའ་ཞེས་བརྗོད་
པའི་རྒྱུ་མཚན་ཡོད་དེ། གནས་སྐབས་རང་རྒྱལ་གྱི་བྱང་ཆུབ་ལས་ཕྱིར་མི་ལྡོག་ཅིང་། བྱང་ཆུབ་དོན་
དུ་གཉེར་བའི་བྱང་ཆུབ་སེམས་དཔའ་སངས་རྒྱས་དང་བྱང་ཆུབ་སེམས་དཔའ་མི་འབྱུང་བའི་ ཞིང་དུ་་་་་་
སེམས་ཅན་གྱི་དོན་བྱེད་པའི་བསམ་པ་དང་ལྡན་པའི་སེམས་དཔའ་ཆེན་པོ་ཞེས་བརྗོད་པའི་ ཕྱིར། རྒྱུན་
སྣང་ལས། ཕྱིར་མི་ལྡོག་པ་ཞེས་བྱ་བ་ནི་ངེས་པར་འབྱེད་ པའི་ཆ་རྟོགས་པས་རང་བྱུང་ཆུབ་ལས་ཕྱིར་མི་
ལྡོག་པའོ། །དེ་ཉིད་ཀྱི་རང་གི་བྱང་ཆུབ་འདོད་པ་ཡིན་ པས་ན་བྱང་ཆུབ་སེམས་དཔའོ། །ལུས་ཀྱིས་
ཆོས་སྟོན་པའི་སངས་རྒྱས་མི་འབྱུང་བའི་ཞིང་དུ་སེམས་ཅན་གྱི་དོན་བྱེད་ པའི་བསམ་པ་དང་ལྡན་པས་ན་་་་་
སེམས་དཔའ་ཆེན་པོའོ། །ཞེས་གསུངས་པའི་ཕྱིར། ཡུམ་བར་མ་ནས་གསུངས་པའི་ གཉིས་པ་དང༌།
བརྒྱད་སྟོང་པ་ནས་གསུངས་པའི་གཉིས་པ་དང༌། སྡུད་པ་ནས་གསུངས་པའི་དང་པོ་རྣམས་གནས་སྐབས་
རང་རྒྱལ་དུ་རིགས་ངེས་པའི་རང་རྒྱལ་ཚོགས་ལམ་པ་ལ་བྱེད་པ་ཡིན་ཏེ། སྡུད་འགྲེལ་ལས། དེ་ལས་ཤེས་
རབ་འབྲིང་གི་ལྟ་བ་དང་ ལྡན་པས་ཀུན་རྫོབ་དང་དོན་དམ་པའི་དབྱེ་བ་ཡོངས་སུ་ཤེས་པའི་ཐབས་ལ་་་་་་་
མཁས་པ་ནི་རྒྱལ་བའི་སྲས་པོ། ཞེས་གསུངས་པའི་ཕྱིར། དེ་གསུམ་ག་ནས་གསུངས་པའི་ གསུམ་པ་རྣམས་
རང་རྒྱལ་དུ་རིགས་ངེས་པའི་མཐོང་སྒོམ་མི་སློབ་ལམ་པ་རྣམས་ལ་རིམ་བ ཞིན་བྱེད་དམ། དེ་གང་རུང་
ལ་བྱེད་པར་སྙམ་སྟེ། རྒྱུན་སྣང་ལས། དགྲ་བཅོམ་པ་ཟག་པ་ཟད་པ་ཞེས་བྱ་བ་ནི་རང་གི་མཐོང་བའི་
ལམ་གྱི་སྒྲིབ་པ་སྤངས་པ་ཉིད་ཀྱིས་ན་མཆོད་པར་འོས་པའོ། །ཞེས་དང༌། སྡུད་འགྲེལ་ལས། ཐམས་
ཅད་ཀྱིས་མཆོད་པར་འོས་པས་ན་དགྲ་བཅོམ་པ་སྟེ། ཞེས་གསུངས་པའི་ཕྱིར། ལྷག་མ་རྣམས་ནི་གང་
ཟག་སྔ་མ་རྣམས་ཀྱི་ཁྱད་ཆོས་ལ་སྦྱར་རོ། །
གཉིས་པ་སྒྲུབ་པའི་དམིགས་པ་ནི། རང་རྒྱལ་འཕ གས་པའི་རྒྱུད་ཀྱི་སྐྱེ་མཆེད་དྲུག་གི་ཆོས་ཉིད་ལྟ་
བུ་ལ་བྱེད། གཉིས་པ་ལ། ཁྱད་ཆོས་གསུམ་གྱིས་ཟིན་པའི་སྒོ་ནས་གདུལ་བྱ་རང་རྒྱལ་གྱི་རིགས་ཅན་
རྗེས་སུ་བཟུང་བའི་ཕྱིར་དུ་ཤེས་པར་བྱ་བའི་མངོན་རྟོགས་ཀྱི་རིགས་སུ་གནས་པའི་ཐེག་ཆེན་འཕགས་པའི་་་
མཁྱེན་པ། རང་རྒྱལ་གྱི་ལམ་ཤེས་པའི་ལམ་ཤེས་ཀྱི་མཚན་ཉིད། དེ་ལ་དབྱེ་ན་གཉིས་ཡོད། ས་
562



，
མཚམས་ཐེག་ཆེན་གྱི་མཐོང་ལམ་ནས་སངས་རྒྱས་ཀྱི་སའི་བར་དུ་ཡོད།
གཉིས་པ་གཞུང་དོན་ནི། བྱང་སེམས་འ ཕ གས་པ་ཆོས་ཅན། ཁྱོད་ཀྱིས་རང་རྒྱལ་གྱི་ལམ་ཤེས་
པར་བྱེད་ པའི་ཚུལ་ཡོད་དེ། ཁྱོད་ཀྱིས་དེ་སེམས་བསྐྱེད་བསྔོ་བ་སྟོང་ཉིད་རྟོགས་པའི་ཤེས་རབ་གསུམ་
གྱིས་ཟིན་པའི་སྒོ་ནས་ཤེས་པར་བྱེད་ པའི་ ཕྱིར། བསེ་རུ་ལྟ་བུའི་རང་རྒྱལ་གྱི་སྒོམ་ལམ་ཆོས་ཅན། ཁྱད་
ཆོས་གསུམ་དང་ ལྡན་ཏེ། གཟུགས་ཕྱི་རོལ་དོན་དུ་འཛིན་པའི་རྟོག་པ་ཟད་པར་སྤོང་ནུས། རང་ལམ་
དུ་ཤེས་པ་ལ་བདེན་པར་འཛིན་པའི་བདེན་འཛིན་སྤོང་མི་ནུས། རང་རྒྱལ་གྱི་རིགས་ལ་བརྟེན་པའི་ཁྱད་
པར་གསུམ་དང་ལྡན་པའི་ ཕྱིར། ཁོ་ན་རེ། བསེ་རུ་ལྟ་བུའི་རང་རྒྱལ་གྱི་ སྒོམ་ལམ་དེས་རང་རྒྱལ་གྱི་རང་
བ ཞིན་གནས་རིགས་ལ་བརྟེན་པར་ཐལ། དེས་རང་རྒྱལ་གྱི་རིགས་ལ་བརྟེན་པའི་ ཕྱིར། འདོད་ན།
དེས་དེ་ལ་དམིགས་པར་ཐལ། འདོད་པའི་ཕྱིར། ཁྱབ་སྟེ། སྐབས་འདིའི་རྟེན་དེ་དམིགས་རྟེན་ལ་
བྱེད་རིགས་པའི་ཕྱིར་ཏེ། རྟེན་པའི་ཆོས་ཀྱི་བྱེ་བྲག་གིས། །ཞེས་པའི་སྐབས་ ཀྱི་རྟེན་དེ་དམིགས་རྟེན་ལ་
བྱེད་རིགས་པའི་ ཕྱིར་ན་མ་ཁྱབ། དེས་རང་རྒྱལ་གྱི་རིགས་ལ་བརྟེན་ཚུལ་ཡོད་དེ། མཁའ་ལ་རླུང་
བརྟེན་དེ་ལ་ཆུ་ཡི་ཕུང་པོ་བརྟེན། །ཞེས་གསུངས་པའི་བརྟེན་ཚུལ་དེ་ལ་བྱེད་རིགས་པའི་ཕྱིར། རྣམ་
བཤད་ལས། གཟུང་བ་བདེན་མེད་དུ་མངོན་སུམ་དུ་རྟོགས་པའི་ཡེ་ཤེས་དེ་ཉིད་ལ་རང་སངས་རྒྱས་ཀྱི་
ལམ་ཞེས་བྱ་ལ། དེ་ཉིད་རང་སངས་རྒྱས་ཀྱི་རྒྱུད་ལ་ཡོད་པ་ནི་དེའི་སྐྱེ་མཆེད་དྲུག་གི་ཆོས་ཉིད་ལ་བརྟེན།
ཞེས་གསུངས་པའི་ཕྱིར། ཁྱབ་སྟེ། རང་སངས་རྒྱས་ཀྱི་རྒྱུད་ཀྱི་ག ཉིས་སྟོང་མངོན་སུམ་དུ་རྟོ གས་པའི་
ཡེ་ཤེས་དེ་དེའི་རྒྱུད་ཀྱི་སྐྱེ་མཆེད་དྲུག་གི་ཆོས་ཉིད་ལ་བརྟེན་པར་གསུངས་པ་དེ་ད མི གས་རྟེན་ལ་འཆད་མི་་་
རིགས་པའི་ཕྱིར། ཁོ་ན་རེ། གཟུང་དོན་རྟོག་པ་སྤོང་ཕྱིར་དང༌། །ཞེས་སོ གས་ཀྱི་དོན་ལ། རང་
རྒྱལ་གྱི་ལམ་ཤེས་པའི་རྒྱུ་ལམ་ཤེས་ཆོས་ཅན། ཁྱད་ཆོས་གསུམ་དང་ ལྡན་ཏེ། གཟུགས་ཕྱི་རོལ་དོན་དུ་
འཛིན་པའི་རྟོག་པ་སྤང་བྱའི་གཙོ་བོར་བྱས་ནས་སྤོང་བའི་རིགས་སུ་གནས། ཤེས་པ་ལ་བདེན་པར་འཛིན་
པའི་བདེན་འཛིན་སྤང་བྱའི་གཙོ་བོར་བྱས་ནས་མི་སྤོང་བའི་རིགས་སུ་གནས་པ་ཡང་ཡིན། རང་རྒྱལ་
གྱི་རིགས་ལ་བརྟེན་པའི་ཁྱད་ཆོས་དང་ལྡན་པའི་ ཕྱིར། དེས་ན་འདིའི་སྐབས་ ཀྱི་རྟེན་དེ་དམིགས་རྟེན་
ལ་བྱེད་པ་ཡིན་ཟེར་ན། རང་རྒྱལ་གྱི་ལམ་ཤེས་པའི་རྒྱུ་ལམ་ ཤེས་དེ་རང་རྒྱལ་གྱི་རང་བཞིན་གནས་རིགས་
ལ་དམིགས་པར་ཐལ། དེས་དེ་ལ་བརྟེན་པ་གང་ཞིག འདིའི་རྟེན་དེ་དམིགས་རྟེན་ལ་བྱེད་པའི་ཕྱིར།
འདོད་ན། དེས་དེ་རྟོགས་པར་ཐལ་ལོ།།
ཁོ་ན་རེ། རང་རྒྱལ་གྱི་རང་བཞིན་གནས་རིགས་ལ་དམིགས་ན་དེ་རྟོགས་པས་ཁྱབ་པར་ཐལ། རང་
=
563



E
，
，
-
ཏོ
-
རྒྱལ་གྱི་ལམ་ཤེས་པའི་ལམ་ཤེས་དེས་དེ་ལ་དམིགས་ན་དེ་རྟོགས་པས་ཁྱབ་པའི་ཕྱིར་ན་མ་ཁྱབ། འདོད་
ན། དེ་བདེན་པར་འཛིན་པའི་བདེན་འཛིན་ཆོས་ཅན། དེར་ཐལ། དེའི་ཕྱིར། ཁོ་ན་རེ། དེས་
དེ་ལ་དམིགས་པར་ ཐལ། གཟུགས་ཕྱི་རོལ་དོན་གྱིས་སྟོང་པར་རྟོགས་པའི་ཐེག་ཆེན་གྱི་མཐོང་ལམ་དེས་
དེ་ལ་དམིགས་པའི་ཕྱིར་ཏེ། རང་རྒྱལ་གྱི་མཐོང་ལམ་ བར་ཆད་མེད་ལམ་གྱིས་དེ་ལ་ད མིགས་ པའི་ ཕྱིར་
ཏེ། དེ་དེའི་དམིགས་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེས་སྒྲོ་འདོགས་
， གཅད་པར་བྱ་བའི་གཞི་ཡིན་ པའི་ ཕྱིར་ཏེ། དེས་ཕྱི་རོལ་དོན་དུ་སྒྲོ་འདོགས་གཅད་པར་བྱ་བའི་གཞི་ཡིན་
པའི་ཕྱིར་ཏེ། ཁྱོད་ཕྱི་རོལ་དོན་གྱིས་སྟོང་པ་དེ་དེའི་གཞལ་བྱ་ཡིན་པའི་ཕྱིར། རྟགས་གྲུབ་སྟེ། བདེན་
བཞི་བདེན་པས་སྟོང་པ་དེ་ཐེག་ཆེན་མཐོང་ལམ་བར་ཆད་མེད་ལམ་གྱི་ གཞལ་བྱ་ཡིན་ པའི་ ཕྱིར་ཟེར་ན།
རང་རྒྱལ་གྱི་རང་བཞིན་གནས་རིགས་ཕྱི་རོལ་དོན་དུ་འཛིན་པའི་རྟོག་པ་ལྷན་སྐྱེས་ཡོད་ པར་ཐལ། བདེན་
བ ཞི་བདེན་པར་འཛིན་པའི་རྟོག་པ་ལྷན་སྐྱེས་ཡོད་ པའི་ ཕྱིར། ཁྱབ་པ་འགྲིག་
ཁ་ཅིག བསེ་རུ་ལྟ་བུའི་རང་རྒྱལ་གྱི་ སྒོམ་ལམ་ཆོས་ཅན། ཁྱོད་ཁྱད་ཆོས་གསུམ་དང་ ལྡན་ཏེ།
རང་ལམ་དུ་ཤེས་སྒྲིབ་གཟུང་རྟོག་ཟད་པར་སྤོང་ནུས། དེར་ཤེས་སྒྲིབ་འཛིན་རྟོག་ཟད་པར་སྤོང་མི་ནུས།
རང་རྒྱལ་གྱི་རིགས་ལ་བརྟེན་པའི་ཁྱད་ཆོས་གསུམ་དང་ ལྡན་པའི་ཕྱིར་ཟེར་ན། རང་རྒྱལ་དགྲ་བཅོམ་
པས་ཤེས་སྒྲིབ་གཟུང་རྟོག་ཟད་པར་སྤངས་པར་ཐལ། སྦྱོར་བ་འཐད་པའི་ཕྱིར། འདོད་ན། དེས་
བདེན་འཛིན་སྤངས་པར་ཐལ་ལོ། །རྣམ་བཤད་ལས། རང་སངས་རྒྱས་ཉན་ཐོས་ཀྱི་སྡེ་སྣོད་ལ་དམིགས་
པ་ཡིན་ ཞིང་དབང་པོའི་ཁྱད་པར་གྱིས་ཆོས་ཀྱི་བདག་མེད་རྟོགས་པའོ། །ཞེས་གསུངས་པའི་དོན་ལ། །
ཁ་ཅིག རང་རྒྱལ་འཕགས་པ་ཡིན་ན་གཟུང་བ་ཆོས་ཀྱི་བདག་མེད་ཙམ་དུ་ཚད་མས་རྟོ གས་པའི་
གང་ཟག་ཡིན་དགོས་ཟེར་ན། རང་རྒྱལ་དགྲ་བཅོམ་པས་གཟུང་བ་ཆོས་ཀྱི་བདེན་འཛིན་སྤངས་པར་ཐལ།
དམ་བཅའ་འཐད་པའི་ཕྱིར། འདོད་ན། དེས་གཟུགས་བདེན་གྲུབ་ཏུ་འཛིན་པའི་རྟོག་པ་སྤངས་པར་
ཐལ། འདོད་པ་གང་ཞིག དེ་གཟུང་བ་ཆོས་ཀྱི་བདེན་འཛིན་ཡིན་ པའི་ ཕྱིར་ཏེ། གཟུགས་ལ་དམིགས་
ནས་ལོངས་སྤྱད་བྱར་བདེན་པར་འཛིན་པའི་བདེན་འཛིན་དེ་དེ་ཡིན་ པའི་ ཕྱིར། མ་གྲུབ་ན། དེ་ཆོས་
ཅན། དེར་ཐལ། ཤེས་སྒྲིབ་གཟུང་རྟོག་ཡིན་པའི་ཕྱིར། གཞན་ཡང་། གཟུང་བ་ཆོས་ཀྱི་བདེན་
འཛིན་དེ་བདེན་འཛིན་མ་ ཡིན་པར་ཐལ། གཟུགས་ཕྱི་རོལ་དོན་འཛིན་གྱི་རྟོག་པ་དེ་དེ་ཡིན་ པའི་ ཕྱིར།
འདོད་མི་ནུས་ཏེ། གཟུང་བ་ཆོས་ཀྱི་བདག་ཏུ་འཛིན་པའི་བློ་དེ་བདེན་འཛིན་ཡིན་ པའི་ ཕྱིར་ཏེ། བུམ་
པ་ཆོས་ཀྱི་བདག་ཏུ་འཛིན་པའི་བློ་དེ་དེ་ཡིན་པའི་ཕྱིར། དེས་ན་ལུང་དེའི་དོན་ཡོད་དེ། རང་སངས་
-
564



རྒྱུས་ཀྱི་ཉན་ཐོས་ཀྱི་སྡེ་སྣོད་ལ་དམིགས་ ཀྱང་དབང་པོའི་ཁྱད་པར་གྱིས་ཆོས་ཀྱི་བདག་མེད་རགས་པ་རྟོགས་
ཞེས་པའོ། །
ཁ་ཅིག་སྐབས་འདིའི་རྟེན་དེ་རྟེན་གྱི་གང་ཟག་རང་རྒྱལ་གྱི་རིགས་ལ་བརྟེན་པ་ལ་བྱེད་ཅིང་། རང་
རྒྱལ་གྱི་རིགས་དེ་རང་རྒྱལ་སློབ་པའི་སེམས་གཟུང་འཛིན་རྫས་གཞན་གྱིས་སྟོང་པ་ལ་བྱེད་ཟེར་བ་མི་འཐད་
དེ། རྣམ་བཤད་ལས། འདིའི་སྐབས་ཀྱི་རིགས་རང་རྒྱལ་སློབ་པའི་སེམས་ཀྱི་ཆོས་ཉིད་ཀྱི་དབང་དུ་བྱས་
ནས་བཤད་པའི་ཕྱིར་དང༌། སྐབས་འདིའི་རྟེན་ལ་རང་རྒྱལ་གྱི་ལམ་ལ་གང་ཟག་གི་བརྟེན་པ་དང༌། ཆོས་
ཉིད་རིགས་ཀྱི་རྟེན་གཉིས་ཀ་ཡོད་པར་མདོ་ལས་བཤད་པའི་ཕྱིར་དང༌། གསེར་ཕྲེང་ལས། སློབ་དཔོན་
འདིས་གང་ཟག་དང་དེ་བ ཞིན་ཉིད་ཀྱི་རྟེན་གཉིས་ཀ་མཛད་པ་མདོའི་དོན་ནོ། །ཞེས་གསུངས་པའི་ཕྱིར།
ཁ་ཅིག སེམས་ཙམ་པ་དང་རང་སངས་རྒྱས་གཉིས་ཀྱི་ལྟ་བ་མི་མཚུངས་ཏེ། སྟོང་ཉིད་རྟོ གས་པའི་
རང་ རྒྱལ་ཡོད། དེ་རྟོ གས་པའི་སེམས་ཙམ་པ་མེད་པའི་ཕྱིར་ཟེར་བ་མི་འཐད་དེ། དེ་གཉིས་ཀྱི་བསྒོམ་
བྱའི་ལྟ་བའི་ གཙོ་བོ་ལ་མཐོ་དམན་གྱི་ཁྱད་པར་མེད་པའི་ཕྱིར་ཏེ། དེ་གཉིས་ཀས་གཉིས་སྟོང་རྟོགས་པའི་
ལྟ་བ་བསྒོམ་བྱའི་གཙོ་བོར་བྱས་ནས་སྒོམ་ པའི་ཕྱིར།
གསུམ་པ་དེའི་རྒྱུ་ངེས་འབྱེད་ཆ་མཐུན་འཆད་པ་ལ། མདོ་ལས་གསུངས་ཚུལ་དང༌། བསྟན་བཅོས་
ཀྱིས་འགྲེལ་ཚུལ་གཉིས་ལས། དང་པོ་ནི། དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །ཀྱེ་མ་གནས་བརྟན་རབ་འབྱོར་འདི་དེ་ལྟར་བཏགས་པ་དང་ཡང་
མི་འགལ་ལ་ཆོས་ཉིད་ཀྱང་སྟོན་པའི་ཤེས་རབ་ཟབ་མོ་དང་ ལྡན་ནོ། །དེ་ནས་བཅོམ་ ལྡན་འདས་ཀྱིས་
ལྷའི་དབང་པོ་བརྒྱ་བྱིན་ལ་བཀའ་སྩལ་པ། དེ་དེ་བཞིན་ནོ། །ཀོའུ་ཤི་ཀ་དེ་དེ་བཞིན་ཏེ། གནས་
བརྟན་རབ་འབྱོར་འདི་ནི་ཤེས་རབ་ཟབ་མོ་དང་ ལྡན་པ་སྟེ། དེ་ལྟར་བཏགས་པ་དང་ཡང་མི་འགལ་ལ་
ཆོས་ཉིད་ཀྱང་སྟོན་ནོ། །དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་བཅོམ་ལྡན་འདས་ཇི་ལྟར་གནས་
བརྟན་རབ་འབྱོར་འདི་བཏགས་པ་དང་ཡང་མི་འགལ་ལ་ཆོས་ཉིད་ཀྱང་སྟོན་པ་ལགས། ཞེས་སོགས་ཀྱིས་
འཆད།
གཉིས་པ་ལ། མཚམས་སྦྱར་བ། རྩ་བ། འགྲེལ་པ་གསུམ་ལས། དང་ པོ་ནི། འོ་ན་རང་
རྒྱལ་ གྱི་ལམ་ཤེས་པའི་ལམ་ཤེས་ཀྱི་འོག་ཏུ་དེའི་རྒྱུ་ངེས་འབྱེད་ཆ་མཐུན་འཆད་པའི་རྒྱུ་མཚན་གང་ཞེ་ན།
དེའི་རྒྱུ་མཚན་ཡོད་དེ། དེ་འདྲའི་ལམ་ཤེས་ཐོབ་པ་ལ་དེའི་རྒྱུ་ངེས་འབྱེད་ཆ་མཐུན་ཐོབ་པ་སྔོན་དུ་འགྲོ་
དགོས་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཞེས་མཚམས་སྦྱོར་བ་ལ། ངེས་པར་འབྱེད་པའི་
565



ཆ་དང་མཐུན་པ་ཐོབ་ན་ཇི་སྐད་བཤད་པའི་ལམ་སྐྱེ་བས་ངེས་པར་འབྱེད་ པའི་ཆ་དང་མཐུན་པ། ཞེས་
གསུངས།
གཉིས་པ་ནི། མདོ་དེའི་དོན་འཆད་པ་ལ། བཏ གས་པའི་ཆོས་ཉིད་མི་འགལ་བར། །ཞེས་
སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། གཟུགས་ལ་སོགས་པའི་ཆོས་ཀྱི་ཞེས་
སོགས་གསུངས། དེ་ལ་ཡང་དྲོད་སོགས་བཞི་ཡོད་པའི་དང་པོ་དྲོད་དེ་སྟོན་པ་ལ། བཅོམ་ ལྡན་འདས་
ཀྱིས་བཀའ་སྩལ་པ། ཀོའུ་ཤི་ཀ་གཟུགས་ནི་བཏགས་པ་ཙམ་མོ། །བཏགས་པ་ཙམ་གང་ཡིན་པ་དེ་ནི་
ཆོས་ཉིད་དེ་དེ་ནི་གནས་བརྟན་རབ་འབྱོར་གྱིས་མི་འགལ་བར་བསྟན་ཏོ། །ཞེས་སོགས་ཀྱིས་བསྟན་
ནས། དེའི་དོན་འཆད་པ་ལ། བཏ གས་ པའི་ཆོས་ཉིད་མི་འགལ་བར། །སྟོན་པའི་རྣམ་པ་དྲོད་གྱུར་
པ། །ཞེས་དང༌། གཟུགས་ལ་སོགས་པའི་ཆོས་ཀྱི་བརྡ་ལས་བྱུང་བའི་བཏགས་པའི་ཆོས་ཉིད་དང་མི་
འགལ་བར་རབ་ཏུ་སྟོན་པ་དང་། ཞེས་གསུངས།
རྩེ་མོ་དེ་སྟོན་པ་ལ། གཟུགས་འཕེལ་བར་བྱ་བའི་ཕྱིར་མི་སློབ་གཟུགས་འགྲིབ་པར་བྱ་བའི་ཕྱིར་
མི་སློབ་ཞེས་སོགས་ཀྱིས་བསྟན། དེའི་དོན་འཆད་པ་ལ། རྩེ་མོར་གྱུར་པ་གཟུགས་ལ་སོགས། །འགྲིབ་
པ་མེད་ལ་སོགས་པས་ཕྱེ། །ཞེས་དང་། གཟུགས་ལ་སོགས་པ་ལ་དོན་དམ་པར་འགྲིབ་པ་དང་འཕེལ་
བ་མེད་པ་ལ་སོ གས་ པའི་དོན་དུ་སློབ་པ་དང༌། ཞེས་གསུངས།
བཟོད་པ་དེ་སྟོན་པ་ལ། ཤཱ་རིའི་བུས་སྨྲས་པ། ཚེ་དང་ལྡན་པ་རབ་འབྱོར་ཅིའི་ཕྱིར་ན་བྱང་ཆེན་
གཟུགས་ཡོངས་སུ་ཤེས་པར་བྱ་བ་དང༌། མེད་པར་བྱ་བའི་ ཕྱིར་མི་སློབ་པ་ཡིན་ཞེས་སོགས་དྲིས་པའི་
ལན་དུ། འདི་ལྟར་གཟུགས་ཡོངས་སུ་བཟུང་དུ་མེད་དེ། དེ་ཅིའི་ཕྱིར་ཞེ་ན། ནང་སྟོང་པ་ཉིད་ནས་
དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ཕྱིར་གཟུགས་ཀྱི་གཟུགས་ཡོངས་སུ་གཟུང་དུ་མེད་པས་སོ། །
ཞེས་སོགས་ཀྱིས་བསྟན། དེའི་དོན་འཆད་པ་ལ། ནང་སྟོང་ཉིད་ལ་སོགས་པ་ཡིས། །གཟུགས་སོགས་
མི་འཛིན་ཕྱིར་བཟོད་པ། །ཞེས་དང་། ངོ་བོ་ཉིད་ཀྱིས་སྟོང་པ་ཉིད་ཀྱི་ཕྱིར་གཟུགས་ལ་སོགས་པ་ལ་
ནང་དང་ཕྱི་ལ་སོགས་པ་སྟོང་པ་ཉིད་ཀྱིས་ཡོངས་སུ་མི་འཛིན་པ་དང་། ཞེས་གསུངས།
ཆོས་མཆོག་དེ་སྟོན་པ་ལ། ཚེ་དང་ལྡན་པ་ཤཱ་རིའི་བུས་སྨྲས་པ། ཚེ་དང་ལྡན་པ་རབ་འབྱོར་ཇི་
ལྟར་སློབ་པའི་བྱང་ཆེན་ཆོས་ཐམས་ཅད་ཡོངས་སུ་གཟུང་བར་བྱ་བ་དང༌། མེད་པར་བྱ་བའི་ཕྱིར་མི་སློབ་
ན་རྣམ་མཁྱེན་དུ་ཇི་ལྟར་ངེས་པར་འབྱུང་བར་འགྱུར། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་
，
566



རིའི་བུ་འདི་ལྟར་བྱང་ཆེན་ཤེར་ཕྱིན་ལ་སྤྱོད་པའི་ཚེ་གཟུགས་སྐྱེ་བ་མི་མཐོང་འགག་པ་དང་བླང་བ་དང་་་་་་
འདོར་བ་དང་ཀུན་ནས་ཉོན་མོངས་པ་དང་རྣམ་པར་བྱང་བ་དང་བོགས་པ་དང་འདྲི་བ་དང་། འགྲིབ་
པ་དང་འཕེལ་བ་མི་མཐོང་ངོ་། །དེ་ཅིའི་ཕྱིར་ཞེ་ན། ཚེ་དང་ལྡན་པ་ཤཱ་རིའི་བུ་དེ་ནི་འདི་ལྟར་གཟུགས་
གཟུགས་ཀྱི་རང་བཞིན་གྱིས་མེད་ པས་སོ། །ཞེས་པ་ནས། རྣམ་མཁྱེན་དུ་ངེས་པར་འབྱུང་ངོ༌། །ཞེས་
གསུངས། དེའི་དོན་འཆད་པ་ལ། གཟུགས་སོགས་སྐྱེ་བ་མེད་སོགས་ཀྱི། །རྣམ་པ་ཅན་ནི་ཆོས་ཀྱི་
མཆོག །ཅེས་དང༌། གཟུགས་ལ་སོགས་པའི་སྐྱེ་བ་དང་འགག་པ་ལ་སོགས་པ་མེད་པ་ཞེས་བྱ་བའི་རྣམ་པ་
རྣམས་ཀྱིས་གོ་རིམ་བཞིན་དུ་བདེན་པ་བཞིའི་དམིགས་པ་ལ་ངེས་པར་འབྱེད་ པའི་ཆ་དང་མཐུན་པ་སྐྱེ་བ་་་
ཡིན་ནོ། །ཞེས་གསུངས། །
གཞུང་དོན་ནི། རང་ རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་ཚོས་ཅན། ཁྱོད་
ལ་དུ་མར་ཡོད་དེ། ཁྱོད་ལ་རང་ རྒྱལ་གྱིས་རྟོགས་རིགས་སུ་གནས་པའི་ཐེག་ཆེན་གྱི་སྦྱོར་ལམ་དྲོད་སོ གས་
བཞི་ཡོད་པའི་ ཕྱིར། དེས་ན་རང་རྒྱལ་གྱི་རྟོ གས་རིགས་སུ་གནས་པའི་ཐེག་ཆེན་གྱི་དོན་མངོན་རྟོགས་
དེ། རང་ རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་གྱི་མཚན་ཉིད། དབྱེ་ན། མིང་
དུ་བཏགས་པ་ཡང་མི་འདོར་ལ་ཆོས་ཉིད་དང་མི་འགལ་བར་སྟོན་པའི་རྣམ་ པས་ཤེས་པར་བྱ་བའི་དྲོད་་་་་་
དང་། གཟུགས་སོགས་ལ་འགྲིབ་པ་མེད་ པ་ལ་སོགས་པས་ཕྱེ་བ་དེས་ཁྱད་པར་དུ་བྱས་པའི་རྣམ་ པས་
རྟོགས་པར་བྱ་བ་རྩེ་མོ་དང་། གཟུགས་སོགས་ནང་སྟོང་པ་ཉིད་ནས་དངོས་པོ་མེད་པའི་ངོ་བོ་ཉིད་སྟོང་
པ་ཉིད་ཀྱི་བར་ཡིན་ པས་ཡོངས་སུ་མི་འཛིན་པའི་རྣམ་པས་རྟོགས་པར་བྱ་བ་བཟོད་པ་དང་། གཟུགས་
སོགས་སྐྱེ་བ་མེད་པ་སོགས་ཀྱི་རྣམ་པ་ཅན་གྱིས་རྟོགས་པར་བྱ་བ་ཆོས་མཆོག་དང་བ ཞིར་ཡོད། །
-，
བཞི་པ། བྱང་སེམས་ཀྱི་ལམ་ཤེས་པའི་ལམ་ཤེས་བཤད་པ།
གསུམ་པ་བྱང་སེམས་ཀྱི་ལམ་ཤེས་པའི་ལམ་ཤེས་བཤད་པ་ལ། སྤྱིའི་མཚམས་སྦྱར་བ་དང་། སོ་
སོའི་དོན་བཤད་པ་གཉིས་ལས། དང་པོ་ནི། རང་རྒྱལ་གྱི་ལམ་གྱི་མཇུག་ཐོགས་སུ་བྱང་སེམས་ཀྱི་ལམ་
ཤེས་པའི་ལམ་ཤེས་བཤད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། དམན་མཆོག་གི་རིམ་པའི་
567



དབང་དུ་བྱས་ནས་དེ་ལྟར་བསྟན་པའི་ཕྱིར། ཞེས་མཚམས་སྦྱོར་བ་ལ། རང་སངས་རྒྱས་ཀྱི་ལམ་གྱི་
མཇུག་ཐོགས་སུ་བྱང་ཆུབ་སེམས་དཔའི་ལམ། ཞེས་གསུངས།
གཉིས་པ་ལ། མཐོང་ལམ་བཤད་པ་དང་། སྒོམ་ལམ་བཤད་པ་གཉིས་ལས། དང་པོ་ལ། མདོ་
ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། དེ་ནས་ལྷ་རྣམས་
ཀྱི་དབང་པོ་བརྒྱ་བྱིན་གྱིས་ཚེ་དང་ལྡན་པ་ཤཱ་རིའི་བུ་ལ་སྨྲས་པ། ཚེ་དང་ལྡན་པ་ཤཱ་རིའི་བུ་ཤེར་ཕྱིན་
གང་ལས་བཙལ་བར་བྱ། ཞེས་དྲིས་པ་དང༌། ཤཱ་རིའི་བུས་སྨྲས་པ། ཀོའུ་ཤི་ཀ་ཤེར་ཕྱིན་རབ་འབྱོར་
གྱི་ལེའུ་ལས་བཙལ་བར་བྱའོ། །ཞེས་གསུངས་པ་ལས་འཕྲོས་ནས། དེ་ནས་ལྷ་རྣམས་ ཀྱི་དབང་པོ་
བརྒྱ་བྱིན་གྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་སྨྲས་སོ། །འ ཕ གས་པ་རབ་འབྱོར་འཕགས་
པ་ཤཱ་རིའི་བུས་འདི་སྐད་དུ་ཀོའུ་ཤི་ཀ་ཤེར་ཕྱིན་ནི་རབ་འབྱོར་གྱི་ལེའུ་ལས་བཙལ་བར་བྱའོ་ཞེས་ཟེར་ན།
དེ་ཁྱོད་ཀྱི་མཐུས་བྱིན་གྱིས་བརླབ་པ་ཡིན་ནམ་ཞེས་སོགས་གསུངས།
གཉིས་པ་ལ། མཐོང་ལམ་གྱི་ངོ་བོ་མདོར་བསྟན་པ་དང་། སྒོམ་ཚུལ་གྱི་ རྣམ་པ་རྒྱས་པར་བཤད་
པ་དང༌། རྣམ་པ་ མ་བཤད་པར་འདོད་པ་དགག་པའོ། །དང་པོ་ལ། རྩ་འགྲེལ་གཉིས་ལས། དང་
པོ་ནི། མདོ་དེའི་དོན་འཆད་པའི་སྒོ་ནས་སྐད་ཅིག་མ་བཅུ་དྲུག་མདོར་བསྟན་གྱི་སྒོ་ནས་བཤད་པ་ལ། །
བདེན་དང་བདེན་ལ་བཟོད་པ་དང་། །ཞེས་སོགས་རྐང་པ་བཞི་གསུངས། དོན་ནི་ཟག་བཅས་ཀྱི་
བདེན་པ་གཉིས་དང༌། ཟག་མེད་ཀྱི་བདེན་པ་གཉིས་ཏེ་བཞི་ལ་བཟོད་པ་དང་ཤེས་པའི་སྐད་ཅིག་མ་
བཞི་བ ཞིར་བ སྟན་པའི་ཐེག་ཆེན་གྱི་མཐོང་ལམ་སྐད་ཅིག་མ་བཅུ་དྲུག་ཆོས་ཅན། ལམ་ཤེས་པ་ཉིད་ཀྱི་
སྐབས་འདིར་དངོས་སུ་བསྟན་པའི་ཐེག་ཆེན་གྱི་མཐོང་ལམ་ཡིན་ཏེ། སྐབས་འདིར་དངོས་སུ་བསྟན་པའི་
འདི་ཕྱི་ཕན་ཡོན་ཆེན་པོ་ཅན་གྱི་ཐེག་ཆེན་གྱི་བདེན་པ་མངོན་རྟོགས་ཡིན་ པའི་ ཕྱིར།
གཉིས་པ་ལ། གང་གིས་སྒོམ་པར་བྱེད་ པའི་ གང་ཟག གང་དུ་སྒོམ་པའི་ གནས་སྐབས། གང་
བསྒོམ་པར་བྱ་བ། གང་དང་ལྡན་པ་བསྒོམ་པ་དང་བཞི་ལས། དང་པོ་སྟོན་པ་ལ། བྱང་ཆུབ་སེམས་
དཔའ༑ ཞེས་གསུངས། གཉིས་པ་སྟོན་པ་ལ། ལམ་ཤེས་པ་ཉིད་ཀྱི་སྐབས་སུ། ཞེས་གསུངས། གསུམ་
པ་སྟོན་པ་ལ། འདི་དང་གཞན་པའི་ཡོན་ཏན་དག་དང་ལྡན་པ་བསྒོམ་པར་བྱ་བ་ནི་མཐོང་བའི་ལམ་ཕན་
ཡོན་ཆེན་པོ་ཞེས་བརྗོད་དོ། །ཞེས་གསུངས། བཞི་པ་སྟོན་པ་ལ། ཆོས་ཤེས་པའི་བཟོད་པ་དང་།
ཆོས་ཤེས་པ་དང༌། རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པ་ཞེས་བྱ་བའི་བཟོད་པ་དང་། ཤེས་
པའི་སྐད་ཅིག་མ་བཞི་པོ་སོ་སོར་སྡུག་བསྔལ་ལ་སོགས་པའི་བདེན་པ་དང་འབྲེལ་བ་དག་དང་ལྡན་པ། ཞེས་
568



གསུངས།
གཉིས་པ་ལ། མཚམས་སྦྱར་བ། རྩ་བ། འགྲེལ་པ་གསུམ་ལས། དང་པོ་ནི། འོ་ན་སྐད་
ཅིག་མ་བཅུ་དྲུག་པོ་དེ་སྒོམ་ཚུལ་གྱི་རྣམ་པ་ཇི་ལྟ་བུར་སྒོམ་པར་བྱེད། ཅེས་དྲིས་པའི་སྒོ་ནས་མཚམས་
སྦྱོར་བ་ལ། རྣམ་པ་ཇི་ལྟ་བུར་བསྒོམ་པར་བྱ་ཞེ་ན། ཞེས་གསུངས། །
གཉིས་པ་ལ་དེའི་ལན་སྟོན་པ་ལ། དེ་བཞིན་ཉིད་དང་སངས་རྒྱུས་དག །ཅེས་སོགས་གསུངས།
གསུམ་པ་དེ་ཉིད་ཚིག་དོན་གྱི་སྒོ་ནས་འཆད་པ་ལ། དོན་དམ་པའི་ཚུལ་ཉིད་ཀྱིས་དེ་བཞིན་ཉིད་དང༌།
ཞེས་སོགས་གསུངས། འདི་ལ་ཡང་རྒྱུས་པར་བཤད་པ་དང་། དོན་བསྡུ་བ་གཉིས་ལས། དང་པོ་ནི།
དོན་དམ་པའི་ཚུལ་ཞེས་སོགས་ཀྱིས་བཤད། གཉིས་པ་ནི། དེ་ལྟ་བུ་ནི་ལམ་ཤེས་པ་ཉིད་ཀྱི་སྐད་ཅིག་
མ་དག་ཡིན་ནོ། །ཞེས་འཆད། དེས་ན་མདོ་རྩ་འགྲེལ་འདི་དག་གི་དོན་རྒྱས་པར་བཤད་པ་ལ་ཡང་།
ཐེག་ཆེན་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་ཏུ་ཡོད་དེ། མདོ་ལས་རྟོགས་བྱ་བདེན་བཞིའི་
རྣམ་པ་བཅུ་དྲུག་བསྟན་པས་ཤུགས་ལས་འཕངས་པའི་ཤེས་བཟོད་སྐད་ཅིག་མ་བཅུ་དྲུག་ཏུ་ཡོད་པའི་ཕྱིར།
དེ་ལ་ཡང་། སྡུག་བདེན་གྱི་རྣམ་པ། ཀུན་འབྱུང་བདེན་པའི་རྣམ་པ། འགོག་བདེན་གྱི་རྣམ་པ།
ལམ་བདེན་གྱི་ རྣམ་པ་དང་བཞི་ལས། དང་པོ་སྡུག་བདེན་གྱི་རྣམ་པ་ལ་བརྟེན་པའི་ཐེག་ཆེན་གྱི་མཐོང་
ལམ་ཤེས་བཟོད་བཞི་ཡོད་པའི་དང་པོ་སྡུག་བསྔལ་ཆོས་བཟོད་སྟོན་པ་ལ། ་ དེ་བ ཞིན་ཉིད་ལ་ཡང་དེ་
བཞིན་གཤེགས་པ་མི་དམིགས་སོ། །དེ་བཞིན་གཤེགས་པ་ལ་ཡང་དེ་བཞིན་ཉིད་མི་དམིགས་སོ། །ཞེས་
སོགས་གསུངས། །
དེའི་དོན་འཆད་པ་ལ། དེ་བཞིན་ཉིད་དང་སངས་རྒྱས་དག །ཕན་ཚུན་བརྟེན་པ་རྟེན་མེད་ཕྱིར།།
རྣམ་གྲངས་ཁས་མི་ལེན་པ་དང་། །ཞེས་དང༌། དོན་དམ་པའི་ཚུལ་ཉིད་ཀྱི་དེ་བཞིན་ཉིད་དང་། སངས་
རྒྱུས་དག་ལ་རྟེན་དང་བརྟེན་པའི་དངོས་པོ་མེད་པས་དེའི་ཕྱིར་དེ་དག་ཕན་ཚུན་རྣམ་གྲངས་ཀྱིས་གནས་་་་
པར་ཁས་མི་ལེན་པ་དང་། ཞེས་གསུངས། །
སྡུག་བསྔལ་ཆོས་ཤེས་སྟོན་པ་ལ། དེ་ནས་ལྷ་རྣམས་ ཀྱི་དབང་པོ་བརྒྱ་བྱིན་གྱིས་གནས་བརྟན་རབ་
འབྱོར་ལ་འདི་སྐད་ཅེས་སྨྲས་སོ། །རབ་འབྱོར་བྱུང་ཆེན་རྣམས་ཀྱི་ཕར་ཕྱིན་ནི་ཆེན་པོ་སྟེ། འདི་ལྟར་
ཤེར་ཕྱིན་ནོ་ཞེས་སོགས་དང་། ཀོའུ་ཤི་ཀ་གཟུགས་ཆེན་པོ་ཉིད་ཡིན་ པའི་ ཕྱིར་བྱང་ཆེན་རྣམས་ ཀྱི་ཕར་
ཕྱིན་དེ་ནི་ཆེན་པོའོ་ཞེས་སོགས་གསུངས། དེའི་དོན་འཆད་པ་ལ། ཆེན་པོ། ཞེས་དང་། གཟུགས་
ལ་སོགས་པ་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་ཆེན་པོ་ཉིད་དང༌། ཞེས་གསུངས།
569



སྡུག་བསྔལ་རྗེས་བཟོད་སྟོན་པ་ལ། ཀོའུ་ཤི་ཀ་གཟུགས་ཚད་མ་མེད་པའི་ཕྱིར་བྱང་ཆེན་རྣམས་ཀྱི་
ཕར་ཕྱིན་ནི་ཚད་མ་མེད་པའོ། །ཞེས་སོགས་གསུངས། དེའི་དོན་འཆད་པ་ལ། ཚད་མ་མེད་བཅས་
དང་། ཞེས་དང༌། དེ་བ ཞིན་དུ་དེ་དག་ཚད་མ་མེད་པ་ཉིད་དང་། ཞེས་གསུངས།
སྡུག་བསྔལ་རྗེས་ཤེས་སྟོན་པ་ལ། ཀོའུ་ཤི་ཀ་གཟུགས་ཚད་མེད་ པའི་ཕྱིར་བྱང་ཆེན་རྣམས་ཀྱི་ཕར་
ཕྱིན་ནི་ཚད་མེད་པའོ། །ཞེས་སོགས་གསུངས། དེའི་དོན་འཆད་པ་ལ། ཚད་མེད་པ་དང༌། ཞེས་
དང༌། སྔ་མ་བཞིན་དུ་ནམ་མཁའ་ཚད་མེད་པ་ཉིད་ཀྱིས་དེ་དག་ཚད་མེད་པ་ཞེས་བྱ་བ་དེ་ལྟ་བུ་ནི་སྡུག་
བསྔལ་གྱི་བདེན་པའི་རྣམ་པ་དག་ཡིན་ནོ། །ཞེས་གསུངས།
གཉིས་པ་ཀུན་འབྱུང་བདེན་པའི་རྣམ་པ་ལ་བརྟེན་པའི་ཐེག་ཆེན་གྱི་མཐོང་ལམ་ཤེས་བཟོད་སྐད་་་་་་
ཅིག་མ་བཞི་ཡོད་པའི་དང་པོ་ཀུན་འབྱུང་ཆོས་བཟོད་སྟོན་པ་ལ། ཀོའུ་ཤི་ཀ་གཟུགས་མཐའ་ཡས་པའི་
ཕྱིར་བྱང་ཆེན་རྣམས་ཀྱི་ཕར་ཕྱིན་ནི་མཐའ་ཡས་སོ། །ཞེས་སོགས་གསུངས།
དེའི་དོན་འཆད་པ་ལ། མཐའ་མེད་དང་། ཞེས་དང་། གཟུགས་ལ་སོགས་པ་ལ་ངོ་བོ་ཉིད་
མེད་པ་ཉིད་ཀྱིས་རྟག་པ་དང་ཆད་པའི་མཐའ་ཉིད་ལ་སོགས་པ་མེད་པ་དང༌། ཞེས་གསུངས།
ཀུན་འབྱུང་ཆོས་ཤེས་སྟོན་པ་ལ། ། དེ་ནས་དབང་པོ་དང་བཅས་པའི་ལྷ་རྣམས་ དང་ཚངས་པ་ དང་
བཅས་པའི་ལྷ་རྣམས་དང་སྐྱེ་དགུའི་བདག་པོ་དང་བཅས་པའི་ལྷ་རྣམས་ དང་། སྐྱེས་་པ་བུད་མེད་དང་
བཅས་པ་དག་གིས་ལན་གསུམ་དུ་ཆེད་དུ་བརྗོད་པ་ནི་འདི་ལྟ་སྟེ། ཨེ་མ་ཧོ། ཆོས་རྣམས་ཀྱི་ཆོས་ཉིད་འདི་
ནི་དེ་བཞིན་གཤེགས་པའི་མཐུ་དང༌། ཞེས་སོགས་དང༌། བཅོམ་ལྡན་འདས་བདག་གིས་ཀྱང་བྱང་ཆེན་
ཤེར་ཕྱིན་འདི་དང་མ་བྲལ་བ་དེ་ནི་དེ་བཞིན་གཤེགས་པ་ཉིད་དུ་གཟུང་བར་བྱའོ། །ཞེས་སོགས་གསུངས།
དེའི་དོན་འཆད་པ་ལ། དེར་གནས་གཟུགས་ལ་སོགས་པ་ལ། །སངས་རྒྱས་ཉིད་དུ་ངེས་འཛིན་དང་།།
ཞེས་དང་། ཤེས་རབ་ཀྱི་ཕ་རོལ་ཏུ་ ཕྱིན་པ་ལ་གནས་པ་ནི་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་གཟུགས་
ལ་སོགས་པ་ལ་དེ་བཞིན་གཤེགས་པ་ཉིད་དུ་ངེས་པར་འཛིན་པ་ དང༌། ཞེས་གསུངས། དེ་ཡང་མདོའི་
ཚིག་ཟིན་དང་བསྟུན་ན། གཟུགས་སོགས་དོན་དམ་པར་མི་དམིགས་པར་རྟོགས་པའི་ཆོས་ཤེས་དེར་
གནས་པའི་བྱང་སེམས་ཀྱི་ཕུང་པོ་ལ་གཞན་གྱིས་སངས་རྒྱས་སུ་བཟུང་དུ་རུང་བའི་ཕན་ཡོན་བསྟན་པའོ།།
ཀུན་འབྱུང་རྗེས་བཟོད་སྟོན་པ་ལ། དེ་ནས་ལྷའི་བུ་དེ་དག་གིས་བཅོམ་ལྡན་འདས་ལ་འདི་སྐད་
ཅེས་གསོལ་ཏོ། །བཅོམ་ལྡན་འདས་བྱང་ཆེན་རྣམས་ཀྱི་ཤེར་ཕྱིན་འདི་ནི་གཟུགས་མི་ལེན་མི་འདོར་
བའི་ཚུལ་དང་། ཞེས་སོགས་གསུངས། དེའི་དོན་འཆད་པ་ལ། བླང་མེད་དོར་བ་མེད་སོགས་དང༌།།
570



ས
ཞེས་དང༌། དེ་བཞིན་དུ་དེ་ལ་གནས་པ་ནི་ཆོས་ཐམས་ཅད་ལ་བླང་བ་དང་དོར་བ་མེད་པ་སྒོམ་པ་ལ་
སོགས་པ་ དང་། ཞེས་གསུངས།
ཀུན་འབྱུང་རྗེས་ཤེས་སྟོན་པ་ལ། ཀོའུ་ཤི་ཀ་ཡང་རིགས་ཀྱི་བུའ མ་རིགས་ཀྱི་བུ་མོ་དེ་དག་ལ་མིའམ་
མི་མ་ཡིན་པ་དག་གླགས་རྙེད་པར་མི་འགྱུར་རོ། །ཞེས་སོགས་དང་། རིགས་ ཀྱི་བུའ མ་རིགས་ཀྱི་བུ་
མོ་དེ་དག་གིས་མི་དམིགས་པའི་ཚུལ་གྱིས་སེམས་ཅན་ཐམས་ཅད་ཀྱི་དྲུང་དུ་བྱམས་པ་དང་སྙིང་རྗེ་དང་་་་
དགའ་བ་དང་བཏང་སྙོམས་ཤིན་ཏུ་བསྒོམས་ པའི་ཕྱིར་རོ། །ཞེས་སོགས་གསུངས། དེའི་དོན་འཆད་
པ་ལ། བྱམས་ལ་སོགས་དང༌། ཞེས་དང༌། ངོ་བོ་ཉིད་མེད་པར་མོས་པ་སྔོན་དུ་འགྲོ་བའི་ ཚད་མེད་
པ་བཞི་བསྒོམ་པར་བྱའོ། །ཞེས་བྱ་བ་དེ་ལྟ་བུ་ནི་ཀུན་འ བྱུང་བའི་བདེན་པའི་རྣམ་པ་དག་ཡིན་ནོ། །
ཞེས་གསུངས། སྐད་ཅིག་མ་བརྒྱད་པ་འདིར་བྱམས་སོགས་ སྒོམ་པར་གསུངས་པ་ལ་དགོས་པ་ཡོད་དེ།
འདིར་སྡུག་ཀུན་གྱི་སྐྱོན་རྫོགས་པར་རིགས་ཤིང་། དགུ་པར་འགོག་པའི་ཡོན་ཏན་མཐོང་བ་ན་སྲིད་པར་
གནས་ནས་གཞན་དོན་བྱེད་པ་དོར་ནས་ཞི་བ་ལ་གཞོལ་བས་དེ་དགག་པར་བྱ་བའི་ཆེད་ཡིན་ པའི་ ཕྱིར། །
གསུམ་པ་འགོག་བདེན་གྱི་རྣམ་པ་ལ་བརྟེན་པའི་ཐེག་ཆེན་གྱི་མཐོང་ལ མ་ཤེས་བཟོད་སྐད་ཅིག་མ་་་་་
བཞི་ཡོད་པའི་ དང་པོ། འགོག་པ་ཆོས་བཟོད་སྟོན་པ་ལ། ཀོའུ་ཤི་ཀ་གང་རིགས་ཀྱི་བུའ མ་རིགས་ཀྱི་
བུ་མོ་གང་ཤེར་ཕྱིན་འདི་འཛིན་ཅིང་འཆང་བ་དང༌། ཀློག་ཅིང་ཀུན་ཆུབ་པར་བྱེད་པ་དང༌། ཞེས་པ་
ནས། རིགས་ཀྱི་བུའམ་རིགས་ཀྱི་བུ་མོ་དེ་དག་གིས་ནང་སྟོང་པ་ཉིད་མི་དམིགས་པའི་ཚུལ་གྱིས་ཤིན་ཏུ་
བསྒོམས་པའི་ ཕྱིར་རོ། །ཞེས་སོགས་གསུངས། དེའི་དོན་འཆད་པ་ལ། སྟོང་ཉིད་དང་། །ཞེས་
དང༌། གཟུགས་ལ་སོགས་པའི་ངོ་བོའི་གཉུག་མ་རང་བཞིན་ཁོ་ནའི་སྟོང་པ་ཉིད་དང་། ཞེས་གསུངས།
འགོག་པ་ཆོས་ཤེས་སྟོན་པ་ལ། དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་བཅོམ་ལྡན་འདས་ལ་
འདི་སྐད་ཅེས་གསོལ་ཏོ། །བཅོམ་ལྡན་འདས་ཅི་ཙམ་དུ་བྱང་ཆེན་ཤེར་ཕྱིན་འདི་འཛིན་པ་ དང༌།
འཆང་བ་དང༌། ཀློག་པའམ། ཀུན་ཆུབ་པར་བྱེད་པའམ། ཚུལ་བཞིན་དུ་ཡིད་ལ་བགྱིད་པ་དེ་དག་གིས་
མཐོང་བའི་ཆོས་འདི་ཉིད་ལ་ཡོན་ཏན་འདི་དག་ཡོངས་སུ་འཛིན་པར་འགྱུར་ཞིང་། སེམས་ཅན་རྣམས་
ཡོངས་སུ་སྨིན་པར་བགྱིད་པ་དང༌། སངས་རྒྱས་ཀྱི་ཞིང་ཡོངས་སུ་དག་པར་བགྱིད་པ་དང༌། ཞེས་སོགས་
གསུངས། དེའི་དོན་འཆད་པ་ལ། སངས་རྒྱས་ཉིད་ནི་འཐོབ་པ་དང༌། །ཞེས་དང༌། ཆོས་ཀྱི་དབྱིངས་
དང་མཉམ་པའི་དགེ་བའི་རྩ་བ་རྣམས་ཀྱི་འབྲས་བུ་དེ་བཞིན་གཤེགས་པ་ཉིད་འ ཐོབ་ པ་དང༌། ཞེས་
གསུངས།
571



འགོག་པ་རྗེས་བཟོད་སྟོན་པ་ལ། དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་བཅོམ་ལྡན་འདས་ལ་
འདི་སྐད་ཅེས་གསོལ་ཏོ། །བཅོམ་ལྡན་འདས་ཇི་ཙམ་དུ་ཤེར་ཕྱིན་ཟབ་མོ་འདི་ཡོངས་སུ་བཟུང་ན་ཕར་
ཕྱིན་དྲུག་པོ་ཐམས་ཅད་ཡོངས་སུ་བཟུང་ བར་འགྱུར་བ་ནི་འདི་ལྟ་སྟེ། སྦྱིན་པའི་ ཕར་ཕྱིན་དང་། ཞེས་
སོགས་གསུངས། དེའི་དོན་འཆད་པ་ལ། རྣམ་པར་བྱང་ཀུན་ཡོངས་བསྡུས་དང་། །ཞེས་དང༌། ཤེས་
རབ་ཀྱི་ཕ་རོལ་ཏུ་ཕྱིན་པར་ གཉེན་པོ་རྣམས་རྣམ་པ་ཐམས་ཅད་དུ་བསྡུས་པ་དང༌། ཞེས་གསུངས།
འགོག་པ་རྗེས་ཤེས་སྟོན་པ་ལ། ཀོའུ་ཤི་ཀ་གང་ཕྱོགས་གང་ན་རིགས་ཀྱི་བུའམ་རིགས་ཀྱི་བུ་མོ་ཤེར་
ཕྱིན་འདི་འཛིན་པ་དང་། འཆང་བ་དང་། ཀློག་པ་དང་། ཞེས་སོགས་ནས་ཤེར་ཕྱིན་འདི་ལ་སེམས་
རྣམ་པར་གཡེང་བའམ་བརྒལ་བའམ་བརྩད་པའམ་འགལ་ བར་བྱ་བའི་ཕྱིར་འོང་བར་མི་ནུས་ཏེ། ཞེས་པ་
ནས། གང་ནས་བྱུང་བ་དེ་དང་དེ་ཉིད་དུ་མེད་པར་འགྱུར་ཞིང་རྣམ་པར་འཕེལ་བར་མི་འགྱུར་རོ། །
ཞེས་གསུངས། དེའི་དོན་འཆད་པ་ལ། ཉམ་ང་བ་དང་ནད་ཀུན་སེལ། ཞེས་དང༌། དེ་ཉིད་ཀྱིས་
ཕྱི་དང་ནང་གི་འཚེ་བ་རབ་ཏུ་ཞི་བ་ཞེས་བྱ་བ་དེ་ལྟ་བུ་ནི་འགོག་པའི་བདེན་པའི་རྣམ་པ་དག་ཡིན་ནོ། །
ཞེས་གསུངས།
བཞི་པ་ལམ་བདེན་གྱི་རྣམ་པ་ལ་བརྟེན་པའི་ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཞི་་་་
ཡོད་པའི་ དང་པོ་ལམ་ཆོས་བཟོད་སྟོན་པ་ལ། དེ་ཅིའི་ཕྱིར་ཞེ་ན། ཀོའུ་ཤི་ཀ་དེ་ནི་འདི་ལྟར་ཤེར་ཕྱིན་ནི་
ཆོས་ཐམས་ཅད་ཉེ་བར་ཞི་ བར་བྱེད་པ་སྟེ། རྣམ་པར་འཕེལ་ བར་བྱེད་པ་མ་ཡིན་ནོ། །ཞེས་སོགས་
གསུངས། དེའི་དོན་འཆད་པ་ལ། མྱ་ངན་འདས་འཛིན་ཞི་ཉིད་དང༌། ཞེས་དང༌། ངོ་བོ་ཉིད་མེད་
པ་སྒོམ་པ་ཁོ་ནས་གཟུགས་ལ་སོགས་པ་ དང༌། མྱ་ངན་ལས་འདས་པ་ལ་མངོན་པར་ཞེན་པ་ཞི་བ་དང་།
ཞེས་གསུངས།
ལམ་ཆོས་ཤེས་སྟོན་པ་ལ། དེ་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན་འཇིག་
རྟེན་སྐྱོང་བའི་ རྒྱལ་པོ་ཆེན་པོ་རྣམས་དང༌། ཞེས་པ་ནས། རིགས་ཀྱི་བུའམ་རིགས་ཀྱི་བུ་མོ་གང་ཤེར་
ཕྱིན་འདི་འཛིན་ཅིང་འཆང་བ་དང་། ཀློག་ཅིང་ཀུན་ཆུབ་པར་བྱེད་པ་དང༌། ཚུལ་བ ཞིན་དུ་ཡིད་ལ་
བྱེད་པ་དེ་ལ་རྟག་ཏུ་རྒྱུན་མི་འཆད་པར་བསྲུང་བ་དང་། བསྐྱབ་པ་དང་། སྦ་བར་མཛད་དེ། ཞེས་
སོགས་གསུངས། དེའི་དོན་འཆད་པ་ལ། སངས་རྒྱས་རྣམས་ཀྱིས་བསྲུང་ལ་སོགས། ཞེས་དང༌། ཤེས་
རབ་དང་ཐབས་ལ་མཁས་པ་ལ་ཞུགས་པ་ལ་སངས་རྒྱས་རྣམས་ཀྱིས་བསྲུང་བ་དང་བསྐྱབ་པ་དང་། སྦ་བ་
དག་མཛད་པ་དང༌། ཞེས་གསུངས།
572



ལམ་རྗེས་བཟོད་སྟོན་པ་ལ། དེའི་ཚིག་བླང་བར་འོས་པ་ དང་ལྡན་པར་འགྱུར་རོ། །ཞེས་པ་ནས།
བདག་ཀྱང་སྲོག་གཅོད་པ་སྤོང་བར་འགྱུར་ལ་གཞན་ཡང་སྲོག་གཅོད་པ་སྤོང་བ་ལ་ཡང་དག་པར་སྐུལ་་་་་་་
བར་འགྱུར། ཞེས་སོགས་གསུངས། དེའི་དོན་འཆད་པ་ལ། སྲོག་མི་གཅོད་པ་ལ་སོགས་པ། །རྣམ་
པ་ཀུན་མཁྱེན་ཚུལ་ལ་ནི། །བདག་ཉིད་གནས་ཏེ་སེམས་ཅན་དག །འགོད་དང་། ཞེས་གསུངས།
སངས་རྒྱས་ཉིད་མངོན་པར་འདོད་པས་བདག་ཉིད་སྲོག་གཅོད་པ་སྤོང་བ་ལ་སོགས་པ་རྣམ་པ་་་་་་་
ཐམས་ཅད་མཁྱེན་པ་ཉིད་ལ་གནས་ནས་དེ་ཉིད་ལ་གཞན་དག་འགོད་པ་ དང་། ཞེས་གསུངས། ལམ་
རྗེས་ཤེས་སྟོན་པ་ལ། ཀོའུ་ཤི་ཀ་གཞན་ཡང་བྱང་ཆེན་ཕར་ཕྱིན་དྲུག་ལ་སྤྱོད་པའི་ཚེ་སྦྱིན་པ་ཡོངས་སུ་
གཏོང་བ་གང་ཡིན་པ་དེ་ཡང་སེམས་ཅན་ཐམས་ཅད་དང་ཐུན་མོང་དུ་བྱས་ཤིང་མི་དམིགས་པའི་ ཚུལ་གྱིས་
བླ་མེད་རྫོགས་བྱང་དུ་ཡོངས་སུ་བསྔོ་བར་བྱེད་དོ། །ཞེས་པ་ནས། རྣམ་མཁྱེན་གྱི་སེམས་དང་ཡང་མི་
འབྲལ་བར་དེ་དག་གིས་ཚེ་འདི་ དང་ཚེ་རབས་ གཞན་གྱི་ཕན་ཡོན་རབ་ཏུ་ཐོབ་པར་འགྱུར་རོ། །ཞེས་
གསུངས། དེའི་དོན་འཆད་པ་ལ། སྦྱིན་པ་ལ་སོགས་པ། །རྫོགས་པའི་བྱང་ཆུབ་ཏུ་བསྔོ་བ། །ལམ་
ཤེས་ཉིད་ཀྱི་སྐད་ཅིག་མ། །ཞེས་གསུངས། སྦྱིན་པ་ལ་སོགས་པ་མི་ཟད་པར་བྱེད་འདོད་པས་ཡང་དག་
པར་རྫོགས་པའི་བྱང་ཆུབ་ཏུ་བསྔོ་བར་བྱའོ། །ཞེས་བྱ་བ་དེ་ལྟ་བུ་ནི་ལམ་གྱི་བདེན་པའི་རྣམ་པ་དག་ཡིན་
ཏེ༑ ཞེས་གསུངས། མདོ་ལས། བསྲུང་བ་དང་། བསྐྱབ་པ་དང་། སྦ་བར་མཛད་དེ། ཞེས་
གསུངས་པའི་དོན་རིམ་པ་ལྟར་ལྷས་བྱས་པ་དང༌། འབྱུང་བ་ལས་གྱུར་པ་དང་། ནང་གི་བར་ཆད་སེལ་
བ འོ༑ ༑
གསུམ་པ་རྣམ་པ་མ་བཤད་པར་འདོད་པ་དགག་པ་ལ། ཁས་བླངས་བརྗོད་པ་དང་། དེ་དགག་པ་
གཉིས་ལས། དང་པོ་ནི། རྒྱུན་གྱི་འགྲེལ་བྱེད་ཁ་ཅིག དེ་བཞིན་ཉིད་དང་སངས་རྒྱུས་དག །ཅེས་
སོགས་ཀྱིས་ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་བསྟན་པ་ཙམ་ཡིན་གྱི་དེ་དག་གིས་་་
རྣམ་པ་མ་བསྟན་ཏེ། དེ་དག་གིས་ནི་རྗེས་ཤེས་ཀྱི་ཕན་ཡོན་འབའ་ཞིག་བསྟན་པའི་ཕྱིར། དེ་བཞིན་དུ་
སྔར་བཤད་པ་ དང་། མ་བཤད་པའི་ངེས་འབྱེད་ཆ་མཐུན་ལ་ཡང་ཤེས་པར་བྱའོ། །རྣམ་པ་རྣམས་ནི་
རྣམ་པ་བརྒྱ་བདུན་ཅུ་རྩ་གསུམ་གྱི་སྐབས་སུ་འཆད་དོ། །ཞེས་ཟེར་བའི་ ཕྱོགས་སྔ་སྟོན་པ་ལ། ཁ་ཅིག་
ནི་འདིར་ཚིག་ལེའུར་བྱས་པའི་དོན་ཉེ་བར་མཚོན་པ་ལྷུར་ལེན་པའི་ གཞུང་གིས་རྣམ་པའི་དོན་མ་བཤད་་་་་
པར། མཐོང་བའི་ལམ་གྱི་སྐད་ཅིག་མ་བཅུ་དྲུག་ཉེ་བར་མཚོན་པ་ཉི་ཚེ་མཛད་པར་ཟད་དེ། བཤད་པ་
དང་མ་བ ཤད་པའི་ངེས་པར་འབྱེད་པའི་ཆ་དང་མཐུན་པ་ལ་སོགས་པའི་དོན་གྱིས་ཚིག་ལེའུར་བྱས་པ་་་་་་
573



རྣམས་སུ་ཡང་དེ་བ ཞིན་དུ་བལྟ་བར་བྱའོ། །ཞེས་ཟེར་རོ། །ཞེས་གསུངས།
གཉིས་པ་ལ། རིགས་པས་དགག་པ་དང༌། ལུང་གིས་དགག་པ་གཉིས་ལས། དང་པོ་ནི། དེ་
བཞིན་ཉིད་དང་། ཞེས་སོགས་ཀྱི་གཞུང་ཆོས་ཅན། ཁྱོད་ཀྱིས་མངོན་རྟོགས་ཀྱི་རིམ་པ་མ་བ སྟན་པར་
ཐལ། ཁྱོད་ཀྱིས་ལམ་གྱི་འཛིན་སྟངས་ཀྱི་རྣམ་པ་མ་བསྟན་པའི་ཕྱིར། རྟགས་ཁས། ཞེས་འཆད་པ་
ལ༑ གཞན་དག་ན་རེ་དེ་དག་གིས་ནི་སྒོམ་པའི་རིམ་པ་ལ་སོགས་པ་མ་བསྟེན་པའི་ཕྱིར། མངོན་པར་
རྟོགས་པའི་ རིམ་པ་ཅུང་ཟད་ཀྱང་མ་བསྟན་ཏོ། །ཞེས་གསུངས།
གཉིས་པ་ནི། དམིགས་པ་དང་ནི་རྣམ་པ་དང་། །ཞེས་པའི་ གཞུང་སྒྲ་ཇི་བཞིན་དུ་ཁས་བླང་དུ་མི་
རུང་ བར་ཐལ། དེས་ཐེག་ཆེན་གྱི་སྦྱོར་ལམ་གྱི་ རྣམ་པ་མ་བསྟན་པའི་ཕྱིར། རྟགས་ཁས། ཞེས་འཆད་
པ་ལ། གཞན་ཡང་། དམིགས་པ་ དང་ནི་རྣམ་པ་དང་། ། ཞེས་བྱ་བ་ལ་སོགས་པའི་ཚིགས་སུ་བཅད་
པའི་དོན་ ཀྱང་ཇི་ལྟར་དྲང་ཞེས་ཟེར་རོ། །ཞེས་གསུངས། དེས་ན་གཞུང་འདིའི་སྐབས་སུ་མཐའ་དཔྱད་
པ་ལ། མཐོང་ལམ་སྐྱེ་བའི་རྟེན་བཤད་པ་ དང་། བརྟེན་པ་མཐོང་ལམ་བཤད་པ་གཉིས་ལས། དང་པོ་
ལ་ལུས་རྟེན་བཤད་པ་དང་། སེམས་རྟེན་བཤད་པའོ། །དང་པོ་ནི། སྒྲ་མི་སྙན་པ་དང་། ཟ་མ་མ་
ནིང་མ་གཏོ གས་པའི་ གླིང་གསུམ་གྱི་སྐྱེས་པ་བུད་མེད་དང་། འདོད་ལྷ་རིགས་དྲུག་གི་རྟེན་ལ་ཐེག་ཆེན་
གྱི་མཐོང་ལམ་དངོས་སུ་གསར་དུ་སྐྱེ་བ་ཡོད་དེ། དེ་རྣམས་ཀྱི་རྟེན་ལ་དེ་དངོས་སུ་གསར་དུ་སྐྱེ་བའི་མཐུན་
རྐྱེན་ཚང་ཞིང་འགལ་རྐྱེན་དང་བྲལ་བ་ཡོད་པའི་ཕྱིར། ཁམས་གོང་མའི་རྟེན་ལ་ཐེག་ཆེན་གྱི་མཐོང་ལམ་
དངོས་སུ་གསར་དུ་སྐྱེ་བ་མེད་དེ། དེ་རྣམས་ཀྱི་རྒྱུད་ལ་འཁོར་བ་ལ་དམི གས་པའི་སྐྱོ་ཤས་ཆུང་བའི་ཕྱིར་
ཏེ། བསྡུ་བ་ལས། གཟུགས་དང་གཟུགས་མེད་པའི་ཁམས་གོང་མར་སྐྱེས་པས་ ཀྱང་དང་པོར་བདེན་པ་
རྣམས་མངོན་པར་མི་རྟོགས་ཏེ། འདི་ལྟར་གནས་དེ་དག་ནི་སྐྱོ་བར་འགྱུར་བ་དཀའ་བ་ཡིན་ པས། རེ་
ཤིག་སྐྱོ་བ་ཆུང་ངུས་ཀྱང་བདེན་པ་རྣམས་མངོན་པར་མི་རྟོགས་ན་གང་ན་སྐྱོ་བ་ཆུང་ཡང་ཐམས་ཅད་ཀྱི་་་་
ཐམས་ཅད་དུ་མེད་པས་ལྟ་སྨོས་ཀྱང་ཅི་དགོས་པའི་ཕྱིར་རོ། །ཞེས་དང་། མཛོད་ལས། གོང་ན་
མཐོང་ལམ་མེད། །མི་སྐྱོ། ཞེས་གསུངས་པའི་ཕྱིར། དེ་ལྟར་ན་ཡང་ཟ་མ་ཏོག་བཀོད་པའི་མདོ་ལས་
འཕགས་པ་འཇིག་རྟེན་དབང་ཕྱུག་གིས་ཡི་དྭགས་མང་པོ་བདེན་པ་མཐོང་བ་ལ་བཀོད་པར་ གསུངས་པ་་་་
དང་མི་འགལ་ཏེ། དེ་ནི་བདེན་པ་མཐོང་བའི་རྒྱུ་ཐེག་ཆེན་སེམས་བསྐྱེད་ལ་བཀོད་པ་ལ་དགོངས་པ་ཡིན་་
པའི་ཕྱིར། ལྷའི་བུ་རབ་གནས་ཀྱིས་ཞུས་པའི་མདོ་ལས། འདོད་པ་དང་གཟུགས་ཀྱི་ལྷའི་བུ་བྱེ་བ་ཕྲག་
བརྒྱ་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་པ་ཐོབ་བོ། །ཞེས་གསུངས་
，
བE
574



པ་ཡང་གཟུགས་ཀྱི་ལྷ་རྣམས་ཀྱིས་ཐེག་ཆེན་སེམས་བསྐྱེད་ཐོབ་པ་དང༌། ཐེག་ཆེན་གྱི་སྦྱོར་ལམ་དྲོད་རྩེ་མོ་
ཙམ་ཐོབ་པ་ལ་དགོངས་ནས་དེ་ལྟར་གསུངས་པ་ཡིན་ཏེ། དཔེར་ན། ལེགས་སྨོན་ཙ མ་ལ་དགོངས་ནས་
ཀླུའི་རྟེན་ལ་བསྙེན་གནས་ཀྱི་སྡོ མ་པ་ཡོད་པར་བཤད་པ་དང་ལྷའི་དགེ་བསྙེན་སོགས་ཡོད་པར་བཤད་པ་་་་
བཞིན་ནོ། །
དར་ཊཱིཀ་གི་རྗེས་འབྲང་འགའ་ཞིག་ཁམས་གོང་མའི་རྟེ ན་ལ་མཐོང་ལམ་དངོས་སུ་གསར་དུ་སྐྱེ་བ་་་་་
ཡོད་པར་འདོད་པ་མི་འཐད་དེ། རྣམ་བཤད་ལས། སྒྲ་མི་སྙན་པ་དང་ཟ་མ་མ་ནིང་མ་གཏོགས་པའི་མི་
དང་འདོད་ལྷའི་རྟེན་ལ་སྐྱེ་ཡི། གོང་མའི་རྟེན་ལ་མ་ཡིན་ཏེ། ཁམས་གསུམ་ལ་སྐྱོ་ཤས་ཆུང་བའི་ཕྱིར།
ཞེས་དང་། ལམ་རིམ་ལས། སྔོན་མིའི་རྟེན་ལ་ལམ་ལ་སྦྱངས་པའི་བག་ཆགས་འཐུག་པའི་དབང་གིས་འདོད་
ལྷ་ཁ་ཅིག་དང་པོར་བདེན་པ་མཐོང་བའི་རྟེན་དུ་རུང་ཡང༌། ཁམས་གོང་མའི་རྟེན་ལ་དང་པོར་འཕ གས་
ལམ་ཐོབ་པ་མི་སྲིད་ཅིང༌། ཞེས་གསུངས་པ་དང་འགལ་བའི་ཕྱིར། ངན་སོང་བ་དང་སྒྲ་མི་སྙན་པའི་རྟེན་
ལ་དེ་དངོས་སུ་གསར་དུ་སྐྱེ་བ་མེད་དེ། དེ་རྣམས་རྣམ་སྨིན་གྱི་སྒྲིབ་པ་ཤས་ཆེན་པོ་དང་ལྡན་པའི་ ཕྱིར། །
གཉིས་པ་ལ། ཐེག་ཆེན་གྱི་མཐོང་ལམ་དེ་བསམ་གཏན་གྱི་དངོས་གཞིའི་སེམས་ལ་བརྟེན་ནས་
དངོས་སུ་ གསར་དུ་སྐྱེ་བ་ཡིན་ཏེ། དེ་དངོས་སུ་གསར་དུ་སྐྱེ་བའི་སེམས་རྟེན་ཡོད། དེར་གྱུར་པའི་
གཟུགས་མེད་ཀྱི་དངོས་གཞི་ཡང་མེད། དེར་གྱུར་པའི་བསམ་གཏན་གྱི་ཉེར་བསྡོགས་ ཀྱང་མེད། དེ་
འདྲའི་འདོད་སེམས་ཀྱང་མེད་པའི་ཕྱིར། གཉིས་པ་གྲུབ་སྟེ། བསྡུ་བ་ལས། བདེན་པ་རྣམས་མངོན་
པར་རྟོ གས་པ་ནི་བསམ་གཏན་རྣམས་ཁོ་ན་དང༌། ཞེས་དང༌། གཟུགས་མེད་པའི་སྙོམས་པར་ཞུགས་པ་
ནི་མ་ཡིན་ཏེ། འདི་ ལྟར་གཟུགས་མེད་པའི་སྙོམས་པར་འཇུག་པའི་ལམ་ནི་ཞི་གནས་ཤུས་ཆེ་བ་ཡིན་ན་
ལྷག་མཐོང་ཤས་ཆེ་བ་མ་ཡིན་ པས། ལྷག་མཐོང་ཤས་ཆུང་བའི་ལམ་གྱི་ དང་པོར་བདེན་པ་རྣམས་མངོན་
པར་མི་རྟོགས་ཏེ། ཞེས་གསུངས་པའི་ཕྱིར། གསུམ་པ་གྲུབ་སྟེ། བྱང་སེམས་སྦྱོར་ལམ་པ་ཡིན་ན།
བསམ་གཏན་གྱི་དངོས་གཞིའི་སྙོམས་འཇུག་ཐོབ་པས་ཁྱབ་པ་གང་ཞིག་ ལམ་སླ་བ་དངོས་གཞི་བོར་ནས་
དཀའ་བ་ཉེར་བསྡོགས་ལ་བརྟེན་པ་ལ་དགོས་པ་མེད་པའི་ཕྱིར། བཞི་པ་གྲུབ་སྟེ། རྣམ་བ ཤད་ལས།
འགྲེལ་ཆེན་དུ་སྒོམ་ལམ་འདོད་སེམས་དང་སྲིད་རྩེའི་སེམས་ལ་བརྟེན་པར་བཤད་ཀྱང་དེས་མཐོང་ལམ་ཡང་
མཚོན་མི་ནུས་སམ་སྙམ་མོ། ། ཞེས་གསུངས་པའི་ཕྱིར། ཐེག་ཆེན་གྱི་མཐོང་ལམ་དངོས་སུ་གསར་དུ་སྐྱེ་
བའི་སེམས་རྟེན་དུ་གྱུར་པའི་འདོད་སེམས་དང་སྲིད་རྩེའི་སེམས་དང་བསམ་གཏན་གྱི་ཉེར་བསྡོགས་རྣམས་་
ནི་ཡོད་དེ། འགྲེལ་ཆེན་ལས། གང་ཡང་འདོད་པ་ཁམས་དང་སྲིད་རྩེ་ན། བྱང་ཆུབ་ལམ་གྱི་ཡན་ལག་
བྱ
575



སྤངས་ཞེས་བྱ་བ་ནི་ཐབས་ལ་མི་མཁས་པའི་ཕྱིར་ཉན་ཐོས་ཀྱི་དབང་དུ་བྱས་པ་ཡིན་གྱི་དེ་ དང་འདི་ལ་་་་་་
འགལ་བ་མེད་དོ་ཞེས་བྱ་བ་ནི་ཁ་ཅིག་གིའོ། །ཞེས་གསུངས་པའི་ཕྱིར་དང་། བསྡུ་བ་ལས། བསམ་
གཏན་དང་པོའི་ཉེར་བསྡོགས་མི་ལྕོགས་མེད་པ་ལ་བརྟེན་ནས་མངོན་པར་རྟོགས་པར་འགྱུར་གྱི་ཞེས་་་་་་་་
གསུངས་པའི་ཕྱིར། །
གཉིས་པ་མཐོང་སྒོམ་གྱི་རྣམ་གཞག་བཤད་པ་ལ། མཚན་ཉིད། དབྱེ་བ། མཐོང་སྤང་སྤོང་ཚུལ་
ཇི་ལྟར་བསྟན་པ། སྐད་ཅིག་མ་དུར་སྐྱེ་བ་དཔྱད་པའོ། ། དང་པོ་ལ། རང་རྒྱུད་ལྡན་གྱི་ གང་ཟག་གི་
རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ ཤེས་རབ་ཀྱིས་ཟིན་པའི་ཐེག་ཆེན་གྱི་བདེན་པ་མངོན་རྟོགས་་་་
དེ། ཐེག་ཆེན་གྱི་མཐོང་ལམ་གྱི་མཚན་ཉིད། ཁ་ཅིག སྦྱོར་ལམ་ཆོས་མཆོག་གི་མཇུག་ཐོགས་དེ་མ་
ཐག་ཏུ་བདེན་བཞིའི་རྣམ་པ་བཅུ་དྲུག་ལ་དམིགས་ནས་སྤྲོས་བྲལ་མངོན་སུམ་དུ་རྟོགས་པའི་ཏིང་ངེ་འཛིན་་
ཤེས་རབ་མཚུངས་ལྡན་དང་བཅས་པ་གང་ཞིག སྦྱིན་སོགས་སྤྱོད་པའི་རིགས་མཐའ་དག་གིས་ཟིན་པ་
དེ། ཐེག་ཆེན་གྱི་མཐོང་ལམ་གྱི་མཚན་ཉིད། ཁ་ཅིག དེ་ཐེག་ཆེན་ཐུན་མོང་མ་ ཡིན་པའི་མཐོང་ལམ་
གྱི་མཚན་ཉིད། ཁ་ཅིག དེ་སྐབས་འདིར་དངོས་སུ་བསྟན་པའི་ཐེག་ཆེན་གྱི་མཐོང་ལམ་གྱི་མཚན་ཉིད་
ཟེར་བ་རྣམས་མི་འཐད་དེ། རིམ་པ་ལྟར་གང་ཟག་གི་བདག་མེད་མངོན་སུམ་དུ་རྟོགས་པའི་ཐེག་ཆེན་གྱི་
མཐོང་ལམ་ དང་། བྱང་སེམས་མཐོང་ལམ་ པའི་རྒྱུད་ཀྱི་ཀུན་རྫོབ་སེམས་བསྐྱེད་དང༌། ཉན་ཐོས་དགྲ་
བཅོམ་པའི་རྟོགས་པ་སྔོན་དུ་སོང་བའི་ཐེག་ཆེན་གྱི་མཐོང་ལམ་ བར་ཆད་མེད་ལམ་རྣམས་ཀྱིས་མ་ངེས་པའི་
ཕྱིར།།
ཁ་ཅིག སྤྲོས་བྲལ་མངོན་སུམ་དུ་རྟོགས་པའི་ཐེག་ཆེན་གྱི་བདེན་པ་མངོན་རྟོགས་དེ། སྐབས་
འདིར་དངོས་སུ་བསྟན་པའི་ཐེག་ཆེན་གྱི་མཐོང་ལམ་གྱི་མཚན་ཉིད་ཟེར་བ་མི་འཐད་དེ། སྐབས་འདིར་
དངོས་སུ་བསྟན་པའི་ཐེག་ཆེན་གྱི་མཐོང་ལམ་ཡིན་ན། ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་
བཅུ་དྲུག་པོ་གང་རུང་ཡིན་དགོས་པའི་ཕྱིར། ཁ་ཅིག སྲིད་ཞི་གཉིས་ཀའི་མཐའ་འགོག་བྱེད་ཀྱི་ཐེག་
ཆེན་གྱི་བདེན་པ་མངོན་རྟོགས་དེ། ཐེག་ཆེན་གྱི་མཐོང་ལམ་གྱི་མཚན་ཉིད་ཟེར་ན། བྱང་སེམས་མཐོང་
ལམ་པའི་རྒྱུད་ཀྱི་སྙིང་རྗེ་ཆེན་པོ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན།
དེ་ཆོས་ཅན། དོན་དམ་ལ་ལྟོས་ཏེ་སྲིད་ཞིའི་མཐའ་འགོག་བྱེད་ཀྱི་ཐེག་ཆེན་གྱི་བདེན་པ་མངོན་རྟོགས་སུ་
ཐལ། འདོད་པ་གང་ཞིག ཀུན་རྫོབ་ལ་ལྟོས་ཏེ་དེ་མ་ཡིན་པའི་ ཕྱིར། ཀུན་རྫོབ་ལ་ལྟོས་ཏེ་སྲིད་མཐའ་
འགོག་བྱེད་ཀྱི་དེ་མ་ཡིན་པའི་ ཕྱིར་ཏེ། ་ བདག་མེད་ཕྲ་རགས་གང་རུང་མ་རྟོགས་པའི་ ཕྱིར། རྩ་ བར་
576



འདོད་མི་ནུས་ཏེ། སྲིད་ཞི་བདེན་སྟོང་དུ་རྟོགས་པའི་ཡེ་ཤེས་མ་ ཡིན་པའི་ཕྱིར།།
གཉིས་པ་དབྱེ་བ་ལ། ཐེག་ཆེན་གྱི་མཐོང་ལམ་གྱི་དབྱེ་བ་དངོས་དང༌། སྐད་ཅིག་མ་དུར་བ ཤུད་
པའོ༑ ༑དང་ པོ་ལ། ཐེག་ཆེན་གྱི་མཐོང་ལམ་ལ་དབྱེ་ན། ཐེག་ཆེན་གྱི་མཐོང་ལམ་མཉམ་གཞག་ཡེ་
ཤེས་དང་། ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས། དེ་གཉིས་གང་རུང་མ་ཡིན་པའི་ཐེག་ཆེན་གྱི་
མཐོང་ལམ་དང་ གསུམ་དུ་ཡོད། རང་ཡུལ་དུ་གྱུར་པའི་བདག་མེད་ལ་རྩེ་གཅིག་ཏུ་མཉམ་པར་བཞག་པའི་
ཐེག་ཆེན་གྱི་བདེན་པ་མངོན་རྟོགས་དེ། དང་པོའི་མཚན་ཉིད། དབྱེ་ན། ཐེག་ཆེན་གྱི་མཐོང་ལམ་
བར་ཆད་མེད་ལམ་དང༌། ཐེག་ཆེན་གྱི་མཐོང་ལམ་རྣམ་གྲོལ་ལམ་དང༌། དེ་གཉིས་གང་རུང་མ་ཡིན་
པའི་ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་དང་ གསུམ་དུ་ཡོད། སྟོང་ཉིད་ལ་རྩེ་གཅིག་ཏུ་མཉམ་
པར་བཞག་པའི་ཡེ་ཤེས་གང་ཞིག རང་གི་ངོས་སྐལ་གྱི་སྤང་བྱར་གྱུར་པའི་བདེན་འཛིན་ཀུན་བཏགས་
ཀྱི་དངོས་གཉེན་བྱེད་པའི་ཐེག་ཆེན་གྱི་བདེན་པ་མངོན་རྟོགས་དེ། དང་པོའི་མཚན་ཉིད། དབྱེ་ན།
ཐེག་ཆེན་གྱི་མཐོང་ལམ་བཟོད་པ་བརྒྱད་ཡོད།
དེ་གང་ཞིག རང་དང་ མཉམ་གཞག་ཐུན་གཅིག་ལས་སྐྱེས་པའི་ཐེག་ཆེན་གྱི་མཐོང་ལམ་བར་ཆད་
མེད་ལམ་གྱི་ངོས་སྐལ་གྱི་སྒྲིབ་པ་ལས་གྲོལ་བའི་ཐེག་ཆེན་གྱི་བདེན་པ་མངོན་རྟོགས། གཉིས་པའི་མཚན་
ཉིད། དབྱེ་ན་ཐེག་ཆེན་གྱི་མཐོང་ལམ་ཤེས་པ་བརྒྱད་ཡོད། ཐེག་ཆེན་གྱི་མཐོང་ལམ་བར་ཆད་མེད་ལམ་
ཡིན་ན། བདེན་འཛིན་ཀུན་བཏགས་ཀྱི་དངོས་གཉེན་བྱེད་པས་མ་ཁྱབ་སྟེ། བདེན་འཛིན་ཀུན་བཏགས་
ཀྱི་རྒྱུར་གྱུར་པའི་ཐེག་ཆེན་གྱི་མཐོང་ལམ་ བར་ཆད་མེད་ལམ་ཡོད་པའི་ཕྱིར། བདེན་འཛིན་ཀུན་བཏགས་
སྤངས་པའི་ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་ཡིན་ན། ཐེག་ཆེན་གྱི་མཐོང་ལམ་རྣམ་གྲོལ་ལམ་
ཡིན་ པས་མ་ཁྱབ་སྟེ། ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས་ཀྱི་རྗེས་སུ་སླར་ཡང་ཆོས་ཉིད་ལ་རྩེ་
གཅིག་ཏུ་མཉམ་པར་བཞག་པའི་ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་དེ་ཐེག་ཆེན་གྱི་མཐོང་ལམ་
བར་ཆད་མེད་ལམ་དང་ རྣམ་གྲོལ་ལམ་གང་རུང་མ་ཡིན་པའི་ཕྱིར། ཐེག་ཆེན་གྱི་མཐོང་ལམ་མཉམ་གཞག་
ཡེ་ཤེས་ལས་ལངས་ པའི་ཐེག་ཆེན་གྱི་བདེན་པ་མངོན་རྟོགས་གང་ཞིག རང་རྒྱུད་ལྡན་གྱི་གང་ཟག་གི་
རྒྱུད་ལ་མངོན་གྱུར་དུ་འབྱུང་བ། ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས་ཀྱི་མཚན་ཉིད། དབྱེ་ན།
མཉམ་གཞག་ཤེས་བཟོད་སྐད་ཅིག་མ་བཅུ་དྲུག་གིས་དྲངས་པའི་ རྗེས་ཐོབ་བཅུ་དྲུག་ཡོད།
ཁ་ཅིག བདེན་འཛིན་ཀུན་བཏགས་སྤངས་པའི་ཐེག་ཆེན་གྱི་བདེན་པ་མངོན་རྟོགས། ཐེག་ཆེན་
གྱི་མཐོང་ལམ་རྣམ་གྲོལ་ལམ་གྱི་མཚན་ཉིད་དུ་འདོད་པ་མི་འཐད་དེ། ཐེག་ཆེན་གྱི་མཐོང་ལམ་རྗེས་ཐོབ་
577



ཡེ་ཤེས་ཀྱིས་མ་ངེས་པའི་ ཕྱིར།
ཁ་ཅིག ཐེག་ཆེན་གྱི་མཐོང་ལམ་ རྗེས་ཐོབ་ཡེ་ཤེས་ལ་རྟོག་པས་ཁྱབ་པར་འདོད་པ་མི་འཐད་དེ།
ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས་ལ་གནས་པའི་སེམས་དཔའི་རྒྱུད་ཀྱི་གཟུགས་བདེན་སྟོང་སྒྱུ་མ་་་་
ལྟ་བུར་མངོན་སུམ་དུ་རྟོགས་པའི་ཡེ་ཤེས་དེ་ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས་ཡིན་པའི་ཕྱིར་ཏེ།
རྟགས་སྔར་བཞིན་ནོ། །ཁ་ཅིག་གིས། ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་ཐེག་ཆེན་
གྱི་མཐོང་ལམ་བར་ཆད་མེད་ལམ་དེ་རྣམ་གྲོལ་ལམ་ཡིན་ཏེ། དེ་དགེ་སྦྱོང་ཚུལ་གྱི་འབྲས་བུ་ཡིན་པའི་ཕྱིར་
ན་མ་ཁྱབ། ཁོ་ན་རེ། དེ་ཆོས་ཅན། རྣམ་གྲོལ་ལམ་དུ་ཐལ། ཉོན་སྒྲིབ་སྤངས་པའི་མཉམ་གཞག་ཡེ་
ཤེས་ཡིན་པའི་ཕྱིར། ཁྱབ་སྟེ། ཤེས་སྒྲིབ་སྤངས་ པའི་མཉམ་གཞག་ཡེ་ཤེས་ཡིན་ན། རྣམ་གྲོལ་ལམ་ཡིན་
དགོས་པའི་ཕྱིར་ཟེར་ན་མ་ཁྱབ། གཉིས་པ་སྐད་ཅིག་མ་དུར་བ ཤུད་པ་ལ། སྡེ་བ་རྣམས་ལ་གྲངས་མང་
ཉུང་གི་འདོད་ཚུལ་མང་དུ་ཡོད་ ཀྱང་། གྲགས་ཆེ་བ་ལ། མཛོད་ལས། འདི་ལ་སྐད་ཅིག་བཅོ་ལྔ་ནི། །
མ་མཐོང་མཐོང་ཕྱིར་མཐོང་བའི་ལམ། །ཞེས་མཐོང་ལམ་སྐད་ཅིག་བཅོ་ལྔར་བཤད། ཡུམ་གྱི་རྒྱན་འདི་
དང་ཀུན་བཏུས་ལས་སྐད་ཅིག་མ་བཅུ་དྲུག་ཏུ་བཤད་དོ། །
གསུམ་པ་མཐོང་སྤང་སྤོང་ཚུལ་ཇི་ལྟར་བསྟན་པ་ལ། བཤད་ཚུལ་འགོད་པ་དང་། འཐད་མི་འཐད་
དཔྱད་པའོ། །དང་ པོ་ལ། ཆོས་མངོན་པ་ནས་ཇི་ལྟར་བཤད་པ་དང༌། རྗེས་འབྲང་རྣམས་ཀྱིས་ཇི་
ལྟར་བཀྲལ་བ་གཉིས་ལས། དང་ པོ་ནི། མཛོད་ལས། ཆོས་བཟོད་བཞི་འདོད་པའི་སས་བསྡུས་ཀྱི་
བདེན་པ་བཞིའི་མཐོང་སྤང་སྤོང་བའི་ བར་ཆད་མེད་ལམ་དང༌། ཆོས་ཤེས་བཞི་དེ་སྤངས་པའི་རྣམ་གྲོལ་
ལམ་དང༌། རྗེས་བཟོད་བཞི་ཁམས་གོང་མའི་སས་བསྡུས་ཀྱི་བདེན་པ་བཞིའི་མཐོང་སྤང་སྤོང་བའི་ བར་
ཆད་མེད་ལམ་དང༌། རྗེས་ཤེས་བཞི་དེ་སྤངས་པའི་རྣམ་ གྲོལ་ལམ་དུ་བཤད་ལ། ཀུན་བཏུས་ཀྱི་ལུགས་
ལ༑ ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་ཀྱི་ཁམས་གསུམ་ གའི་སྡུག་བསྔལ་མཐོང་སྤང་སྤོང་
ཞིང་། སྡུག་བསྔལ་ཆོས་ཤེས་དེ་སྤངས་པའི་རྣམ་གྲོལ་ལམ་དང་ ། སྡུག་བསྔལ་རྗེས་བཟོད་ཀྱིས་སྡུག་
བསྔལ་ཆོས་བཟོད་དང་ཆོས་ཤེས་གཉིས་ལ་དམིགས་ནས་འདི་ནི་འཕགས་པའི་ཆོས་རྣམས་ཀྱི་རྒྱུའོ་ཞེས་་་་་་་
འཛིན་ལ། སྡུག་བསྔལ་རྗེས་ཤེས་ཀྱིས་རྗེས་བཟོད་ལ་དམིགས་ནས་སྔར་ལྟར་འཛིན་ཅིང༌། དེས་ལྷག་མ་
རྣམས་ལ་རིགས་འདྲ་བར་བཤད་དེ། ཀུན་བཏུས་ལས། སྡུག་བསྔལ་ལ་ཆོས་ཤེས་པའི་བཟོད་པ་གང་ཞེ་
ན་སྔར་རྣམ་པར་དཔྱད་པའི་དབང་དུ་བྱས་ནས་སོ་སོར་རང་ལ་མངོན་སུམ་དུ་གྱུར་པའི་ཟག་པ་མེད་པའི་
ཤེས་རབ་སྟེ། གང་གིས་སྡུག་བསྔལ་མཐོང་བས་སྤང་ བར་བྱ་བའི་ཉོན་མོངས་པ་སྤོང་བ་དེ་སྡུག་བསྡལ་ལ་
མད
578



ཆོས་ཤེས་པའི་བཟོད་པ་ཞེས་བྱའོ། །ཆོས་ཤེས་པ་གང་ཞེ་ན། ཤེས་པ་གང་གི་བཟོད་པའི་མཇུག་ཐོགས་
སུ་རྣམ་པར་གྲོལ་བར་མངོན་སུམ་དུ་བྱེད་པའོ། །སྡུག་བསྔལ་ལ་རྗེས་སུ་རྟོགས་པར་བྱེད་པའི་བཟོད་པ་
གང་ཞེ་ན། སྡུག་བསྔལ་ལ་ཆོས་ཤེས་པའི་བཟོད་པ་དང་། སྡུག་བསྔལ་ལ་ཆོས་ཤེས་པ་འདི་གཉིས་
འཕགས་པའི་ཆོས་རྣམས་ཀྱི་རྒྱུ འོ་ཞེས་སོ་སོ་རང་ལ་མངོན་སུམ་དུ་གྱུར་པའི་ཟག་པ་མེད་པའི་ཤེས་རབ་་་་་
བོ། །སྡུག་བསྔལ་ལ་རྗེས་སུ་རྟོགས་པར་ཤེས་པ་གང་ཞེ་ན། སྡུག་བསྔལ་ལ་རྗེས་སུ་ཤེས་པའི་བཟོད་པ་
སྟེ་ངེས་པར་འཛིན་པའོ། །བདེན་པ་ལྷག་མ་རྣམས་ལ་ཡང་བཟོད་པ་དང་ ཤེས་པ་རྣམས་ཅི་རིགས་སུ་སྦྱར་
བར་ཤེས་པར་བྱའོ་ཞེས་གསུངས་པའི་ཕྱིར།
གཉིས་པ་ལ། དཔལ་ལྡན་ཟླ་བས་མཛད་ཟེར་བའི་ཕུང་པོ་ལྔའི་རབ་བྱེད་ལས། སྤང་བྱའི་གྲངས་
དང་༑ གཉེན་པོས་སྤོང་ཚུལ་རྣམས་མཛོད་ལས་བ ཤད་པ་ལྟར་བཤད་ལ། སློབ་དཔོན་འདིས་ནི་སྤང་
བྱའི་གྲངས་ལ་སོགས་པ་རྣམས་ཀུན་བཏུས་ལས་བྱུང་བ་བཞིན་བཤད། ཐུབ་པ་དགོངས་རྒྱན་གྱི་ལེའུ་
གཉིས་པར་སྤང་བྱའི་གྲངས་ གཉེན་པོས་སྤོང་ཚུལ་ བར་ཆད་མེད་ལམ་དང་རྣམ་གྲོལ་ལམ་དུ་འགྱུར་ཚུལ་་་་་་
དང་ པོ་བཅོ་ལྔ་མཐོང་ལམ་དང་། བཅུ་དྲུག་པ་སྒོམ་ལམ་དུ་འདོད་པ་མཛོད་ལྟར་བཤད་ནས། ལེའུ་
གསུམ་པར་སྤང་བྱའི་གྲངས་ཀུན་བཏུས་ལྟར་དང༌། གཉེན་པོས་སྤོང་ཚུལ་དང་ལམ་ གཉིས་སུ་འཇོག་ཚུལ་
མཛོད་ལྟར་བཤད་པ་སོགས་མི་འདྲ་བ་དུ་མ་བྱུང་ངོ་། །
གཉིས་པ་ནི། མཛོད་ལས་དེ་ལྟར་གསུངས་པ་དེ་སྔར་ཁམས་གོང་འོག་གི་བདེན་པ་སོ་སོར་གཏན་ལ་
ཕབ་པའམ། ཁམས་གོང་འོག་གི་སྤང་བྱ་སྤོང་བའི་བྱེད་ལས་ཀྱི་སྒོ་ནས་ཆོས་ཤེས་དང་ རྗེས་ཤེས་ཕྱོགས་
མཐུན་དུ་བཤད་ལ། ཐུབ་དགོངས་ལས་ སྤང་བྱ་ཀུན་བཏུས་ལྟར་དང་ སྤོང་ཚུལ་མཛོད་བཞིན་དུ་བཤད་པ་
མི་འཐད་དེ། དེ་ཀུན་བཏུས་དང་འགལ་བའི་ཕྱིར། ཕུང་པོ་ལྔའི་རབ་བྱེད་ཅེས་པ་དེ་དཔལ་ལྡན་ཟླ་བས་
མཛད་པ་མ་ཡིན་ཏེ། དེར་ཕལ་ཆེར་བྱེ་བྲག་སྨྲ་བའི་འདོད་པ་བཀོད་པའི་བཤད་པ་བྱས། དཔལ་ལྡན་
ཟླ་བས་དོན་སྨྲ་གཉིས་ཀྱི་རྣམ་གཞག་རྣམས་ཀུན་རྫོབ་ཙམ་དུ་གྲུབ་པར་འདོད་པ་ལ་ཡང་དགག་པ་མཛད་་་་
པའི་ཕྱིར། དེས་ན་རང་ལུགས་ནི་ཀུན་བཏུས་སུ་བཤད་པ་ལྟར་འཐད་དེ། ལེགས་བཤད་གསེར་གྱི་ཕྲེང་
བར། ཆོས་བཟོད་ཉིད་ཁམས་གསུམ་གའི་མཐོང་སྤང་གི་གཉེན་པོར་གསུངས་པའི་ རྗེས་སུ་བཟང་པོའི་
ཞབས་ལ་སོགས་པ་མཁས་པ་དུ་མ་ཞིག་གིས་འབྲངས་སོ་ཞེས་གསུངས་པའི་ཕྱིར། དེའི་ཚུལ་ཡང་། ཐེག་
ཆེན་གྱི་མཐོང་ལམ་སྡུག་བསྔལ་ཆོས་བཟོད་ནི་སྡུག་བདེན་གྱི་ཆོས་ཉིད་ལ་རྩེ་གཅིག་ཏུ་མཉམ་པར་ བ ཞག་་་་
པའི་སྒོ་ནས་སྡུག་བསྔལ་མཐོང་སྤང་གི་དངོས་གཉེན་བྱེད་པའི་ བར་ཆད་མེད་ལམ་ཡིན། དེའི་ཆོས་ཤེས་ནི་
579
II



•མ་
དེ་སྤངས་པའི་རྣམ་ གྲོལ་ལམ་དང་། དེའི་རྗེས་བཟོད་ནི་སྔ་མ་གཉིས་རྒྱུ་འབྲས་སུ་རྟོགས་པའི་ནུས་པ་ཐོབ་
པའི་ བར་ཆད་མེད་ལམ་དང༌། དེའི་རྗེས་ཤེས་ནི་རྗེས་བཟོད་དེ་ཡུལ་དུ་བྱེད་པའི་ནུས་པ་ཐོབ་པའི་རྣམ་
གྲོལ་ལམ་ཡིན། དེས་ཤེས་བཟོད་ལྷག་མ་བཅུ་གཉིས་ལ་ཡང་རིགས་འགྲེ་སྟེ་ཤེས་པར་བྱ་ལ། སྐད་ཅིག་
མ་བཅུ་དྲུག་པོ་དེ་ཐམས་ཅད་མཐོང་ལམ་ཡིན་ཏེ། མཐོང་ལམ་སྐད་ཅིག་མ་བཅོ་ལྔ་ཁོ་ནར་འདོད་པ་མི་
རིགས་ཏེ། ལམ་རྗེས་བཟོད་དང་ལམ་རྗེས་ཤེས་གཉིས་མཐོང་ལམ་ཡིན་མིན་མཚུངས་པའི་ཕྱིར།
དེ་ལྟར་ཡང་། རྒྱན་སྣང་ལས། སོ་སོ་རང་གི་གདུལ་བྱའི་བདེན་པ་མངོན་སུམ་དུ་ཉམས་སུ་མྱོང་
བའི་ཤེས་པ་ཟག་པ་མེད་པ་གང་གིས་སྡུག་བསྔལ་མཐོང་བས་སྤང་བར་བྱ་བའི་ཉོན་མོངས་པ་སྤོང་བ་དེ་ནི་་
སྡུག་བསྔལ་ལ་ཆོས་ཤེས་པའི་བཟོད་པ་ཞེས་བྱའོ། །ཤེས་པ་གང་གིས་བཟོད་པའི་རྗེས་ཐོགས་ལ་རྣམ་པར་
གྲོལ་བ་མངོན་སུམ་དུ་བྱེད་པ་དེ་ནི་སྡུག་བསྔལ་ལ་ཆོས་ཤེས་པ་ཞེས་བྱའོ། །སྡུག་བསྔལ་ལ་ཆོས་ཤེས་པའི་
རྗེས་ཐོགས་ལ་སྡུག་བསྔལ་ལ་ཆོས་ཤེས་པའི་བཟོད་པ་དང་། སྡུག་བསྔལ་ལ་ཆོས་ཤེས་པ་འདི་ནི་འཕགས་
པའི་ཆོས་རྣམས་ཀྱི་རྒྱུའོ། །ཞེས་སོ་སོ་རང་ལ་མངོན་སུམ་དུ་རྗེས་སུ་མྱོང་བའི་ཤེས་པ་ཟག་པ་མེད་པ་གང་
ཡིན་པ་དེ་ནི་སྡུག་བསྔལ་ལ་རྗེས་སུ་ཤེས་པའི་བཟོད་པ་ཞེས་བྱའོ། །ཤེས་པ་གང་གིས་རྗེས་སུ་ཤེས་པའི་
བཟོད་པ་ངེས་པར་འཛིན་པ་དེ་ནི་སྡུག་བསྔལ་ལ་རྗེས་སུ་ཤེས་པ་ཞེས་བྱའོ། །ཞེས་དང་། དེ་བཞིན་དུ་
བདེན་པ་ལྷག་མ་རྣམས་ལ་ཡང་བཟོད་པ་དང་ ཤེས་པ་དག་ཅི་རིགས་པར་ཤེས་པར་བྱ་སྟེ། ཞེས་དང༌།
སྐད་ཅིག་མ་བཅུ་དྲུག་པོ་འདི་ཉིད་ནི་མཐོང་བའི་ལམ་ཡིན་པར་རིགས་པའི་ཕྱིར། སྐད་ཅིག་བཅོ་ལྔ་ལ་ནི་
ལམ་ ལ་རྗེས་སུ་ཤེས་པའི་བཟོད་པ་ངེས་པར་འཛིན་པར་མི་འགྱུར་རོ། །ཞེས་གསུངས་པའི་ཕྱིར།
ཐེག་ཆེན་གྱི་མཐོང་ལམ་ཆོས་བཟོད་བཞི་དང་ཆོས་ཤེས་བཞི་དེ་བཞིན་ཉིད་རྟོགས་པའི་ཆ་ནས་་་་་་་་
བསྟན་ནས། དེའི་རྗེས་བཟོད་བཞི་དང་ རྗེས་ཤེས་བཞི་ཡུལ་ཅན་ཡེ་ཤེས་རྟོགས་པའི་ལྡོག་ཆ་ནས་བསྟན་པ་
སློབ་དཔོན་གྱི་དགོངས་པ་ཡིན་ཏེ། འགྲེལ་ཆེན་ལས། ཆོས་ཤེས་པའི་བཟོད་པ་དང་ཆོས་ཤེས་པ་ནི་
གཟུང་བ་རྟོགས་ལ། རྗེས་སུ་ཤེས་པ་དང་ རྗེས་སུ་ཤེས་པའི་བཟོད་པ་ནི་འཛིན་པ་རྟོགས་སོ། །ཞེས་
དང༌། ཀུན་བཏུས་ལས། དེ་ལ་ཆོས་ཤེས་པའི་བཟོད་པ་དང་ཆོས་ཤེས་པ་རྣམས་ཀྱིས་ནི་གཟུང་བ་རྟོགས་
སོ༑ ༑རྗེས་སུ་ཤེས་པའི་བཟོད་པ་དང་ རྗེས་སུ་ཤེས་པ་ནི་འཛིན་པ་རྟོགས་སོ། །ཞེས་གསུངས་པའི་
ཕྱིར། ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་པོ་ཐམས་ཅད་སྟོང་ཉིད་ལ་གཉིས་སྣང་
ནུབ་པའི་སྒོ་ནས་མཚན་འཛིན་གྱི་སྤྲོས་པ་མེད་པའི་མཉམ་གཞག་ཡེ་ཤེས་ཡིན་ཏེ། རྒྱན་སྣང་ལས། བཟོད་
པ་དང་ ཤེས་པ་ཐམས་ཅད་ལ་ནི་མཚན་མ་མེད་པར་ གནས་པའི་རྣལ་འབྱོར་པ་ཁོ་ནར་ཤེས་པར་བྱའོ། །
58o



ཞེས་དང༌། ཀུན་བཏུས་ལས། བཟོད་པ་དང་ ཤེས་པ་ཐམས་ཅད་ལ་ཡང་མཚན་མ་མེད་་པར་གནས་པའི་
རྣལ་འབྱོར་ཅན་དུ་རིག་པར་བྱའོ། །ཞེས་གསུངས་ པའི་ཕྱིར། །
དེས་ན་ཐེག་ཆེན་གྱི་མཐོང་ལམ་ བར་ཆད་མེད་ལམ་དེས་བདེན་བཞིའི་ཆོས་ཉིད་ལ་གཉིས་སྣང་ནུབ་་་
པའི་སྒོ་ནས་ཆོས་བཟོད་བཞི་དང༌། ཆོས་བཟོད་བཞི་ཤུགས་ལ་རྟོགས་པའི་སྒོ་ནས་རྗེས་བཟོད་བཞིར་
བཞག་ཅིང༌། ཐེག་ཆེན་གྱི་མཐོང་ལམ་རྣམ་གྲོལ་ལམ་དེས་བདེན་བཞིའི་ཆོས་ཉིད་རྟོགས་པའི་ཆ་ནས་ཆོས་
ཤེས་བཞིས། ཆོས་ཤེས་བཞི་ཤུགས་ལ་རྟོགས་པའི་ཆ་ནས་རྗེས་ཤེས་བཞིར་བཞག་པས། དེ་བཅུ་དྲུག་པོ་
དེ་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་མཉམ་གཞག་ཐུན་གཅིག་ཡིན་ཏེ། རྒྱན་སྣང་ལས།
དགོངས་པ་འདི་ཉིད་ཀྱིས་ན་རིགས་པའི་སྟོ བས་ཀྱིས་མཐོང་བའི་ལམ་གྱི་མངོན་པར་རྟོགས་པ་ནི་སྐད་ཅིག་
མ་ གཅིག་ཡིན་པས་བཅུ་དྲུག་ཉིད་དུ་བཤད་པ་ཡིན་ནོ། །ཞེས་དང༌། རྣམ་བཤད་ལས། བདེན་
བཞིའི་ཆོས་ཉིད་སྔར་མངོན་སུམ་དུ་མ་རྟོགས་པ་ཆུ་ལ་ཆུ་བཞག་པའི་ཚུལ་གྱིས་གསར་དུ་རྟོགས་པ་ན་སྔར་་་
འཁོར་ བར་འདྲིས་མ་མྱོང་བའི་ཟབ་མོའི་ཆོས་དེ་ལ་སྐྱག་རིགས་པ་ལ་མི་སྐྲག་པས་ན་ཆོས་ཀྱི་བཟོད་པ་ཞེས་་
བྱ་ལ། དེས་ན་བདེན་བཞིའི་ཆོས་ཉིད་འཇལ་བའི་ལྡོག་ཆ་ནས་བཟོད་པ་བཞིའོ། །དེའི་རྗེས་ནས་ཆོས་
ཉིད་ལ་ཆུ་ལ་ཆུ་བཞག་ཏུ་སོང་བའི་བློ་དེ་ལ་སྐྲག་རིགས་པ་ལ་མི་སྐྲག་པར་རྟོགས་པས་རྗེས་ཀྱི་བཟོད་པ་ཞེས་
བྱ་ལ། དེ་ཡང་བདེན་བཞིའི་ཆོས་ཉིད་ཀྱི་ཡུལ་ཅན་ལྡོག་པས་ཕྱེ་བ་བཞི་རྟོགས་པའི་རྗེས་བཟོད་བཞི་སྟེ།
བཟོད་པ་བརྒྱད་ངོ་བོ་གཅིག་ལ་ལྡོག་པ་ཐ་དད་པའི་ཚུལ་དུ་ཡོད་ལ། དེའི་དུས་ན་གློ་བུར་དྲི་བྲལ་གྱི་
འགོག་བདེན་མ་ཐོབ་པ་ཡིན་ནོ། །བདེན་བཞིའི་ཆོས་ཉིད་རྟོགས་པ་ལ་ལྟོས་ནས་དེ་དག་གི་ཡུལ་ཅན་
རྟོགས་པར་འཇོག་པ་ཡིན་ནོ། །མཉམ་གཞག་དེ་ཉིད་ལས་མ་ལངས་པར་གློ་བུར་དྲི་བྲལ་གྱི་འགོག་བདེན་
ཐོབ་པ་རྣམ་གྲོལ་ལམ་སྐྱེས་པ་ན། བདེན་བཞིའི་ཆོས་ཉིད་རྟོགས་པའི་ཆོས་ཤེས་ལྡོག་པས་ཕྱེ་བ་བཞི་དང༌།
ཡུལ་ཅན་དེ་ཉིད་རྟོགས་པའི་ རྗེས་ཤེས་བཞི་དང་ ཤེས་པ་བརྒྱུད་ངོ་བོ་གཅིག་ལ་ལྡོག་པ་ཐ་དད་པའི་ཚུལ་དུ་་
ཡོད་པས། མཉམ་གཞག་ཐུན་གཅིག་གིས་བདེན་པ་མངོན་པར་རྟོ གས་པ་སྐད་ཅིག་བཅུ་དྲུག་གི་བདག་
ཉིད་ཅན་དུ་སྐྱེ་བ་ཡིན་ནོ། །ཞེས་གསུངས་པའི་ཕྱིར། ལུང་འདི་དག་གིས་ཐེག་ཆེན་གྱི་མཐོང་ལམ་ བར་
ཆད་མེད་ལམ་གྱིས་ཁོ་རང་མ་རྟོགས་ཟེར་བ་ལེགས་པར་བཀག་གོ །།
ཁོ་ན་རེ། ཐེག་ཆེན་གྱི་མཐོང་ལམ་ བར་ཆད་མེད་ལམ་གྱི་གཞལ་བྱ་དོན་དམ་བདེན་པ་མ་ཡིན་པར་
ཐལ༑ དེས་ཁོ་རང་རྟོགས་པའི་ ཕྱིར། འདོད་ན། དེ་ཆོས་ཅན། དོན་དམ་བདེན་པ་ཡིན་པར་ཐལ།
དེའི་དངོས་གཞལ་ཡིན་པའི་ཕྱིར་ཏེ། དེས་ཁྱོད་དངོས་སུ་རྟོགས་པའི་ཕྱིར། མ་གྲུབ་ན། དེ་ཆོས་ཅན།
581



རང་གི་གཞལ་བྱ་དངོས་སུ་རྟོགས་པར་ཐལ། ཚད་མ་ ཡིན་པའི་ཕྱིར་ཟེར་ན་མ་ཁྱབ་སྟེ། ཚུར་མཐོང་གི་
རྒྱུད་ཀྱི་གཟུགས་འཛིན་དབང་མངོན་ཆོས་ཅན། དེར་ཐལ། དེའི་ཕྱིར། འདོད་ན། དེའི་གཞལ་བྱ་
ཆོས་ཅན། དངོས་པོ་ཡིན་པར་ཐལ། དེས་ཁྱོད་དངོས་སུ་རྟོགས་པའི་ཕྱིར། གཞན་ཡང་། དེས་དེ་
རྟོགས་པར་ཐལ། བྱང་སེམས་འཕགས་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་
མཁྱེན་པ་དེས་ཁོ་རང་རྟོགས་པའི་ཕྱིར་ཏེ། ལམ་སྒྲིགས་ལས། ཉན་ཐོས་ཀྱི་ལམ་གྱི་ དམིགས་པ་ལ་སྒྲོ་
འདོགས་ཆོད་པས་དེ་ལ་སྒྲོ་འདོགས་ཆོད་པ་ཡིན་ནོ། །ཞེས་གསུངས་པའི་ཕྱིར།
དེས་ན་ཐེག་ཆེན་གྱི་མཐོང་ལམ་ཤེས་བཟོད་དེ་རྣམས་བྱ་རྫོགས་ཀྱི་སྐད་ཅིག་མ་ཡིན་ཏེ། འགྲེལ་ཆེན་
ལས། སྐད་ཅིག་མ་ནི་ཤེས་བྱ་ལ་ཤེས་པ་སྐྱེ་བ་ལ་ཡོངས་སུ་བཟུང་ངོ༌། ། ཞེས་དང༌། ཀུན་བཏུས་
ལས། སྐད་ཅིག་མ་ནི་ཤེས་བྱ་ལ་ཤེས་པ་འབྱུང་བས་ཡོངས་སུ་རྫོགས་པར་རིག་པར་བྱའོ། །ཞེས་གསུངས་
པའི་ཕྱིར།
བཞི་པ་སྐད་ཅིག་མ་དུར་སྐྱེ་བ་བཤད་པ་ལ། འདོད་པ་དགོད་པ་དང༌། འཐད་ཕྱོགས་བསྟན་པ་
དང་༑ ལུང་ནས་གསུངས་ཚུལ་དང་གསུམ་ལས། དང་ པོ་ལ། འབྲས་བུའི་མངོན་པར་རྟོགས་པ་ལ་ལྟོས་
ནས་སྐད་ཅིག་མ་གཅིག་ཡིན་ཞིང་སོ་སོའི་མངོན་པར་རྟོགས་པ་ལ་ལྟོས་ནས་སྐད་ཅིག་མ་བཅུ་དྲུག་རིམ་་་་་
ཅན་དུ་སྐྱེ་བར་འདོད་པ་དང༌། སོ་སོའི་མངོན་པར་རྟོགས་པ་ཡང་ཅིག་ཅར་དུ་སྐྱེ་བར་འདོད་པའི་ལུགས་
གཉིས་ལས། དང་ པོ་ནི། ཁ་ཅིག བདེན་བཞི་ལ་རིམ་པ་ལྟར་ཤེས་པ་དང༌། སྤོང་བ་དང་། མངོན་
དུ་བྱ་བ་དང༌། སྒོམ་པར་བྱེད་པ་ནི་མཐོང་ལམ་གྱི་བྱ་བའི་ལས་ཡིན་པས་དེའི་འབྲས་བུ་ཡིན་ལ། དེའི་
དབང་དུ་བྱས་ན་མཐོང་ལམ་སྐད་ཅིག་མ་བཅུ་དྲུག་པོ་ཐམས་ཅད་སྐད་ཅིག་མ་གཅིག་ཡིན་ཏེ། ཐེག་ཆེན་
གྱི་མཐོང་ལམ་སྡུག་བསྔལ་ཆོས་བཟོད་ཀྱི་ཚེ། ཀུན་འབྱུང་མཐོང་སྤང་རྣམས་སྤངས་པའི་ཕྱིར་ཏེ། དེའི་
དུས་སུ་སྡུག་བསྔལ་མཐོང་སྤང་སྤངས་པའི་ཕྱིར། རྟགས་གྲུབ་སྟེ། དེའི་དུས་སུ་སྡུག་བདེན་གྱི་ཆོས་ཉིད་
མངོན་སུམ་དུ་རྟོ གས་པའི་ཕྱིར། རྩ་ བར་ཁྱབ་སྟེ། ཀུན་འབྱུང་མཐོང་སྤང་དེ་སྡུག་བསྔལ་མཐོང་སྤང་གི་
རྒྱུ་ཡིན་པ་གང་ཞིག །རྒྱུ་ཀུན་འབྱུང་བདེན་པ་མ་སྤངས་པར་འབྲས་བུ་སྡུག་བདེན་སྤོང་མི་ནུས་པའི་ཕྱིར་
ཏེ༑ མཐུན་རྐྱེན་ཚང་ཞིང་འགལ་རྐྱེན་དང་བྲལ་བའི་རྒྱུ་ལས་རང་དང་ རྗེས་སུ་མཐུན་པའི་འབྲས་བུ་འབྱུང་
བ་ཆོས་ཉིད་ཀྱི་རིགས་པས་གྲུབ་པའི་ཕྱིར། དེའི་ཚེ་སྡུག་ཀུན་མཐོང་སྤང་སྤངས་པའི་འགོག་པ་མངོན་དུ་
བྱས་ཏེ། དེའི་ཚེ་སྡུག་ཀུན་མཐོང་སྤང་སྤངས་པའི་ཕྱིར། དེའི་ཚེ་སྡུག་ཀུན་མཐོང་སྤང་སྤངས་པའི་རྣམ་
གྲོལ་ལམ་མངོན་དུ་བྱས་ཏེ། དེའི་ཚེ་སྡུག་ཀུན་སྤངས་པའི་འགོག་པ་མངོན་དུ་བྱས་པ་གང་ཞིག སྡུག་
582



ཀུན་སྤངས་པའི་འགོག་བདེན་དང་ རྣམ་གྲོལ་ལམ་ཐོབ་པ་ལམ་བདེན་ལ་རག་ལས་པའི་ཕྱིར། ཐེག་ཆེན་གྱི་
མཐོང་ལམ་སྡུག་བསྔལ་ཆོས་བཟོད་ཀྱི་དུས་སུ་སྡུག་བསྔལ་ཆོས་ཤེས། སྡུག་བསྔལ་རྗེས་བཟོད། སྡུག་
བསྔལ་རྗེས་ཤེས་རྣམས་ ཀྱང་ རྫོགས་པར་སྐྱེས་ཏེ། དུས་དེར་བདེན་བཞིའི་མཐོང་སྤང་མ་ལུས་པར་སྤངས་
པའི་འགོག་བདེན་དང་རྣམ་གྲོལ་ལམ་རྫོགས་པར་ཐོབ་པའི་ ཕྱིར་ཏེ། དུས་དེར་སྡུག་ཀུན་མཐོང་སྤང་
སྤངས་པའི་འགོག་བདེན་དང་ རྣམ་ གྲོལ་ལམ་གཉིས་རྫོགས་པར་ཐོབ་པ་གང་ཞིག རྒྱུ་མཚན་དུ་མ་ངེས་
པའི་ཕྱིར། དེའི་ཚེ་བདེན་པ་ལྷག་མ་ གསུམ་གྱི་ཤེས་བཟོད་སྐད་ཅིག་མ་བཅུ་གཉིས་རྫོགས་པར་སྐྱེས་ཏེ།
དེའི་ཚེ་སྡུག་བདེན་གྱི་ཤེས་བཟོད་སྐད་ཅིག་མ་བ ཞི་ཅིག་ཅར་དུ་སྐྱེས་པ་གང་ཞིག རིགས་པ་མཚུངས་
པའི་ཕྱིར། དེས་ན་ཐེག་ཆེན་གྱི་མཐོང་ལམ་གྱི་བྱ་བའི་མངོན་པར་རྟོགས་པ་འབྲས་བུའི་མངོན་པར་རྟོ གས་
པ་སྐད་ཅིག་མ་ གཅིག་ཁོ་ན་ཡིན་ཏེ། ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་སྐྱེ་བའི་སྐད་ཅིག་དེ་
ཉིད་ལ་ཐེག་ཆེན་གྱི་མཐོང་ལམ་སྐད་ཅིག་མ་བཅུ་དྲུག་པོ་རྫོགས་པར་སྐྱེ་ཞིང་། བདེན་བཞིའི་མཐོང་སྤང་
མ་ལུས་པར་སྤངས་པའི་འགོག་ལམ་རྣམས་རྫོགས་པར་ཐོབ་པའི་ཕྱིར། སོ་སོའི་མངོན་པར་རྟོགས་པ་རིམ་
ཅན་དུ་སྐྱེ་སྟེ། ཐེག་ཆེན་གྱི་མཐོང་ལམ་མཉམ་གཞག་ཐུན་གཅིག་ལ་བདེན་བཞི་ལ་དམིགས་པའི་ ལོག་
ཞུགས་བཅུ་དྲུག་སྤོང་བའི་ནུས་པ་བཅུ་དྲུག་རིམ་ཅན་དུ་སྐྱེ་བར་འགྱུར་བའི་ཕྱིར། བྱང་སེམས་མཐོང་ལམ་
པ་དེ་ཉིད་ལ་ཞུགས་གནས་ཀྱི་ རྣམ་གཞག་འཐད་དེ། སོ་སོར་རྟོགས་པའི་མངོན་རྟོགས་ཀྱི་དབང་དུ་བྱས་
ནས་མཉམ་གཞག་ཐུན་གཅིག་ལ་ལོག་ཞུགས་བཅུ་དྲུག་སེལ་བའི་ནུས་པ་བཅུ་དྲུག་རིམ་ཅན་དུ་སེལ་བའི་་་་
ནུས་པ་རིམ་ཅན་དུ་ཐོབ་པའི་ཕྱིར་ཞེས་ཟེར། །
དེ་ལྟར་ཡང་རྒྱན་སྣང་ལས། རྒྱུ་མ་ཚང་བ་མེད་པར་སྤོང་མི་ནུས་པའི་ཕྱིར་སྡུག་བསྔལ་མཐོང་བས་
སྤང་ བར་བྱ་བའི་དུས་སུ་ཀུན་འབྱུང་སྤོང་ངོ༌། །དེ་ཉིད་ཀྱིས་ན་འགོག་པ་མངོན་དུ་བྱེད་དོ། །དེ་ཡང་
གཞན་དུ་མི་འཐད་པའི་ལམ་སྒོམ་མོ། །ཀུན་འབྱུང་ལ་སོགས་པ་ལ་དེ་བཞིན་ནོ། །ཐེག་པ་ཆེན་པོ་ལ་
ནི་འབྲས་བུའི་མངོན་པར་རྟོ གས་པས་སྐད་ཅིག་མ་གཅིག་ལ་མངོན་པར་རྟོགས་པ་ནི་མཐོང་བའི་ལམ་དུ་་་་
བལྟ་བར་བྱའོ། །བདེན་པ་རེ་རེ་ལ་ཡང་ཕྱིན་ཅི་ལོག་རྣམ་པར་བསལ་བས་སོ་སོར་རྟོགས་པའི་མངོན་
པར་རྟོགས་པ་ལ་སྐད་ཅིག་མ་བཅུ་དྲུག་ཁོ་ནས་མངོན་པར་ཤེས་པ་ཡིན་ནོ། །ཁ་ཅིག་ལ་ནི་འདིར་ཞུགས་
པ་ཉིད་ལ་སོགས་པའི་རྣམ་གཞག་ལེགས་པར་གནས་སོ་ཞེས་ཟེར་རོ། །ཞེས་གསུངས།
གཉིས་པ་ལ། གཞན་དག་ན་རེ། ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་ཀྱི་དུས་དེར་
བདེན་བཞིའི་ཆོས་ཉིད་མངོན་སུམ་དུ་རྟོགས་ཟིན་ཏེ། དེའི་ཚེ་ཆོས་ཐམས་ཅད་བདེན་གྲུབ་ཀྱི་དངོས་པོར་
583



མེད་པ་དང༌། བདག་མེད་པ་དང༌། སྟོང་པ་ཉིད་དུ་རྟོགས་པའི་སྒོམ་ པ་ཡོངས་སུ་རྫོགས་པ་ཡིན་པའི་
ཕྱིར་ཏེ། དེ་ལྟར་ཡང་རྣམ་འགྲེལ་ལས། དོན་གྱི་རང་གི་ངོ་བོ་གཅིག །བདག་ཉིད་མངོན་སུམ་ ཡིན་པ་
ལ༑ ༑ཚད་མ་ གཞན་གྱི་བརྟག་བྱ་གང༌། །མ་མཐོང་ཆ་གཞན་ཅི་ཞིག་ཡོད། །ཅེས་གསུངས་པའི་རིགས་
པ་ལ་བརྟེན་ནས་གྲུབ་པའི་ཕྱིར། དེའི་ཚེ་མཐོང་སྤང་དུ་གྱུར་པའི་འཇིག་ལྟ་དང་ འདོད་ཆགས་ལ་སོགས་
པའི་ཉོན་མོངས་ཐམས་ཅད་ཟད་པར་སྤངས་པ་ཡིན་ཏེ། དེའི་ཚེ་བདེན་འཛིན་ཀུན་བཏགས་ཐམས་ཅད་
ཟད་པར་སྤངས་པའི་ཕྱིར། ཁྱབ་སྟེ། འདོད་ཆགས་ལ་སོགས་པའི་ཉོན་མོངས་པ་ཐམས་ཅད་དངོས་པོ་
བདེན་གྲུབ་ཏུ་ཞེན་ཅིང་ཞེན་པ་ལས་འབྱུང་བའི་ཕྱིར། ༣ ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་
དེས་བདེན་འཛིན་ཀུན་བཏགས་ཐམས་ཅད་སྤོང་ བར་ནུས་པའི་རྒྱུ་མཚན་ཡོད་དེ། དེ་འདྲ་བ་དེ་ནི་བདེན་
འཛིན་ཀུན་བཏགས་ཀྱི་ཞེན་ཡུལ་མེད་པར་མཐོང་བའི་སྒོ་ནས་དེ་ཡོངས་སུ་སྦྱོང་བ་དང༌། བདེན་བཞིའི་
རྣམ་པ་ལྷག་མ་རྣམས་སྡུག་བདེན་གྱི་སྟོང་པ་བདག་མེད་རྟོགས་པའི་སྡུག་བསྔལ་ལ་ཆོས་བཟོད་ཐོབ་པར་་་་་
བྱེད་པའི་ཐབས་རྣམ་དག་ཡིན་པའི་ཕྱིར། སོ་སོའི་མངོན་རྟོགས་ལས་ ཀྱང་ཐེག་ཆེན་གྱི་མཐོང་ལམ་ཤེས་
བཟོད་སྐད་ཅིག་མ་བཅུ་དྲུག་སྐད་ཅིག་མ་གཅིག་ཁོ་ན་ཡིན་ཏེ། སྡུག་བསྔལ་ལ་ཆོས་བཟོད་ཀྱི་དུས་དེར་
བདེན་བཞིའི་ཆོས་ཉིད་མངོན་སུམ་དུ་རྟོགས་པའི་ཟག་མེད་ཀྱི་ཡེ་ཤེས་རྫོགས་པར་སྐྱེ་བའི་སྟོབས་ཀྱིས་་་་་་་
བདེན་བཞིའི་མཐོང་སྤང་ཐམས་ཅད་མ་ལུས་པར་སྤངས་པའི་ཕྱིར་ཞེས་ཟེར། དེ་ལྟར་ཡང་རྒྱུན་སྣང་
ལས༑ གཞན་དག་ནི་འཇིག་ཚོགས་ལ་སོགས་པའི་ལྟ་བའི་ཚོགས་དང༌། འདོད་ཆགས་ལ་སོགས་པའི་ཉོན་
མོངས་པའི་ཚོགས་ནི་དངོས་པོ་རྣམས་ཡང་དག་པར་ཁས་ལེན་པའི་ཕྱིན་ཅི་ལོག་གིས་ཀུན་ནས་བསླངས་ པ་་
ཡིན་ལ། གྲོལ་བ་ནི་དམིགས་སུ་མེད་པ་མཐོང་བ་དང༌། དེའི་ཡོངས་སུ་སྦྱོང་བར་འགྱུར་བ་ཉིད་ཀྱིས་
དེའི་དོན་དུ་རྣམ་པ་ལྷག་མ་གོམས་པར་འགྱུར་རོ། །ཇི་སྐད་དུ་བཤད་པའི་སྒྲུབ་པའི་ཆོས་ཐམས་ཅད་
དངོས་པོ་མེད་པའམ། བདག་མེད་པའམ་སྟོང་པ་ཞེས་སྒོམ་པའི་སྟོབས་རྫོགས་པ་ཡིན་ཏེ། དོན་ཀྱི་རང་
གི་ངོ་བོ་གཅིག །བདག་ཉིད་མངོན་སུམ་ཡིན་པ་ལ། །ཚད་མ་གཞན་གྱི་བརྟག་བྱ་གང་། །མ་མཐོང་
ཆ་གཞན་ཅི་ཞིག་ཡོད། །ཅེས་གསུངས་པའི་ཚུལ་གྱིས་རྣམ་པ་ཐམས་ཅད་དུ་རང་གི་རྟོགས་པར་བྱེད་པའི་
ཤེས་པ་ཟག་པ་མེད་པ། ཆོས་ཐམས་ཅད་ཀྱི་ཡུལ་ལས་སྐྱེ་བར་འགྱུར་རོ། །དེ་ལྟར་ན་སོ་སོའི་མངོན་
པར་རྟོ གས་པ་ལ་སྐད་ཅིག་མ་ གཅིག་ལ་མངོན་པར་རྟོ གས་པ་ནི་མཐོང་བའི་ལམ་ཡིན་ནོ་ཞེས་ཟེར་རོ། །
ཞེས་གསུངས།
གཉིས་པ་འཐད་ཕྱོགས་བསྟན་པ་ལ། ལུགས་དང་ པོ་དེ་མི་འཐད་དེ། སྡུག་བསྔལ་མཐོང་སྤང་གི་
584



དངོས་གཉེན་ བར་ཆད་མེད་ལམ་དང༌། དེ་ཟད་པར་སྤོངས་པའི་རྣམ་གྲོལ་ལམ་ གཉིས་ཅིག་ཆར་དུ་འཐོབ་
པར་ཐལ། སྡུག་བདེན་གྱི་ཆོས་ཉིད་མངོན་སུམ་དུ་རྟོགས་པའི་དུས་དེར་སྡུག་བསྔལ་མཐོང་སྤང་སྤངས་
པའི་འགོག་ལམ་གྱི་བདེན་པ་གཉིས་རྫོགས་པར་ཐོབ་པའི་ཕྱིར། འོན་ཀྱང་སྡུག་བསྔལ་ཆོས་བཟོད་ཀྱི་དུས་
དེར་སྡུག་བསྔལ་མཐོང་སྤང་སྤངས་པའི་འགོག་བདེན་མངོན་དུ་བྱེད་འགྱུར་གྱི་དབང་དུ་བྱས་སོ་ཞེ་ན།
ཐེག་ཆེན་གྱི་མཐོང་ལམ་བྱ་བའི་མངོན་རྟོགས་སྐད་ཅིག་མ་གཅིག་ཡིན་ལ། སོ་སོའི་རྟོགས་པའི་མངོན་་་་་་
རྟོགས་སྐད་ཅིག་མ་བཅུ་དྲུག་དུ་དབྱེ་བ་བྱས་པ་དོན་མེད་པར་ཐལ། བྱ་བའི་མངོན་རྟོགས་ཀྱི་དབང་དུ་
བྱས་ནས་ཀྱང་ཐེག་ཆེན་གྱི་མཐོང་ལམ་སྐད་ཅིག་མ་བཅུ་དྲུག་ཏུ་འབྱེད་རིགས་པའི་ཕྱིར་ཏེ། དེའི་དབང་
དུ་བྱས་ནས་ཀྱང་འགོག་པ་མངོན་དུ་བྱེད་པའི་ནུས་པ་དང༌། ལམ་ སྒོམ་ པའི་ནུས་པ་རྣམས་རིམ་གྱིས་ཐོབ་
པར་འ གྱུར་བའི་ཕྱིར།
མདོར་ན་འཁོར་གསུམ་ཁས་བླངས་ཏེ། ཐེག་ཆེན་གྱི་མཐོང་ལམ་དེ་ཉིད་ཀྱིས་ལོག་ཞུགས་བཅུ་དྲུག་
སྤོང་བའི་ནུས་པ་བཅུ་དྲུག་རིམ་ཅན་དུ་ཐོབ་པར་འགྱུར་བའི་རྒྱུ་མཚན་གྱིས་དེ་ལ་སོ་སོར་རྟོགས་པའི་མངོན་
པར་རྟོགས་པ་བཅུ་དྲུག་ཏུ་ཕྱེ་བའི་ཕྱིར། དེ་ལྟར་ཡང་རྣམ་བ ཤད་ལས། འདི་སློབ་དཔོན་གྱིས་བཞེད་པ་
མ་ཡིན་ཞིང་རིགས་ པས་ ཀྱང་མི་འཐད་དེ། སྡུག་བསྔལ་གྱི་ཆོས་ཉིད་གསར་དུ་རྟོགས་པའི་དུས་སུ་འགོག་
པ་མངོན་དུ་བྱས་ནས། འགོག་བདེན་ལ་ལམ་བདེན་སྔོན་དུ་འགྲོ་མི་དགོས་པར་ཐལ་བ་དང་། གཞི་
གཅིག་གིས་ བར་ཆད་མེད་ལམ་དང་རྣམ་གྲོལ་ལམ་ཅིག་ཆར་དུ་སྐྱེ་བར་ཐལ་བའི་ཕྱིར་རོ། །
འོན་ཏེ་འགོག་པ་མངོན་དུ་བྱེད་པར་འགྱུར་བ་ལ་ཟེར་ན། སྔ་ཕྱི་གཉིས་ཀ་ལ་སྐད་ཅིག་མ་གཅིག་
དང་བཅུ་དྲུག་གིས་དབྱེ་བ་དོན་མེད་པར་ཐལ་བའི་ཕྱིར་རོ་ཞེས་གསུངས། ལུགས་གཉིས་པ་ཡང་མི་
འཐད་དེ། ཤེས་བྱ་ཆོས་ཅན། བྱང་སེམས་མཐོང་ལམ་པ་དེ་ཉིད་ལ་མཐོང་ལམ་ བར་ཆད་མེད་ལམ་ལ་
གནས་པའི་ཚེ་རྒྱུན་ཞུགས་ཞུགས་པའི་མིང་ཅན་མཐོང་ལམ་ རྣམ་གྲོལ་ལམ་ལ་གནས་པའི་ཚེ་རྒྱུན་ཞུགས་ཀྱི་་
མིང་ཅན་གྱི་རྣམ་གཞག་མི་འཐད་པར་ཐལ། ཐེག་ཆེན་གྱི་མཐོང་ལམ་ བར་ཆད་མེད་ལམ་དང་ཐེག་ཆེན་
གྱི་མཐོང་ལམ་རྣམ་གྲོལ་ལམ་ཅིག་ཆར་དུ་སྐྱེ་བའི་ཕྱིར། རྟགས་ཁས། དེ་ལྟར་ཡང་རྣམ་བཤད་ལས།
འདི་ བར་ཆད་མེད་ལམ་དང་ རྣམ་གྲོལ་ལམ་སྔ་ཕྱི་རིམ་ཅན་དུ་མི་སྐྱེ་ བར་སྐད་ཅིག་མ་ གཅིག་ཏུ་འདོད་པ་་་་
ཡིན་ཏེ། གཞན་དུ་ཞུགས་གནས་ཀྱི་ རྣམ་གཞག་མི་འཐད་པའི་ཐལ་བ་འདི་ལ་འཕེན་པ་མི་རིགས་པའི་ཕྱིར་
རོ༑ །འདི་ཡང་སློབ་དཔོན་གྱིས་བཞེད་པ་མ་ཡིན་ཏེ། བཟོད་པ་དང་ ཤེས་པ་ཡང་རིམ་ ཅན་དུ་སྐྱེ་བར་
བཞེད་པའི་ཕྱིར། ཞེས་གསུངས། དེས་ན་རང་ལུགས་གང་ལྟར་བཞེད་སྙམ་ན། འདི་ལ་འགྲེལ་ཆེན་
，
585



དུ༑ ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་དེ་ཉིད་ཀྱིས་མངོན་སུམ་དུ་མ་རྟོགས་ པའི་བདེན་
བ ཞིའི་ཆོས་ཉིད་ཤེས་བཟོད་ལྷག་མ་རྣམས་ཀྱིས་གོམས་པར་འགྱུར་བ་མི་འཐད་པར་ཐལ། ཐེག་ཆེན་གྱི་
མཐོང་ལམ་སྡུག་བསྔལ་ཆོས་བཟོད་སྐད་ཅིག་མ་གཅིག་ཁོ་ནས་བདེན་བཞིའི་ཆོས་ཉིད་ཀྱི་རྣམ་པ་ཐམས་་་་་
ཅད་མངོན་སུམ་དུ་རྟོགས་པའི་ཕྱིར། འདོད་ན། ཐེག་ཆེན་གྱི་མཐོང་ལམ་ བར་ཆད་མེད་ལམ་དེ་ཉིད་ལ་
ཞུགས་གནས་ཀྱི་རྣམ་གཞག་མི་འཐད་པར་ཐལ། འདོད་པའི་ཕྱིར། སྙམ་དུ་དོགས་པ་བསླངས་ཏེ་ལེགས་
པའི་ལམ་ གྱི་ངེས་པར་འབྱུང་བ་རྣམས་འདོན་པ་ལ། དེ་ལྟ་ན་ནི་སྐད་ཅིག་མ་གཅིག་ཁོ་ན་ལ་རྣམ་པ་
ཐམས་ཅད་རྟོགས་པ་ཡིན་པས། རྣམ་པ་གཞན་དག་གིས་མ་མཐོང་བའི་ལམ་ སྒོམ་པ་གཞན་པ་མི་འཐད་
པའི་ཕྱིར། ཞུགས་པ་ཉིད་ལ་སོགས་པའི་ གནས་སྐབས་སུ་ཇི་སྐད་འགྱུར། ཞེས་ངེས་པར་འབྱུང་བའི་
ལེགས་པའི་ལམ་གྱིས་ངེས་པར་འབྱུང་བའི་རྗེས་སུ་འབྲང་བ་རྣམས་འདོན་ནོ། །ཞེས་གསུངས།
དེའི་ལན་སྟོན་པ་ལ།།
རྒྱན་སྣང་ལས། དེ་ལྟ་ཡིན་དུ་ཆུག་ན། གཟུགས་ཆོས་མཐུན་པ་མཐོང་བ་ལ། །ཉ་ཕྱིས་ལ་དངུལ་
རྣམ་པ་ལྟར། །གལ་ཏེ་འཁྲུལ་བའི་རྒྱུ་མཚན་གྱིས། །ཡོན་ཏན་གཞན་སྦྱོར་མི་བྱེད་ན། །གང་དུ་ཡང་
རུང་འཁྲུལ་བའི་རྒྱུས་སྒྲོ་འདོགས་པའི་རྣམ་ པ་གཞན་དགག་པ་ཡིན་ལ། ཕྱིན་ཅི་ལོག་ལས་བྱུང་བའི་ཉོན་
མོངས་པ་དང་བཅས་པ་དྲུང་ནས་འབྱིན་པའི་རྣམ་པ་གཞན་དག་གི་སྒོམ་པ་གཞན་ཡང་ཡོད་པས་བརྒྱུད་་་་་
པ་ལ་སོགས་པའི་གནས་སྐབས་ལེགས་པར་གནས་པ་ཡིན་ལ། དགོངས་པ་འདི་དང་རིགས་པའི་སྟོབས་
ཀྱིས་མཐོང་བའི་ལམ་གྱི་མངོན་པར་རྟོགས་པ་སྐད་ཅིག་མ་ གཅིག་ཡིན་ཞིང་སྐད་ཅིག་མ་བཅུ་དྲུག་གི་མངོན་
པར་རྟོགས་པ་ཉིད་དུ་བཤད་པ་ཡིན་ནོ། །དེ་བས་ན་རྣམ་པར་ཤེས་པས་རང་གི་ངོ་བོ་རྣམ་པ་ཐམས་ཅད་
དུ་བཟུང་བ་ཉིད་ཡིན་ན་ཡང་ཆ་གང་ལ་གོམས་པ་བསལ་བར་འགྱུར་བ་ལ་སོགས་པར་སྒྲོ་འདོགས་པའི་རྣམ་
པ་ངེས་པར་སེལ་བར་ནུས་པ་དེ་ཉིད་དུ་དེ་དང་འབྲེལ་བའི་སྒྲིབ་པ་སྤོང་བའི་ཚད་མ་ཡིན་གྱི་གཞན་དུ་་་་
མ་ཡིན་ཏེ། སྐད་ཅིག་མ་ཉིད་ལ་སོགས་པ་དང་འདྲའོ། །དེ་ལྟར་ན་འཕགས་པ་རྣམས་སོ་སོའི་སྐྱེ་བོ་
རྣམས་ ལས་ཁྱད་པར་ཅི་ཞིག་ཡོད། ཅེས་བརྗོད་པར་མི་བྱ་སྟེ། ཅི་ཙམ་གྱི་རྣམ་པས་ངེས་པར་སེལ་ བར་
བྱེད། བསལ་བ་དེ་རྣམས་ཀྱི་ཤེས་པ་འཁྲུལ་བའི་མཚན་མ་དང་བྲལ་བ་ཡིན་ལ། དེ་ཙམ་གྱིས་ན་དེ་
རྣམས་ཁྱད་པར་དུ་འཕགས་པ་ཡིན་ནོ་ཞེས་གསུངས།
དོན་ནི། ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་དེ་ཉིད་ཀྱིས་བདེན་བཞིའི་ཆོས་ཉིད་
མངོན་སུམ་དུ་རྟོགས་པ་ཡིན་གྱི། བྱང་སེམས་མཐོང་ལམ་པ་དེ་ཉིད་ལ་བརྒྱུད་པ་ལ་སོགས་པའི་མིང་ཅན་
586



གྱི་གནས་སྐབས་ལེགས་པར་གནས་པའི་རྒྱུ་མཚན་ཡོད་དེ། ཐེག་ཆེན་གྱི་མཐོང་ལམ་ བར་ཆད་མེད་ལམ་
དང་ཐེག་ཆེན་གྱི་མཐོང་ལམ་རྣམ་གྲོལ་ལམ་གཉིས་རིམ་ཅན་ཁོ་ནར་སྐྱེ་བའི་ཕྱིར་ཏེ། སྡུག་བསྔལ་ཆོས་
བཟོད་ཀྱིས་བདེན་བཞིའི་ཆོས་ཉིད་མངོན་སུམ་དུ་རྟོགས་པའི་དུས་དེར་མཐོང་སྤང་དུ་གྱུར་པའི་སྒྲིབ་གཉིས་
མ་སྤངས་པའི་ཕྱིར་ཏེ། བདེན་བཞིའི་ཆོས་ཉིད་མངོན་སུམ་དུ་རྟོགས་ཟིན་ནས་མཐོང་སྤང་སྒྲིབ་གཉིས་
སྤོང་ཕྱིར་དུ་བརྩོན་པ་ཡོད་ པའི་ཕྱིར། བདེན་བཞིའི་ཆོས་ཉིད་མངོན་སུམ་དུ་མཐོང་ན་མཐོང་སྤང་སྒྲིབ་
གཉིས་སྤངས་ པས་ མ་ཁྱབ་སྟེ། འདུས་བྱས་མི་རྟག་པར་མངོན་སུམ་དུ་མཐོང་ཡང་འདྲ་བ་གཞན་འབྱུང་གི་
འཁྲུལ་བའི་དབང་གིས་རྟག་པར་སྒྲོ་འདོགས་པ་ཡོད་པའི་ཕྱིར་ཏེ། འདྲ་བ་གཞན་འབྱུང་གི་འཁྲུལ་བའི་
དབང་གིས་འཁྲུལ་བ་སྐྱེད་པ་ཡོད་པའི་ཕྱིར་ཏེ། དབྱིབས་དང་ཁ་དོག་སོགས་གཟུགས་ཀྱི་ཆོས་མཐུན་པ་
ལས་ཉ་ཕྱིས་ལས་དངུལ་གྱི་སྒྲོ་འདོགས་པའི་འཁྲུལ་བ་སྐྱེ་བ་ཡོད་པའི་ཕྱིར། དེས་ན་ཐེག་ཆེན་གྱི་མཐོང་
ལམ་ཤེས་བཟོད་སྐད་ཅིག་མ་བཅུ་དྲུག་མཉམ་གཞག་ཐུན་གཅིག་ལ་སྐྱེ་ཡང་ལྡོག་པའི་སྒོ་ནས་སྐད་ཅིག་མ་་་
བཅུ་དྲུག་ཉིད་དུ་བཤད་པའི་རྒྱུ་མཚན་ཡོད་དེ། སློབ་དཔོན་གྱི་དགོངས་པ་འདི་དང༌། དོན་གྱི་རང་གི་
ངོ་བོ་གཅིག ཅེས་སོགས་ ཀྱི་རིགས་པའི་སྟོབས་ལ་བརྟེན་ནས་ཐེག་ཆེན་གྱི་མཐོང་ལམ་ བར་ཆད་མེད་ལམ་
དང་ ཐེག་ཆེན་གྱི་མཐོང་ལམ་རྣམ་གྲོལ་ལམ་གཉིས་མཉམ་གཞག་ཐུན་གཅིག་ལས་སྐྱེ་བར་མཐུན་པ་ཁོ་ན་་་་་
ཡིན་ པའི་ཕྱིར། ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་དེས་བདེན་བཞིའི་ཆོས་ཉིད་མངོན་སུམ་
དུ་རྟོགས་པ་ཡིན་ཡང་། དེས་བདེན་བཞིའི་མཐོང་སྤང་མ་སྤངས་པའི་རྒྱུ་མཚན་ཡོད་དེ། དེས་བདེན་
བཞིའི་ཆོས་ཉིད་མངོན་སུམ་དུ་རྟོགས་པའི་སྒོ་ནས་དེས་མཐོང་སྤང་མ་ལུས་པར་བསལ་ནུས་པ་དེའི་ཚེ་དེ་་་
མཐོང་སྤང་དེ་སྤོང་ནུས་ཀྱི་གཉེན་པོ་ཉིད་དུ་རྣམ་པར་བཞག་ཅིང་། མ་ལུས་པར་སྤངས་པའི་ཚེ་དེ་མཐོང་
ལམ་རྣམ་གྲོལ་ལམ་དུ་གྱུར་པའི་ཕྱིར།
ཁོ་ན་རེ། ཐེག་ཆེན་གྱི་མཐོང་ལམ་བར་ཆད་མེད་ལམ་དང་སོ་སོ་སྐྱེ་བོའི་མངོན་སུམ་ལ་ཁྱད་པར་
མེད་པར་ཐལ། དེས་བདེན་བཞིའི་ཆོས་ཉིད་མངོན་སུམ་དུ་རྟོགས་ ཀྱང་། དེས་བདེན་བ ཞིའི་མཐོང་སྤང་
མ་སྤངས་པའི་ཕྱིར། དཔེར་ན། ཚུར་མཐོང་གི་རྒྱུད་ཀྱི་སྒྲ་འཛིན་དབང་པོའི་མངོན་སུམ་གྱིས་སྒྲའི་མི་
རྟག་པ་མངོན་སུམ་དུ་མཐོང་ཡང་། དེས་སྒྲ་མི་རྟག་པར་མ་རྟོགས་པ་བཞིན་ནོ་ཞེས་ཟེར་ན། སྐྱོན་མེད་
དེ༑ དེས་བདེན་བཞིའི་ཆོས་ཉིད་མངོན་སུམ་དུ་མཐོང་བའི་སྒོ་ནས་ཇི་ལྟ་བ་བཞིན་དུ་བསྒོམས་པས་བདེན་
འཛིན་ཀུན་བཏགས་ ཀྱི་ས་བོན་མ་ལུས་པར་སྤོང་ནུས་ཤིང༌། སོ་སྐྱེའི་མངོན་སུམ་གྱིས་སྒྲའི་མི་རྟག་པ་
མཐོང་ཡང་དེ་མ་རྟོགས་པའི་ཕྱིར་ཏེ། རྣལ་འབྱོར་མངོན་སུམ་ལ་སྣང་ལ་མ་ངེས་ཀྱི་བློ་མེད་ཅིང༌། སོ་
587



སྐྱེའི་མངོན་སུམ་ལ་དེ་ཡོད་པའི་ཕྱིར།
གཞན་ཡང་ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་དེ་ཉིད་སོ་སྐྱེའི་མངོན་སུམ་དང་ཁྱད་མེད་
དུ་ཐལ་བའི་སྐྱོན་མེད་དེ། སྡུག་བསྔལ་ཆོས་བཟོད་ལ་གནས་པའི་སེམས་དཔའ་དེས་ནི་བདེན་བཞིའི་ཆོས་
ཉིད་མངོན་སུམ་དུ་རྟོགས་སོ། །འཁྲུལ་བའི་མཚན་མ་མཐའ་དག་དང་བྲལ་ཞིང་། སོ་སོ་སྐྱེ་བོའི་རྒྱུད་ལ་
འཁྲུལ་བའི་མཚན་མ་ཡོད་པའི་ཕྱིར། དེས་ན་དང་པོར་ཐེག་ཆེན་གྱི་མཐོང་ལམ་བཟོད་པ་བརྒྱུད་ཅིག་ཆར་
དུ་སྐྱེ། དེ་རྗེས་ཐེག་ཆེན་གྱི་མཐོང་ལམ་ཤེས་པ་བརྒྱད་ཅིག་ཆར་དུ་སྐྱེ་བ་ཡིན་ཏེ། ཐེག་ཆེན་གྱི་མཐོང་
ལམ་སྡུག་བསྔལ་ཆོས་བཟོད་དེ་ཉིད་ཀྱི་བདེན་བཞིའི་ཆོས་ཉིད་མངོན་སུམ་དུ་རྟོགས་པའི་སྒོ་ནས་བདེན་་་་་
བཞིའི་མཐོང་སྤང་མ་ལུས་པར་སྤོང་བའི་ བར་ཆད་མེད་ལམ་དང༌། ཐེག་ཆེན་གྱི་མཐོང་ལམ་སྡུག་བསྔལ་
ཆོས་ཤེས་དེ་བདེན་བཞིའི་ཆོས་ཉིད་མངོན་སུམ་དུ་རྟོགས་པའི་སྒོ་ནས་བདེན་བཞིའི་མཐོང་སྤང་མ་ལུས་་་་་
པར་སྤངས་པའི་ རྣམ་གྲོལ་ལམ་ཡིན་པའི་ཕྱིར། དང་པོ་གྲུབ་སྟེ། དེས་སྡུག་བསྔལ་མཐོང་སྤང་མ་ལུས་
པར་སྤོང་ནུས་པ་གང་ཞིག རྒྱུ་མཚན་མཚུངས་པའི་ཕྱིར་ཏེ། དེས་སྡུག་བདེན་གྱི་ཆོས་ཉིད་མངོན་སུམ་
དུ་རྟོགས་པ་བཞིན་དུ་བདེན་པ་ལྷག་མ་རྣམས་ཀྱིས་ཀྱང་ཆོས་ཉིད་མངོན་སུམ་དུ་རྟོགས་པའི་ཕྱིར་ཏེ། ས་
དང་པོ་ཐོབ་པའི་ཚེ་ཆོས་ཀྱི་དབྱིངས་ཆོས་ཅན་ཐམས་ཅད་ལ་ཀུན་དུ་འགྲོ་བའི་ཚུལ་གྱིས་རྟོགས་པའི་ཕྱིར།
ཁ་ཅིག ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་པོ་དེ་རྫས་བ ཞིར་སྐྱེ་བ་ཡིན་
ཏེ། ཆོས་བཟོད་བཞི་དང་པོར་སྐྱེ་བས་རྫས་གཅིག དེ་རྗེས་ཆོས་ཤེས་བཞི་སྐྱེ་བས་རྫས་གཅིག དེ་
རྗེས་རྗེས་བཟོད་བཞི་སྐྱེ་བས་རྫས་གཅིག དེ་རྗེས་རྗེས་ཤེས་བཞི་སྐྱེས་པས་རྫས་གཅིག་ཏུ་སྐྱེ་བའི་ཕྱིར་
ཏེ། འགྲེལ་ཆེན་ལས། སྡུག་བསྔལ་ལ་ཆོས་ཤེས་པའི་རྗེས་ཐོགས་ལ་སྡུག་བསྔལ་ལ་ཆོས་ཤེས་པའི་བཟོད་
པ་ དང་སྡུག་བསྔལ་ལ་ཆོས་ཤེས་པ་འདི་ནི་འཕགས་པའི་ཆོས་རྣམས་ཀྱི་རྒྱུའོ། །ཞེས་སོ་སོ་རང་ལ་མངོན་
སུམ་དུ་ གྱུར་ པའི་ཟག་པ་མེད་ པའི་ ཤེས་པ་གང་ཡིན་ པ་དེ་ནི་སྡུག་བསྔལ་ལ་རྗེས་སུ་ཤེས་པའི་བཟོད་པ་ཞེས་
བྱའོ་ཞེས་གསུངས་པའི་ཕྱིར་ཟེར་ན་མ་ཁྱབ་སྟེ། དེ་ནི་བ ཤུད་པའི་རིམ་པ་ཡིན་པའི་ཕྱིར། དེ་ལྟ་མ་ཡིན་
ན་རང་ དང་རྒྱུད་གཅིག་ཏུ་ གྱུར་པའི་ཐེག་ཆེན་ཀྱི་མཐོང་ལམ་རྣམ་གྲོལ་ལམ་གྱི་རྗེས་སུ་རང་དང་རྒྱུད་གཅིག་
ཏུ་ གྱུར་པའི་ཐེག་ཆེན་གྱི་མཐོང་ལམ་ བར་ཆད་མེད་ལམ་སྐྱེ་བ་ཡོད་པར་ཐལ་བའི་སྐྱོན་ཡོད་དོ། །
ཁ་ཅིག ཐེག་ཆེན་གྱི་མཐོང་ལམ་བཟོད་པ་བརྒྱུད་རིམ་ཅན་དུ་སྐྱེ། ཤེས་པ་བརྒྱད་ཀྱང་རིམ་ཅན་
དུ་སྐྱེ་ཟེར་བ་མི་འཐད་དེ། ཐེག་ཆེན་གྱི་མཐོང་ལམ་ བར་ཆད་མེད་ལམ་ཡིན་ན་དེའི་བཟོད་པ་བརྒྱུད་ཀ་
ཡིན་དགོས་པའི་ཕྱིར།།
588



ཁ་ཅིག ཐེག་ཆེན་གྱི་མཐོང་ལམ་ལ་རྒྱས་པར་ཕྱེ་ན་ཉི་ཤུ་རྩ་བཞིར་ཡོད་དེ། ཆོས་ཉིད་ཀྱི་ཡུལ་
ཅན་གྱི་ཐེག་ཆེན་གྱི་མཐོང་ལམ་ཆོས་བཟོད་བཞི་དང༌། ཆོས་བཟོད་བཞིའི་ཡུལ་ཅན་གྱི་རྗེས་བཟོད་བཞི་
དང་། རྗེས་བཟོད་བཞིའི་ཡུལ་ཅན་གྱི་ རྗེས་ཤེས་བཞི་སྟེ་བཅུ་གཉིས་རྫས་གཅིག་ཏུ་སྐྱེ། ཆོས་བཟོད་
བཞིའི་རྗེས་སུ་སྐྱེས་པའི་ཆོས་ཉིད་ཀྱི་ཡུལ་ཅན་གྱི་ཐེག་ཆེན་གྱི་མཐོང་ལམ་ཆོས་ཤེས་བཞི་དང༌། ཆོས་ཤེས་
བཞིའི་ཡུལ་ཅན་གྱི་ རྗེས་བཟོད་བཞི་དང༌། རྗེས་བཟོད་བཞིའི་ཡུལ་ཅན་གྱི་རྗེས་ཤེས་བ ཞི་སྟེ་བཅུ་གཉིས་
རྫས་གཅིག་ཏུ་སྐྱེ་བའི་ཕྱིར། དེས་ན་ཐེག་ཆེན་གྱི་མཐོང་ལམ་ཆོས་བཟོད་ཉམས་སུ་མྱོང་བའི་རང་རིག་དེ་
ཐེག་ཆེན་གྱི་མཐོང་ལམ་ཆོས་བཟོད་དང་རྫས་གཅིག་པའི་རྗེས་བཟོད་ཀྱི་མཚན་གཞི་དང༌། ཆོས་བཟོད་
བཞི་དང་ རྫས་གཅིག་པའི་རྗེས་བཟོད་ཉམས་སུ་མྱོང་བའི་རང་རིག་དེ་ཆོས་བཟོད་དང་ རྫས་གཅིག་པའི་་་་་
རྗེས་ཤེས་ཀྱི་མཚན་གཞི། དེ་བཞིན་དུ་ཆོས་ཤེས་ཉམས་སུ་མྱོང་བའི་རང་རིག་དེ་ཐེག་ཆེན་གྱི་མཐོང་ལམ་
ཆོས་ཤེས་དང་ རྫས་གཅིག་པའི་ རྗེས་བཟོད་ཀྱི་མཚན་གཞི་དང་། ཆོས་ཤེས་དང་ རྫས་གཅིག་པའི་རྗེས་
བཟོད་ཉམས་སུ་མྱོང་བའི་རང་རིག་དེ་ཆོས་ཤེས་དང་ རྫས་གཅིག་པའི་རྗེས་ཤེས་ཀྱི་མཚན་གཞི་ཡིན་ཟེར་བ་
དང༌༑ ཉན་ཐོས་ཀྱི་མཐོང་ལམ་བཟོད་པ་བརྒྱུད་རིམ་ཅན་དུ་སྐྱེ། དེའི་ཤེས་པ་བརྒྱུད་ཀྱང་རིམ་ཅན་དུ་
སྐྱེ་ཟེར་བ་མི་འཐད་དེ། ཐེག་ཆེན་གྱི་མཐོང་ལམ་ཉམས་སུ་མྱོང་བའི་རང་རིག་དེ་ཐེག་ཆེན་གྱི་མཐོང་ལམ་
དུ་ཐལ། ཐེག་ཆེན་གྱི་མཐོང་ལམ་ཆོས་བཟོད་ཉམས་སུ་མྱོང་བའི་རང་རིག་དེ་རྗེས་བཟོད་དུ་འཇོག་རིགས་
པའི་ཕྱིར། རྟགས་ཁས། འདོད་མི་ནུས་ཏེ། སེམས་ཅན་གྱི་རྒྱུད་ཀྱི་རང་རིག་ཡིན་ པའི་ཕྱིར། གཞན་
ཡང་། ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་ཉམས་སུ་མྱོང་བའི་རང་རིག་ཆོས་ཅན། སྟོང་
ཉིད་ལ་གཉིས་སྣང་ནུབ་པའི་བློ་ཡིན་པར་ཐལ། ཐེག་ཆེན་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་
པོ་གང་རུང་ཡིན་པའི་ཕྱིར།
གཞན་ཡང་། ཐེག་ཆེན་གྱི་མཐོང་ལམ་ཆོས་བཟོད་དང་ ཆོས་ཤེས་ཅིག་ཆར་དུ་སྐྱེ་ བར་ཐལ། དེ་
དང་ དེའི་རྗེས་ཤེས་ཅིག་ཆར་དུ་སྐྱེ་བའི་ཕྱིར་ཏེ། དེའི་རྗེས་བཟོད་ཉམས་སུ་མྱོང་བའི་རང་རིག་དེ་རྗེས་
ཤེས་སུ་འཇོག་པའི་ཕྱིར།
གཞན་ཡང་། ཉན་ཐོས་ཀྱི་མཐོང་ལམ་སྡུག་བསྔལ་ཆོས་བཟོད་ཉམས་སུ་མྱོང་བའི་རང་རིག་དེ་ཉན་
ཐོས་ཀྱི་མཐོང་ལམ་སྡུག་བསྔལ་རྗེས་བཟོད་དུ་ཐལ། ཐེག་ཆེན་ ལ་དེའི་ཕྱིར། འདོད་ན། ཉན་ཐོས་ཀྱི་
མཐོང་ལམ་བཟོད་པ་བརྒྱད་ཅིག་ཆར་དུ་སྐྱེ་བར་ཐལ་ལོ། ། །
ཁ་ཅིག ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་དེས་བདེན་བཞིའི་ཆོས་ཉིད་མངོན་སུམ་དུ་
589



རྟོགས་པའི་ཆ་ནས་ཆོས་བཟོད་བཞི་དང༌། ཆོས་བཟོད་བཞིའི་ཆོས་ཉིད་མངོན་སུམ་དུ་རྟོགས་པའི་ཆ་ནས་
རྗེས་བཟོད་བཞིར་བཞག་ཟེར་བ་མི་འཐད་དེ། བདེན་བཞིའི་ཆོས་ཉིད་མངོན་སུམ་དུ་རྟོགས་པའི་ཐེག་
ཆེན་གྱི་མཐོང་ལམ་ཡིན་ན། ཐེག་ཆེན་གྱི་མཐོང་ལམ་ཆོས་བཟོད་བཞི་ཀ་ཡིན་དགོས་པར་ཐལ། དམ་
བཅའ་འཐད་པའི་ཕྱིར། ཁ་ཅིག ཉན་ཐོས་ཀྱི་མཐོང་ལམ་བཟོད་པ་བརྒྱད་ཅིག་ཆར་ཁོ་ནར་སྐྱེ་ཟེར་བ་
མི་འཐད་དེ། རྣམ་བཤད་ལས། རྣལ་འབྱོར་པའི་རྒྱུད་ལ་བདེན་པ་བཞི་ལ་དམིགས་པའི་མཐོང་ལམ་སྐྱེ་
བ་ན་རིམ་པ་དེ་དག་དང་མཐུན་པར་སྐྱེ་བའི་ཚུལ་གཅིག་ཡོད་དོ། །ཞེས་དང༌།
ཀུན་བཏུས་ལས། རྒྱུན་དུ་ཞུགས་པའི་འབྲས་བུ་ལ་འཇུག་པ་གང་ཞེ་ན། གཞན་ཡང་ངེས་པར་
འབྱེད་པའི་ཆ་དང་མཐུན་པ་མཐོང་བའི་ལམ་གྱི་སེམས་ཀྱི་སྐད་ཅིག་མ་བཅོ་ལྔ་ལ་གནས་པའི་གང་ཟག་གོ །
ཞེས་གསུངས་པ་རྣམས་དང་འགལ་ཞིང་འདོད་པའི་སས་བསྡུས་ཀྱི་སྡུག་བསྔལ་མཐོང་སྤང་ཉོན་མོངས་་་་་་་
སྤངས་པའི་གང་ཟག་ཡིན་ན། ཁམས་གོང་མའི་སས་བསྡུས་ཀྱི་མཐོང་སྤང་ཉོན་མོངས་སྤངས་པའི་གང་
ཟག་ཡིན་དགོས་པར་ཐལ་བའི་སྐྱོན་ཡོད་པའི་ཕྱིར། །
ཁ་ཅིག འདའ་བྱའི་ཐེག་ཆེན་གྱི་མཐོང་ལམ་དང་འདའ་བྱེད་ཀྱི་ཐེག་ཆེན་གྱི་མཐོང་ལམ་རིམ་ཅན་
དུ་སྐྱེ་ཟེར་བ་མི་འཐད་དེ། ཐེག་ཆེན་མཐོང་ལམ་ བར་ཆད་མེད་ལམ་པའི་རྒྱུད་ལ་འདའ་བྱའི་ཐེག་ཆེན་
གྱི་མཐོང་ལམ་ཡོད་པའི་ཕྱིར་ཏེ། དེའི་རྒྱུད་ལ་གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་
པ་ཡོད་ པའི་ཕྱིར་ཏེ། ཐེག་ཆེན་གྱི་མཐོང་ལམ་རྣམ་ གྲོལ་ལམ་པ་པའི་རྒྱུད་ལ་དེ་ཡོད་པའི་ཕྱིར་ཏེ། དེས་
གང་ཟག་གི་བདག་མེད་མངོན་སུམ་དུ་རྟོགས་པའི་ཕྱིར། མ་གྲུབ་ན། དེ་ཆོས་ཅན། གང་ཟག་གི་བདག་
མེད་མངོན་སུམ་དུ་རྟོགས་པའི་གང་ཟག་ཡིན་པར་ཐལ། གང་ཟག་གི་བདག་འཛིན་ཀུན་བཏགས་ ཀྱི་ཞེན་
ཡུལ་མེད་པར་མངོན་སུམ་དུ་རྟོགས་པའི་གང་ཟག་ཡིན་པའི་ཕྱིར་ཏེ། གང་ཟག་གི་བདག་འཛིན་ཀུན་
བཏགས་སྤངས་པའི་ གང་ཟག་ཡིན་པའི་ཕྱིར། ཁོ་ན་རེ། འདའ་བྱའི་ཐེག་ཆེན་གྱི་མཐོང་ལམ་ཆོས་
ཅན༑ འདའ་བྱེད་ཀྱི་ཐེག་ཆེན་གྱི་མཐོང་ལམ་གྱི་རྗེས་སུ་སྐྱེས་པར་ཐལ། དེའི་རྗེས་སུ་མངོན་གྱུར་དུ་སྐྱེས་
པའི་ཕྱིར་ཟེར་ན་མ་ཁྱབ་སྟེ། རྣམ་བཤད་ལས། སྟོང་ཉིད་ལ་མཉམ་པར་བཞག་བཞིན་པའི་དུས་ན་གང་
ཟག་དེའི་རྒྱུད་ལ་ཐེག་ཆེན་སེམས་བསྐྱེད་ཀྱང་ཡོད་མོད་ཀྱི་སེམས་ ཅན་ཐམས་ཅད་ཀྱི་དོན་དུ་སངས་རྒྱས་་་
ཐོབ་པར་བྱའོ་སྙམ་པའི་བློ་མངོན་གྱུར་དུ་ཡོད་ག་ལ་དགོས། དེ་བཞིན་དུ་ཡོན་ཏན་གཞན་རྣམས་ལ་ཡང་
ཤེས་པར་བྱའོ། །ཞེས་གསུངས་པ་མི་འཐད་པོར་ཐལ། ཐེག་ཆེན་མཐོང་ལམ་བར་ཆད་མེད་ལམ་པའི་
རྒྱུད་ལ་འདའ་བྱའི་མཐོང་ལམ་མེད་པའི་ཕྱིར།
590
དག
，
，
，
，
་



ཁ་ཅིག ཐེག་ཆེན་གྱི་མཐོང་ལམ་ བར་ཆད་མེད་ལམ་དེ་འདའ་བྱའི་ཐེག་ཆེན་གྱི་མཐོང་ལམ་ཡིན་
ཏེ། དེ་འདའ་བྱའི་ས་གང་ཞིག དེ་ཐེག་ཆེན་གྱི་མཐོང་ལམ་ཡིན་པའི་ཕྱིར་ཟེར་ན་མ་ཁྱབ། དེས་ན་
འདའ་བྱའི་ཐེག་ཆེན་གྱི་མཐོང་ལམ་དང་འདའ་བྱེད་ཀྱི་ཐེག་ཆེན་གྱི་མཐོང་ལམ་གཉིས་ཅིག་ཆར་དུ་སྐྱེ་་་་་
མངོན་གྱུར་དུ་རིམ་ཅན་དུ་སྐྱེ་བ་ཡིན་ཏེ། རྣམ་བཤད་ལས། དེ་ཉིད་ཀྱིས་སྒྲིབ་པ་གཉིས་ཀུན་བཏགས་ཀྱི་
ས་བོན་ཟད་པར་བཅོམ་ནས་དེའི་རྗེས་སུ་རྣམ་པ་བཅུ་དྲུག་མངོན་སུམ་དུ་རྟོགས་པའི་འདའ་ བར་བྱ་བའི་་་་་
མཐོང་ལམ་མངོན་གྱུར་དུ་སྐྱེ་བ་ཡིན་ནོ། །ཞེས་གསུངས་པའི་ཕྱིར། གཞན་ཡང་། ཐེག་ཆེན་མཐོང་
ལམ་ བར་ཆད་མེད་ལམ་པའི་རྒྱུད་ཀྱི་མཁྱེན་པ་ཡིན་ན། ཐེག་ཆེན་གྱི་མཐོང་ལམ་བར་ཆད་མེད་ལམ་ཡིན་
དགོས་པར་ཐལ། དེའི་རྒྱུད་ལ་འདའ་བྱའི་མཐོང་ལམ་མེད་པའི་ཕྱིར། འདོད་ན། དེའི་རྒྱུད་ལ་ཀུན་
རྫོབ་སེམས་བསྐྱེད་མེད་པར་ཐལ་ལོ། །འདོད་ན། ཐེག་ཆེན་མཐོང་ལམ་ བར་ཆད་མེད་ལམ་དེ་ཀུན་
རྫོབ་སེམས་བསྐྱེད་ཀྱིས་མ་ཟིན་པར་ཐལ། འདོད་པའི་ཕྱིར། །
གསུམ་པ་ལུང་ལས་གསུངས་ཚུལ་ལ། རིགས་པ་དྲུག་ཅུ་པ་ལས། ཆོས་ཤེས་པ་ཡི་མཇུག་ཐོགས་
སུ༑ [འདི་ལ་བྱེ་བྲག་ཡོད་མ་ཡིན། །དངོས་པོ་ཤིན་ཏུ་ཕྲ་བ་ཡང་། །གང་གིས་སྐྱེ་བར་རྣམ་ བཏགས་
པ། {རྣམ་ པར་མི་མཁས་དེ་ཡིས་ནི། །རྐྱེན་ལས་བྱུང་བའི་དོན་མ་མཐོང་། །ཞེས་པ་དང༌། དེའི་
འགྲེལ་པར་ཡང་དེ་ལྟར་བ ཤད་པས། རྟེན་འབྲེལ་གྱི་ཆོས་སྐྱེ་འགག་མེད་པར་ཤེས་པའི་སྡུག་བསྔལ་དང་
ཀུན་འབྱུང་དང་ལམ་གསུམ་གྱི་རང་བཞིན་ཡང་སྐྱེ་འགག་མེད་པར་རྟོགས་ལ་རང་བཞིན་དེ་ཡང་འགོག་་་་
པའི་རང་བཞིན་ཡིན་པས་བདེན་པ་བཞིའི་རང་བཞིན་ཅིག་ཆར་རྟོགས་ཀྱི་ཆོས་ཤེས་ཀྱི་མཇུག་ཐོགས་་་་་
རྟོ གས་པའི་རྣམ་པ་མི་འདྲ་བའི་ཚུལ་གྱིས་རིམ་ཅན་དུ་རྟོགས་པ་མིན་ནོ། །དེའི་ཕྱིར་མངོན་རྟོགས་གཅིག་
ཏུ་ཟད་དོ། །འོན་ ཀྱང་སྐད་ཅིག་མ་བཅོ་ལྔའམ་བཅུ་དྲུག་ཏུ་བཞག་པ་ནི་སྤྲོས་པ་ལ་དགའ་བ་ལ་ཕན་
གདགས་པའི་ཕྱིར་བཞག་སྟེ། བདེན་བཞིའི་རང་བཞིན་ལ་མི་སྐྲག་པས་ཆོས་བཟོད། ཚུལ་བཞིན་
དུ་རིགས་པས་ཆོས་ཤེས། རྗེས་ཤེས་ཀྱི་ཚེ་ཡང་དེ་ལྟར་མི་སྐྲག་ཅིང་རིགས་པའི་ནུས་པ་དང་ལྡན་པས་རྗེས་
བཟོད་དང་ རྗེས་ཤེས་སོ་ཞེས་བཞེད་ལ། བསྡུ་བ་ལས་ཀྱང་། ཇི་སྐད་དུ་བསྟན་པ་གནས་པ་རྒྱས་པ་རྣམ་
པར་དག་པ་སྤྲོས་པ་དང་བཅས་པ་དང༌། དོན་དམ་པར་རྣམ་པར་དག་པ་སོ་སོ་རང་རིག་པ་སྤྲོས་པ་མེད་
པའོ་ཞེས་སོགས་ཀྱིས་བསྟན་པ་གནས་ཕྱིར་དུ་གདུལ་བྱའི་ངོ་བོར་སྤྲོས་པ་དང་བཅས་ཏེ་སྐད་ཅིག་མ་བཅུ་་་་
དྲུག་ཏུ་གསུངས་པ་དང༌། དེ་བཞིན་ཉིད་ཀྱི་ཡུལ་ཅན་གྱི་སེམས་གཅིག་གིས་རྫོགས་པར་བཤད་པ་དང༌།
ཀུན་བཏུས་ཀྱི་འགྲེལ་པར་ཡང་བཅུ་དྲུག་ཏུ་བཤད་པ་རྣམ་གཞག་ཙམ་དུ་མཛད་པ་སོགས་དུ་མ་བྱུང་ཡང་་་་
591



རང་ལུགས་ཀྱི་སྔར་བཞིན་ཁས་བླངས་པས་ལུགས་འདི་དང་ཡང་མི་འགལ་བར་སེམས་ཏེ་ཐེག་ཆེན་གྱི་་་་་་་
མཐོང་ལམ་ཤེས་བཟོད་སྐད་ཅིག་མ་བཅུ་དྲུག་སྤྲོས་པ་རྣམས་སྟོང་ཉིད་ལ་རྩེ་གཅིག་ཏུ་མཉམ་པར་བཞག་་་་་
པའི་བྱ་རྫོགས་ཀྱི་སྐད་ཅིག་མ་གཅིག་ཡིན་པའི་ཕྱིར། །
ལྔ་པ། ཐེག་ཆེན་གྱི་སྒོམ་ལམ་བཤད་པ།
གཉིས་པ་སྒོམ་ལམ་བཤད་པ་ལ། མཚམས་སྦྱར་བ་དང་། དོན་དངོས་བཤད་པའོ། །དང་ པོ་
ནི༑ ལུས་རྣམ་ གཞག་ཏུ། མཐོང་བའི་ལམ། བྱེད་པ་དང་ནི། ཞེས་འཆད་ན། ཐེག་ཆེན་གྱི་མཐོང་
ལམ་གྱི་རྗེས་སུ་ཐེག་ཆེན་གྱི་སྒོམ་ལམ་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། རྒྱུ་
འབྲས་དོན་གྱི་རིམ་པའི་དབང་དུ་བྱས་ནས་དེ་ལྟར་བཤད་པའི་ཕྱིར། ཞེས་མཚམས་སྦྱོར་བ་ལ། མཐོང་
བའི་ལམ་གྱི་མཇུག་ཐོགས་སུ་སྒོམ་པའི་ལམ་བརྗོད་པར་བྱ་བ་ཡིན་ པས། ཞེས་གསུངས། གཉིས་པ་ལ།
སྒོམ་ལམ་གྱི་བྱེད་པ་དང༌། བྱེད་པ་ཅན་གྱི་སྒོམ་ལམ་བཤད་པ་གཉིས་ལས། དང་ པོ་ལ་མདོ་ལས་གསུངས་
ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་ པོ་ནི། ལམ་རྗེས་ཤེས་ཀྱི་སྐབས་སུ་ཤེར་
ཕྱིན་གྱི་བྱང་སེམས་རྣམས་ཀྱིས་རང་གི་སྐྱོན་རིག་པར་བྱས་ནས་ལམ་ལ་སློབ་པར་གསུངས་པ་ལས་འཕྲོས་་་་་
ནས་དེ་སྐད་ཅེས་བཀའ་སྩལ་པ་དང༌། ལྷ་རྣམས་ཀྱི་དབང་པོ་བརྒྱ་བྱིན་གྱིས་བཅོམ་ལྡན་འདས་ལ་འདི་
སྐད་ཅེས་གསོལ་ཏོ། །བཅོམ་ལྡན་འདས་ཤེར་ཕྱིན་འདི་ཇི་ལྟར་བྱང་ཆེན་རྣམས་ཡོངས་སུ་དུལ་བ་དང༌།
ཞེས་སོགས་ཀྱིས་བསྟན་ནས།
གཉིས་པ་ལ། མཚམས་སྦྱར་བ། རྩ་བ། འགྲེལ་པ་གསུམ་ལས། དང་ པོ་ནི། འོ་ན་སྒོམ་ལམ་
གྱི་དང་པོར་སྒོམ་ལམ་གྱི་བྱེད་པ་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། སྒོམ་ལམ་གྱི་
བྱེད་པ་དེ་སྒོམ་ལམ་ལས་བརྗོད་བྱ་ཉུང་བས་དེ་ལྟར་བ ཤད་པའི་ཕྱིར། དེ་ལྟར་བསྟན་པ་ལ་དགོས་པ་ཡོད་
དེ། གདུལ་བྱས་སྒོམ་ལམ་གྱི་འབྲས་བུའི་བྱེད་པ་མཐོང་ནས་སྤྲོ་བ་བསྐྱེད་པས་རྒྱུ་སྒོམ་ལམ་ལ་གཞུག་པར་
བྱ་བའི་དགོས་པ་ཡོད་པའི་ཕྱིར། ཞེས་འཆད་པ་ལ། བརྗོད་པར་བྱ་བ་ཉུང་བ་ཉིད་དང་ གདུལ་བྱ་འབྲས་
བུ་ལ་གཞོལ་བ་ཉིད་དུ་ཞུགས་པའི་ཕྱིར་རེ་ཤིག་དེའི་བྱེད་པ། ཞེས་གསུངས།
592



T
.
-
གཉིས་པ་ནི། མདོ་དེའི་དོན་བཤད་པ་ལ། ཀུན་ནས་ཞི་དང་ཐམས་ཅད་ལ། ཞེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། རྣམ་པ་ཐམས་ཅད་དུ་སེམས་ལ་རང་
དབང་ཉིད་དུ་བྱེད་པ་དང༌། ཞེས་སོགས་གསུངས། འདི་ལ་ཡང་བྱེད་པ་དྲུག་ཡོད་པ་ལས་རང་རྒྱུད་དུ་
གཏོ གས་པའི་བྱེད་པ་དང༌། གཞན་རྒྱུད་དུ་གཏོགས་པའི་བྱེད་པ་གཉིས་ལས། དང་པོ་ལ། གནས་
སྐབས་ཀྱི་བྱེད་པ་དང༌། མཐར་ཐུག་གི་བྱེད་པ་གཉིས་ལས། དང་ པོ་ལ་ཡང་། ནང་དུ་སེམས་དུལ་
བས། ཕྱི་རོལ་ཏུ་གཞན་ལ་འདུད་པ་དང༌། ནང་དུ་ཆགས་སོགས་ཉོན་མོངས་ཞི་བས། ཕྱི་རོལ་ཏུ་
གཞན་གྱི་གནོད་པས་མི་བརྫི་བའི་བྱེད་པ་དང་བཞི་ལས། དང་པོ་དེ་སྟོན་པ་ལ། བཅོམ་ལྡན་འདས་ཤེར་
ཕྱིན་འདི་ཇི་ལྟར་བྱང་ཆེན་རྣམས་ཡོངས་སུ་དུལ་བ་དང་ང་རྒྱལ་མ་མཆིས་པར་འགྱུར་བའི་དོན་དུ་ཉེ་བར་་་་
གནས་པ་ནི་ངོ་མཚར་ཆེའོ་ཞེས་སོགས་གསུངས། དེའི་དོན་འཆད་པ་ལ། ཀུན་ནས་ཞི་དང༌། ཞེས་
དང༌། རྣམ་པ་ཐམས་ཅད་དུ་སེམས་ལ་རང་དབང་ཉིད་དུ་བྱེད་པ་དང་། ཞེས་གསུངས།
གཉིས་པ་དེ་སྟོན་པ་ལ། བཅོམ་ལྡན་འདས་འདི་ལ་བྱང་ཆེན་འཇིག་རྟེན་ལས་འདས་པའི་ཆོས་ལ་
སྤྱོད་ཅིང་སྦྱིན་པ་གཏོང་བ་ན་སྦྱིན་པ་ཡང་མི་དམིགས་ གཏོང་བ་ཡང་མི་དམིགས་ལེན་པ་ཡང་མི་དམིགས་་་
ཏེ། བཅོན་ལྡན་འདས་དེ་ལྟར་ན་ཤེར་ཕྱིན་ལ་སྤྱོད་པའི་བྱང་ཆེན་ཡོངས་སུ་དུལ་བ་དང་ང་རྒྱལ་མ་མཆིས་
པའི་སླད་དུ་ཉེ་བར་གནས་པར་འགྱུར་རོ། །ཞེས་གསུངས། དེའི་དོན་བཤད་པ་ལ། ཐམས་ཅད་ལ།
འདུད་དང༌། ཞེས་དང༌། དགེ་བའི་བཤེས་གཉེན་ལ་སོགས་པའི་སྐྱེ་བོ་ཐམས་ཅད་ལ་འདུད་པ་དང༌།
ཞེས་གསུངས།
གསུམ་པ་དེ་སྟོན་པ་ལ། དེ་ནས་བཅོམ་ལྡན་འདས་ཀྱིས་ལྷ་རྣམས་ཀྱི་དབང་པོ་བརྒྱ་བྱིན་ལ་འདི་
སྐད་ཅེས་བཀའ་སྩལ་ཏོ། ཀོའུ་ཤི་ཀ་རིགས་ཀྱི་བུའམ་རིགས་ཀྱི་བུ་མོ་ཤེར་ཕྱིན་ཟབ་མོ་འདི་འཛིན་པ་
དང༌། ཞེས་པ་ནས། བདག་གི་འདོད་ཆགས་ཀྱི་མཚོན་དང་ འདོད་ཆགས་ཀྱི་མདའ་ཡང་བཅོམ། གཞན་
གྱི་འདོད་ཆགས་ཀྱི་མཚོན་དང་ འདོད་ཆགས་ཀྱི་མདའ་ཡང་བཅོམ། ཞེས་སོགས་གསུངས། དེའི་དོན་
བཤད་པ་ལ། ཉོན་མོངས་ ལས་ རྒྱལ་དང༌། ཞེས་དང༌། འདོད་ཆགས་ལ་སོགས་པ་ཟིལ་གྱིས་གནོན་
པ་དང༌། ཞེས་གསུངས།
བཞི་པ་དེ་སྟོན་པ་ལ། ཀོའུ་ཤི་ཀ་གཞན་ཡང་རིགས་ཀྱི་བུའམ་རིགས་ཀྱི་བུ་མོ་ཤེར་ཕྱིན་ཟབ་མོ་
འདི་འཛིན་པར་འགྱུར། ཞེས་པ་ནས། དེ་ལ་ལ་ལ་ཞིག་གིས་དུག་གཏོར་རམ་བྱད་བྱས་སམ་མེའི་
འོབས་སུ་གཏོར་རམ་མཚོན་གྱིས་བཏབ་བ མ་དུག་བླུད་དམ་ཆུར་བོར་ཡང་རུང་སྟེ། དེ་དག་ཐམས་ཅད་
593



ཀྱིས་དེ་ལ་གནོད་པར་མི་འགྱུར་རོ། །དེ་ཅིའི་ཕྱིར་ཞེ་ན། ཀོའུ་ཤི་ཀ་འདི་ལྟ་སྟེ་ཤེར་ཕྱིན་འདི་ནི་
རིགས་སྔགས་ཆེན་མོའོ། །ཞེས་སོགས་གསུངས། དེའི་དོན་བཤད་པ་ལ། གནོད་པས་བརྫི་བ་
མེད་ཉིད་དང་། །ཞེས་དང༌། ཕ་རོལ་གྱིས་བྱས་པའི་ གནོད་པ་རྗེས་སུ་སྒྲུབ་པའི་ཡུལ་མ་ཡིན་པ་ཉིད་
དང༌། ཞེས་གསུངས།
གཉིས་པ་མཐར་ཐུག་གི་བྱེད་པ་སྟོན་པ་ལ། དེ་ཅིའི་ཕྱིར་ཞེ་ན། དེ་ནི་འདི་ ལྟར་བདག་མི་དམིགས་
གཞན་མི་དམིགས་པའི་ཕྱིར་རོ། །གཟུགས་མི་དམིགས་པའི་ཕྱིར་རོ། །ཞེས་པ་ནས། བླ་མེད་རྫོགས་
བྱང་ཐོབ་ནས་སེམས་ཅན་ཐམས་ཅད་ཀྱི་སེམས་ལ་རྣམ་ པར་ ལྟ་ བར་འགྱུར་རོ། །ཞེས་སོགས་གསུངས།
དེའི་དོན་བཤད་པ་ལ། བྱང་ཆུབ་དང་ནི། ཞེས་དང༌། ཡང་དག་པར་རྫོགས་པའི་བྱང་ཆུབ་སྒྲུབ་པ་
དང༌ ། ཞེས་གསུངས།
གཉིས་པ་གཞན་རྒྱུད་དུ་གཏོ གས་པའི་བྱེད་པ་སྟོན་པ་ལ། ཀོའུ་ཤི་ཀ་གཞན་ཡང་ཤེར་ཕྱིན་འདི་བྲིས་
ནས་འཛིན་པར་འགྱུར། ཞེས་པ་ནས། ཤེར་ཕྱིན་འདི་ཉིད་ཀྱི་སའི་ཕྱོགས་དེ་སེམས་ཅན་ཐམས་ཅད་ཀྱི་
མཆོད་རྟེན་དུ་འགྱུར་ བར་བྱས་ཏེ་མེ་ཏོག་དང་ སྤོས་དག་གིས་མཆོད་པར་བྱ་བ་དང་བླ་མར་བྱ་བ་དང་ བསྟི་་
སྟང་དུ་བྱ་བ་དང་ རིམ་གྲོར་བྱ་བ་དང་བཀུར་སྟིར་བྱ་ བར་འགྱུར་རོ། །ཞེས་གསུངས། དེའི་དོན་བཤད་
པ་ལ། རྟེན་མཆོད་ཉིད། ཅེས་དང་། རྟེན་གྱི་ཡུལ་མཆོད་པར་བྱ་བ་ཉིད་དུ་བྱེད་པ་ཞེས་བྱ་བ་བྱེད་པ་
རྣམ་པ་དྲུག་ཡིན་ནོ། །ཞེས་གསུངས།
གཞུང་དོན་ནི། ཐེག་ཆེན་གྱི་སྒོམ་ལམ་གྱི་བྱེད་པ་ཆོས་ཅན། ཁྱོད་ལ་དུ་མར་ཡོད་དེ། ཁྱོད་ལ་
ཐེག་ཆེན་གྱི་སྒོམ་ལམ་བསྒོམས་སྟོབས་ཀྱིས་སེམས་ལ་རང་དབང་དུ་བྱེད་པ་སོགས་དྲུག་ཡོད་ པའི་ཕྱིར། །
དེས་ན་རང་ཐོབ་བྱེད་ཀྱི་ ཐབས་སུ་གྱུར་པའི་ཐེག་ཆེན་གྱི་སྒོམ་ལམ་བསྒོམས་སྟོབས་ཀྱིས་ཐོབ་ པའི་ ཕན་ཡོན་
དེ། ཐེག་ཆེན་གྱི་སྒོམ་ལམ་གྱི་བྱེད་པའི་མཚན་ཉིད། དབྱེ་ན། ནང་དུ་ཉོན་མོངས་མངོན་གྱུར་པ་ཞི་
བས། ཕྱི་རོལ་ཏུ་སྐྱེ་བོ་གཞན་འདུད་པ། ནང་དུ་ཆགས་སོགས་ཉོན་མོངས་པ་ལས་ རྒྱལ་བས། ཕྱི་རོལ་
ཏུ་དུག་མཚོན་སོགས་ཀྱིས་གནོད་པས་མི་ཚུགས་པ། ནང་དུ་བླ་ན་མེད་པའི་བྱང་ཆུབ་སྒྲུབ་པ་ལ་ཞུགས་
པས་ཕྱི་རོལ་ཏུ་རང་རྒྱུད་ལྡན་གྱི་གང་ཟག་གང་དུ་བཞུགས་པའི་ གནས་ལྷ་ལ་སོགས་པའི་མཆོད་རྟེན་གྱི་་་་་
གནས་སུ་བྱེད་པ་དང་རྣམ་པ་དྲུག་ཏུ་ཡོད། ས་མཚམས་ཐེག་ཆེན་གྱི་སྒོམ་ལམ་སྒོམ་པའི་སྐད་ཅིག་གཉིས་
པ་ནས་སངས་རྒྱས་ཀྱི་སའི་བར་དུ་ཡོད། །
ཁ་ཅིག ཐེག་ཆེན་གྱི་སྒོམ་ལམ་གྱི་བྱེད་པ་རྒྱུད་ལྡན་གྱི་ལམ་མ་ཞུགས་ཀྱི་གང་ཟག་ཡོད་པར་ཐལ།
594



མཚན་ཉིད་དེ་འཐད་པ་གང་ཞིག མཚན་ཉིད་དེ་རྒྱུད་ལྡན་གྱི་ལམ་མ་ཞུགས་ཀྱི་གང་ཟག་ཡོད་ པའི་ཕྱིར་
ཏེ། ཐེག་ཆེན་གྱི་སྒོམ་ལམ་སྒོམ་པའི་དེ་ཡོད་པའི་ཕྱིར་ཏེ། རྣམ་མཁྱེན་སྒོམ་པའི་སེམས་ཅན་ཡོད་པའི་
ཕྱིར་ཏེ། རྣམ་པ་དང་ལམ་དང་ གཞི་ཐམས་ཅད་རྣམ་པར་སྒོམ་པའི་དབྱེ་བས་ཞེས་གསུངས་པའི་ཕྱིར་
ཟེར་ན་མ་ཁྱབ། ཁོ་རང་གི་ལུགས་ལ་ཐེག་ཆེན་གྱི་སྒོམ་ལམ་ཐོབ་མྱོང་བའི་གང་ཟག་གི་རྒྱུད་ཀྱི་ཐེག་ཆེན་
གྱི་སྒོམ་ལམ་བསྒོམས་སྟོབས་ཀྱིས་ཐོབ་པའི་དེ་དེའི་མཚན་ཉིད་ཟེར་ན། མཚོན་བྱ་དེ་རྒྱུད་ལྡན་གྱི་ལམ་མ་
ཞུགས་ཀྱི་གང་ཟག་ཡོད་པར་ཐལ། མཚན་ཉིད་འཐད་པ་གང་ཞིག མཚན་ཉིད་དེ་རྒྱུད་ལྡན་གྱི་དེ་ཡོད་
པའི་ཕྱིར་ཏེ། ཐེག་ཆེན་གྱི་སྒོམ་ལམ་བསྒོམས་སྟོབས་ཀྱིས་ཐོབ་པའི་ ཕན་ཡོན་རྒྱུད་ལྡན་གྱི་དེ་ཡོད་པ་གང་
ཞིག ཐེག་ཆེན་གྱི་སྒོམ་ལམ་ཡིན་ན། ཐེག་ཆེན་གྱི་སྒོམ་ལམ་ཐོབ་མྱོང་བའི་གང་ཟག་གི་རྒྱུད་ཀྱི་ཐེག་ཆེན་
གྱི་སྒོམ་ལམ་ཡིན་དགོས་པའི་ཕྱིར། ཁོ་ན་རེ། ཐེག་ཆེན་གྱི་སྒོམ་ལམ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། རྟགས་གྲུབ་སྟེ། དེ་ཐོབ་བྱེད་ཀྱི་ཐབས་སུ་ གྱུར་པའི་ཐེག་ཆེན་གྱི་སྒོམ་ལམ་ཡོད་
པའི་ཕྱིར་ཏེ། དེའི་རྒྱུར་གྱུར་པའི་དེ་ཡོད་པའི་ཕྱིར་ཟེར་ན་མ་ཁྱབ།
ཁ་ཅིག ས་མཚམས་ས་གཉིས་པའི་སྐད་ཅིག་གཉིས་པ་ནས་འཇོག་ཟེར་བ་མི་འཐད་དེ། ས་དང་
པོ་པའི་རྒྱུད་ལ་ཐེག་ཆེན་གྱི་སྒོམ་ལམ་གྱི་བྱེད་པ་ཡོད་པའི་ཕྱིར་ཏེ། དེའི་རྒྱུད་ལ་ཐེག་ཆེན་ གྱི་ སྒོམ་ལམ་
ཡོད་པའི་ཕྱིར་ཏེ། ཀུན་བཏུས་ལས། བྱང་ཆུབ་སེམས་དཔའ་རྣམས་ཀྱི་ས་བཅུ་རྣམས་སུ་སྒོམ་པའི་ལམ་
ལ་ཤེས་བྱའི་སྒྲིབ་པའི་གཉེན་ པོ་སྒོམ་གྱི། ཞེས་གསུངས་ པའི་ཕྱིར། །
ཁ་ཅིག རང་ཐོབ་བྱེད་ཀྱི་ཐབས་སུ་ གྱུར་པའི་ཐེག་ཆེན་གྱི་ སྒོམ་ལམ་བསྒོམས་སྟོབས་ཀྱིས་ཐོབ་པའི་
རྣམ་དཀར་གྱི་ཡོན་ཏན། དེའི་མཚན་ཉིད། ས་མཚམས་ལམ་མ་ཞུགས་ནས་ཡོད་ཟེར་ན། དེ་ལ་ཁ་
ཅིག ལོངས་སྐུའི་སེན་མོ་ཟངས་མདོག་ཆོས་ཅན། རྣམ་དཀར་གྱི་ཡོན་ཏན་དུ་ཐལ། མཚོན་བྱ་དེའི་
ཕྱིར། འདོད་ན། དགེ་བ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ལུང་མ་བསྟན་
ཡིན་ པའི་ཕྱིར་ཏེ། རྣམ་སྨིན་ཡིན་ པའི་ཕྱིར། ཁྱབ་སྟེ། རྣམ་སྨིན་ལུང་དུ་མ་བསྟན་ཆོས། །ཞེས་
གསུངས་པའི་ཕྱིར་ཟེར་ན་མ་ཁྱབ། གཞན་ཡང་། ལམ་མ་ཞུགས་ན་ཐེག་ཆེན་གྱི་སྒོམ་ལམ་བསྒོམས་
སྟོ བས་ཀྱིས་ཐོབ་པའི་ཡོན་ཏན་ཡོད་པར་ཐལ། དེ་ན་ཐེག་ཆེན་གྱི་སྒོམ་ལམ་གྱི་བྱེད་པ་ཡོད་པའི་ཕྱིར།
འདོད་ན། དེ་ན་ཐེག་ཆེན་གྱི་སྦྱོར་བ་བསྒོམས་སྟོ བས་ཀྱིས་ཐོབ་པའི་ཡོན་ཏན་ཡོད་པར་ཐལ། འདོད་
པའི་ཕྱིར། འདོད་ན། དེ་ན་ཐེག་ཆེན་གྱི་སྦྱོར་བ་ཡོད་པར་ཐལ་ལོ། །ཁོ་ན་རེ། ལམ་མ་ཞུགས་ན་དེ་
ཡོད་པར་ཐལ། དེ་ན་དེའི་བྱེད་ལས་ཡོད་པའི་ཕྱིར་ཏེ། དེ་ན་ཡེ་ཤེས་ཆོས་སྐུའི་བྱེད་ལས་ཡོད་པའི་ཕྱིར་
་
595



ཏེ། དེ་ན་ཡེ་ཤེས་ཆོས་སྐུའི་འཕྲིན་ལས་ཡོད་པའི་ཕྱིར་ཟེར་ན་མ་ཁྱབ་བོ། །
གཉིས་པ་བྱེད་པ་ཅན་གྱི་སྒོམ་ལམ་བཤད་པ་ལ། སྤྱིའི་མཚམས་སྦྱར་བ་དང༌། སོ་སོའི་ངོ་བོ་
བ ཤད་པ་གཉིས་ལས། དང་པོ་ནི། ཐེག་ཆེན་གྱི་སྒོམ་ལམ་གྱི་བྱེད་པ་བསྟན་པའི་འོག་ཏུ་ཐེག་ཆེན་གྱི་
སྒོམ་ལམ་སྟོན་པའི་རྒྱུ་མཚན་ཡོད་དེ། ཐེག་ཆེན་གྱི་སྒོམ་ལམ་གྱི་བྱེད་པ་སྟོན་པའི་གཞུང་ལས། ཐེག་
ཆེན་གྱི་སྒོམ་ལམ་སྟོན་པའི་གཞུང་བརྗོད་བྱ་མང་བའི་རྒྱུ་མཚན་གྱིས་དེ་ལྟར་བསྟན་པའི་ཕྱིར། ཐེག་ཆེན་
གྱི་སྒོམ་ལམ་དེ་ལ་ཡང་གཉིས་སུ་ཡོད་དེ། དེ་ལ་ཐེག་ཆེན་གྱི་ཟག་བཅས་སྒོམ་ལམ་དང༌། ཐེག་ཆེན་གྱི་
ཟག་མེད་སྒོམ་ལམ་གཉིས་སུ་ཡོད་པའི་ཕྱིར། ཞེས་མཚམས་སྦྱོར་བ་ལ། བྱེད་པའི་འོག་ཏུ་སྒོམ་པའི་ལམ་
སྟེ༔ དེ་ཡང་ཟག་པ་དང་བཅས་པ་དང་ཟག་པ་མེད་པའི་བྱེ་བྲག་གིས་རྣམ་པ་གཉིས་སོ། །ཞེས་
གསུངས།
འདིའི་སྐབས་སུ་མཐའ་དཔྱད་པ་ལ། སྒོམ་ལམ་གྱི་རྟེན་བཤད་པ་དང༌། བརྟེན་པ་སྒོམ་ལམ་གྱི་
རང་བ ཞིན་བཤད་པ་གཉིས་ལས། དང་པོ་ལ། ལུས་རྟེན་དང་། སེམས་རྟེན་གཉིས་ལས། དང་ པོ་
ནི༑ གླིང་གསུམ་གྱི་སྐྱེས་པ་བུད་མེད་འདོད་ལྷ་རིགས་དྲུག་དང་བཅས་པའི་རྟེན་ལ་ཐེག་ཆེན་གྱི་སྒོམ་ལམ་
གསར་དུ་སྐྱེ་བ་ཡོད་དེ། དེ་དག་གི་རྟེན་ལ་དེ་དངོས་སུ་གསར་དུ་སྐྱེ་བའི་མཐུན་རྐྱེན་ཚང་ཞིང་འགལ་
རྐྱེན་དང་བྲལ་བ་ཡོད་པའི་ཕྱིར། གཟུགས་ཁམས་པའི་རྟེན་ལ་དེ་དངོས་སུ་གསར་དུ་སྐྱེ་བ་མེད་དེ།
ཁམས་གོང་མའི་རྟེན་ ཅན་གྱི་བྱང་སེམས་མཐོང་ལམ་པ་མེད་པའི་ཕྱིར། ཐེག་ཆེན་གྱི་སྒོམ་ལམ་སྐྱེས་ཟིན་
གནས་པའི་རྟེན་ལ་གཟུགས་ཁམས་པ་ཡོད་ཀྱང་གཟུགས་མེད་པ་མེད་དེ། གཟུགས་མེད་ཀྱི་རྟེན་ཅན་གྱི་
བྱང་སེམས་འཕགས་པ་མེད་པའི་ཕྱིར། །
གཉིས་པ་ནི། ཐེག་ཆེན་གྱི་སྒོམ་ལམ་གསར་དུ་སྐྱེ་བའི་སེམས་རྟེན་དུ་གྱུར་པའི་ཁམས་གསུམ་ས་
དགུ་ག་ཡོད་དེ། འགྲེལ་ཆེན་ལས། འདོད་པའི་ཁམས་དང་གཟུགས་ཀྱི་ཁམས་དང་གཟུགས་མེད་པའི་
ཁམས་ཞེས་སྨོས་པ་ནི་འདོད་པ་ལ་སོགས་པའི་ས་དགུས་སྒོམ་པའི་ལམ་གཟུང་བར་བྱའོ། །ཞེས་གསུངས་
པའི་ཕྱིར། །
གཉིས་པ་ལ། མཚན་ཉིད། དབྱེ་བ། ས་མཚམས་སོ། །དང་པོ་ནི། ཐེག་ཆེན་གྱི་རྗེས་ལ་
མངོན་རྟོགས། ཐེག་ཆེན་གྱི་སྒོམ་ལམ་གྱི་མཚན་ཉིད། གཉིས་པ་ནི། དེ་ལ་ཐེག་ཆེན་གྱི་ཟག་བཅས་
སྒོམ་ལམ་དང༌། ཐེག་ཆེན་གྱི་ཟག་མེད་སྒོམ་ལམ་གཉིས་སུ་ཡོད། སྒྲ་དོན་འདྲེས་རུང་དུ་འཛིན་པའི་
རྟོག་པ་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས། དང་པོའི་མཚན་ཉིད། དབྱེ་ན། མོས་
596



བ སྡོ་རྗེས་སུ་ཡི་རང་སྒོམ་ལམ་གསུམ་དུ་ཡོད། དེ་དང་བྲལ་བའི་ཐེག་ཆེན་གྱི་རྗེས་ལ་མངོན་རྟོགས། -
གཉིས་པའི་མཚན་ཉིད། དབྱེ་ན། རྣམ་དག་སྒོམ་ལམ་དང༌། སྒྲུབ་པ་སྒོམ་ལམ་གཉིས་སུ་ཡོད། ཡང་
ཐེག་ཆེན་གྱི་སྒོམ་ལམ་ལ་ཆུང་འབྲིང་ཆེན་པོའི་དབྱེ་བས་དགུ་ཡོད་ཅིང་། རེ་རེ་ལ་ཡང་བར་ཆད་མེད་
ལམ། རྣམ་གྲོལ་ལམ། རྗེས་ཐོབ་ཡེ་ཤེས་དང་བཅས་པ་རྣམས་སུ་ཡོད་ཚུལ་སྔར་བཞིན་ནོ། །
གསུམ་པ་ནི། ས་དང་པོའི་སྐད་ཅིག་གཉིས་པ་ནས་རྒྱུན་མཐའི་བར་དུ་ཡོད། ཁོ་ན་རེ། ས་
ག ཉིས་པའི་ཡེ་ཤེས་ཆོས་ཅན། ཐེག་ཆེན་གྱི་ཟག་བཅས་སྒོམ་ལམ་དུ་ཐལ། མཚན་ཉིད་དེའི་ཕྱིར་ཏེ།
རྟོག་པ་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར་ཏེ། བདེན་འཛིན་དང་བཅས་
པའི་དེ་ཡིན་པའི་ཕྱིར་ཟེར་ན་མ་ཁྱབ། དེ་དེར་ཐལ། ས་གཉིས་པ་པ་དེ་དེ་དང་བཅས་པའི་ཕྱིར། རྩ་
བར་འདོད་མི་ནུས་ཏེ། ས་གཉིས་པའི་བར་ཆད་མེད་ལམ་དེ་ཁྱོད་ཡིན་ པའི་ཕྱིར། གཞན་ཡང་། དེ་
རྟོག་པ་དང་བཅས་པར་ཐལ། དེ་ཐེག་ཆེན་སེམས་བསྐྱེད་དང་བཅས་པའི་ཕྱིར་ཟེར་ན་མ་ཁྱབ། ཁོ་ན་
རེ། དེ་ཆོས་ཅན། བདེན་པར་འཛིན་པའི་རྟོག་པ་དང་ བཅས་པར་ཐལ། བདེན་འཛིན་དང་བཅས་
པའི་ཕྱིར། འདོད་ན། རྟོག་པ་དང་བཅས་པར་ཐལ། འདོད་པའི་ཕྱིར་ཟེར་ན་མ་ཁྱབ་སྟེ། ས་གཉིས་
པའི་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་བདེན་འཛིན་དང་བྲལ་བར་
ཐལ། མ་གྲུབ་པ་དེའི་ཕྱིར། འདོད་ན། དེ་གློ་བུར་གྱི་དྲི་མ་དང་བྲལ་བར་ཐལ་ལོ། །འདོད་མི་ནུས་ཏེ།
དེ་རང་གི་གཟིགས་པའི་ངོར་རང་ཉིད་དྲི་མ་མཐའ་དག་དང་བྲལ་བ་ལྟར་སྣང་ཡང་དྲི་མ་དང་མ་བྲལ་བའི་་
རྫུན་པ་བསླུ་བའི་ཆོས་ཅན་ཡིན་ པའི་ཕྱིར་ཏེ། བྱང་འཕ གས་ ཀྱི་རྒྱུད་ཀྱི་བདག་མེད་མངོན་སུམ་དུ་རྟོགས་
པའི་མཁྱེན་པ་ཡིན་ པའི་ཕྱིར། ཁོ་ན་རེ། ས་གཉིས་པའི་ཡེ་ཤེས་དེ་ཉོན་མོངས་དང་བཅས་པར་ཐལ།
དེ་བདེན་འཛིན་དང་བཅས་པའི་ཕྱིར། འདོད་ན། གཟུགས་བདེན་སྟོང་སྒྱུ་མ་ལྟ་བུར་གསལ་བར་སྣང་
བའི་ས་གཉིས་པའི་ཡེ་ཤེས་དེ་ཡང་ཉོན་མོངས་དང་བཅས་པར་ཐལ་ལོ། །འདོད་ན། དེ་ཆོས་ཅན།
ཟག་པ་དང་བཅས་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཟག་བཅས་སྒོམ་ལམ་
ཡིན་ པར་ཐལ། ཟག་པ་དང་བཅས་པའི་དེ་ཡིན་པའི་ཕྱིར་ཟེར་ན་མ་ཁྱབ། ཁོ་ན་རེ། སྒྲ་དོན་འདྲེས་
རུང་དུ་འཛིན་པའི་རྟོག་པ་ཡིན་ན། ཟག་བཅས་ཡིན་དགོས་པར་ཐལ། དེ་དང་བཅས་པའི་ཐེག་ཆེན་གྱི་
རྗེས་ལ་མངོན་རྟོ གས་ཡིན་ན། ཟག་བཅས་སྒོམ་ལམ་ཡིན་དགོས་པའི་ཕྱིར། འདོད་ན། མོས་པ་སྒོམ་
ལམ་ཆོས་ཅན། དེར་ཐལ། དེའི་ཕྱིར། འདོད་ན། ཟག་བཅས་སྒོམ་ལམ་ཡིན་ན། ཟག་བཅས་ཡིན་
དགོས་པར་ཐལ། འདོད་པའི་ཕྱིར། འདོད་ན། ཉན་ཐོས་དགྲ་བཅོམ་པའི་རྟོ གས་པ་སྔོན་དུ་སོང་བའི་
597



མོས་པ་སྒོམ་ལམ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། ཟག་པ་དང་བཅོས་
པར་ཐལ། འདོད་པའི་ཕྱིར་ཟེར་ན་མ་ཁྱབ། འདོད་ན། ཉན་ཐོས་དགྲ་བཅོམ་པའི་རྒྱུད་ལ་ཟག་པ་
ཡོད་པར་ཐལ། འདོད་པའི་ཕྱིར་ཟེར་ན། རྣམ་བཤད་ལས། འདི་དག་ཟག་བཅས་སུ་བཞག་པ་ནི་སྒྲ་
དོན་འདྲེས་རུང་དུ་འཛིན་པའི་རྟོག་པ་དང་བཅས་པ་ལ་ཟག་བཅས་སུ་བཞག་པ་ཡིན་གྱི་སྤང་བྱས་བསྡུས་་་
པའི་ཟག་བཅས་ནི་མ་ཡིན་ནོ། །ཞེས་པ་དང༌། མངོན་པ་ཀུན་བཏུས་ལས་ཟག་བཅས་ལ་སྤང་བྱས་
ཁྱབ་པར་གསུངས་པ་ཤེས་བྱེད་དུ་འདྲེན་པ་ནི་འབྲེལ་མེད་དེ། དེ་ནི་ཉོན་མོངས་པའི་ཟག་བཅས་ཡིན་
པས་སོ། །ཞེས་གསུངས་པ་མི་འཐད་པར་ཐལ། ཟག་བཅས་སྒོམ་ལམ་ཡིན་ན། ཟག་བཅས་ཡིན་ པས་
མ་ཁྱབ་པའི་ཕྱིར། རྟགས་ཁས།།
ཁོ་ན་རེ། ས་གཉིས་པའི་ཡེ་ཤེས་ཆོས་ཅན། སྤང་བྱ་ཡིན་ པར་ ཐལ། ཉོན་མོངས་པའི་ཟག་
བཅས་ཡིན་ པའི་ཕྱིར། ཁྱབ་པ་སོང་། དེར་ཐལ། ཉོན་མོངས་པའི་ཟག་པ་དང་བཅས་པའི་ཕྱིར། དེ་
དེར་ཐལ། དེ་ཉོན་མོངས་པ་དང་བཅས་པའི་ཕྱིར་ཟེར་ན། ཟག་བཅས་ཡིན་ན། སྤང་བྱ་ཡིན་དགོས་
པར་ཐལ། ཟག་བཅས་སྒོམ་ལམ་ཡིན་ན། ཟག་བཅས་ཡིན་པས་མ་ཁྱབ་པའི་ཕྱིར། འདོད་ན། ཉན་
ཐོས་ཀྱི་སྦྱོར་ལམ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། ཉན་ཐོས་སྦྱོར་ལམ་པ་ཟག་
བཅས་ཡིན་པའི་ཕྱིར་ཏེ། དེ་སོ་སྐྱེ་ཡིན་པའི་ཕྱིར། ཁོ་ན་རེ། ཟག་པ་དང་བཅས་ན། རྟོག་པ་དང་
བཅས་པའི་ཁྱབ་པར་ཐལ། ཟག་བཅས་སྒོམ་ལམ་གྱི་མཚན་ཉིད་འཐད་པའི་ཕྱིར་ཟེར་ན་མ་ཁྱབ།
འདོད་ན། ཉོན་མོངས་འཁོར་དུ་ལྡན་པའི་ཡིད་ཀྱི་རྣམ་པར་ཤེས་པ་ཆོས་ཅན། དེར་ཐལ། དེའི་ཕྱིར།
རྟ གས་གྲུབ་སྟེ། ཉོན་མོངས་པ་དང་བཅས་པའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར་ཏེ། ཀུན་
བ ཏུས་ལས། འདོད་ཆགས་ནི་འདོད་པའི་ཁམས་སུ་རྣམ་པར་ཤེས་པའི་ཚོགས་དྲུག་དང་མཚུངས་པར་
ལྡན་པར་རིག་པར་བྱའོ། །ཞེས་གསུངས་ པའི་ཕྱིར། རྩ་བར་འདོད་མི་ནུས་ཏེ། རྟོག་པ་དང་བྲལ་
བའི་ཕྱིར་ཏེ། རྟོག་མེད་ཀྱི་ཤེས་པ་ཡིན་པའི་ཕྱིར་ཞེས་ཟེར།
རོང་ཊིཀ་པས། བདག་མེད་མངོན་སུམ་དུ་རྟོགས་ཟིན་གོམས་པར་བྱེད་པའི་ཏིང་ངེ་འཛིན་ཤེས་
རབ་མཚུངས་ལྡན་དང་བཅས་པ། ཐེག་ཆེན་གྱི་སྒོམ་ལམ་གྱི་མཚན་ཉིད་དུ་འདོད་པ་མི་འཐད་དེ། བྱང་
སེམས་སྒོམ་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་དང་། མོས་པ་སྒོམ་ལམ་རྣམས་ཀྱིས་མ་ངེས་ཤིང་།
ཡང་དང་ཡང་དུ་སེམས་པ་དང༌། །འཇལ་དང་ངེས་རྟོག་སྒོམ་པའི་ལམ། །ཞེས་ཐེག་ཆེན་གྱི་སྒོམ་ལམ་
དང་རྟོ ག་པའི་ གཞི་མཐུན་ཡོད་པར་བཤད་པའི་ཕྱིར། ལོ་ཆེན་གྱིས། སྒྲ་དོན་འདྲེས་རུང་དུ་འཛིན་པའི་
598
.



རྟོག་པའི་ཟག་པ་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས། ཐེག་ཆེན་གྱི་ཟག་བཅས་སྒོམ་ལམ་
གྱི་མཚན་ཉིད། དེ་དང་བྲལ་བའི་ཐེག་ཆེན་གྱི་རྗེས་ལ་མངོན་རྟོ གས་ཐེག་ཆེན་གྱི་ཟག་མེད་སྒོམ་ལམ་གྱི་
མཚན་ཉིད། ཅེས་གསུངས། དེ་ལ་ཨར་ཆེན་པོ་སོགས་དག་ས་ལ་གནས་པའི་སེམས་དཔའི་རྒྱུད་ལ་ཟག་
བཅས་སྒོམ་ལམ་མེད་པར་ཐལ། དེའི་རྒྱུད་ལ་སྒྲ་དོན་འདྲེས་རུང་དུ་འཛིན་པའི་རྟོག་པ་མེད་པའི་ཕྱིར་
ཏེ༑ ས་བརྒྱད་པར་རྟོག་པ་གནས་གྱུར་པའི་ཕྱིར། ཞེས་བཀག་ནས། གཟུང་འཛིན་གཉིས་སྣང་གི་རྟོག་
པ་དང་བཅས་པའི་ཞེས་སོགས་གསུངས་ན། གཟུང་འཛིན་གཉིས་སྣང་གི་གཉིས་དེ་གང་ལ་བྱེད། གཟུང་
འཛིན་རྫས་ཐ་དད་དུ་སྣང་བ་ལ་བྱེད་དམ། བདེན་སྣང་ལ་བྱེད། དང༌ པོ་ལྟར་ན་རང་རྒྱལ་དགྲ་བཅོམ་
པའི་རྟོགས་པ་སྔོན་དུ་སོང་བའི་མོས་པ་སྒོམ་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་མི་ནུས་ཏེ། གཟུང་འཛིན་རྫས་ཐ་དད་དུ་སྣང་བའི་གཉིས་སྣང་སྤངས་པའི་ཕྱིར་ཏེ།
དེར་འཛིན་པའི་རྟོག་པ་སྤངས་པའི་ཕྱིར། ཁྱབ་སྟེ། བདེན་འཛིན་སྤངས་ན་བདེན་སྣང་སྤངས་ པས་
ཁྱབ་པའི་ཕྱིར། གཉིས་པ་ལྟར་ན། གཟུགས་བདེན་སྟོང་སྒྱུ་མ་ལྟ་བུར་གསལ་བར་སྣང་བའི་ས་གཉིས་
པའི་ཡེ་ཤེས་ཆོས་ཅན། ཐེག་ཆེན་གྱི་ཟག་བཅས་སྒོམ་ལམ་ཡིན་པར་ཐལ། མཚན་ཉིད་དེའི་ཕྱིར་ཏེ།
བདེན་སྣང་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་ པའི་ཕྱིར། ཁྱབ་པ་ཁས། དེར་
ཐལ། ཐེག་ཆེན་གྱི་སྒོམ་ལམ་རྗེས་ཐོབ་ཡེ་ཤེས་ཡིན་ པའི་ཕྱིར།
གཞན་ཡང༌། ས་བརྒྱད་པ་པས་རྣམ་མཁྱེན་མ་རྟོགས་པར་ཐལ། དེས་དེ་མངོན་སུམ་དུ་ཡང་མ་
རྟོགས། དོན་སྤྱིའི་ཚུལ་གྱིས་ཀྱང་མ་རྟོགས་པའི་ཕྱིར། གཉིས་པ་གྲུབ་སྟེ། དེའི་རྒྱུད་ལ་རྣམ་མཁྱེན་
འཇལ་བའི་རྟོག་པ་མེད་པའི་ཕྱིར། རྟགས་ཁས། དེ་ལྟར་ཡང་རྣམ་བཤད་ལས། ས་བརྒྱད་པ་ཡན་
ཆད་དུ་རྟོག་པ་མེད་ན། ལྐོག་གྱུར་གྱི་དོན་ཅུང་ཟད་ཀྱང་ཡུལ་དུ་བྱེད་མི་ནུས་པར་འགྱུར་རོ། ཞེས་
གསུངས།
ཁ་ཅིག ཐེག་ཆེན་གྱི་སྒོམ་ལམ་གང་ཞིག མཉམ་གཞག་ཡེ་ཤེས་ཀྱི་ངོ་བོར་གྱུར་པ། ཐེག་ཆེན་
གྱི་ཟག་མེད་སྒོམ་ལམ་གྱི་མཚན་ཉིད། དེ་གང་ཞིག རྗེས་ཐོབ་ཡེ་ཤེས་ཀྱི་ངོ་བོར་གྱུར་པ། ཐེག་ཆེན་
གྱི་ཟག་བཅས་སྒོམ་ལམ་གྱི་མཚན་ཉིད་ཟེར་བ་མི་འཐད་དེ། གཟུགས་བདེན་སྟོང་སྒྱུ་མ་ལྟ་བུར་གསལ་
བར་སྣང་བའི་ ས་གཉིས་པའི་ཡེ་ཤེས་དེ་ཟག་མེད་སྒོམ་ལམ་ཡིན་ པའི་ ཕྱིར། ཁ་ཅིག སྒོམ་སྤང་རྟོག་
པའི་དངོས་གཉེན་བྱེད་པའི་ཐེག་ཆེན་གྱི་ རྗེས་ལ་མངོན་རྟོགས། ཐེག་ཆེན་གྱི་ སྒོམ་ལམ་གྱི་མཚན་ཉིད།
སྒྲ་དོན་འདྲེས་རུང་དུ་འཛིན་པའི་རྟོག་པར་ གྱུར་ པའི་ཐེག་ཆེན་གྱི་རྗེས་ལ་མངོན་རྟོགས། ཐེག་ཆེན་གྱི་
599



ཟག་བཅས་སྒོམ་ལམ་གྱི་མཚན་ཉིད། སྒྲ་དོན་འདྲེས་རུང་དུ་འཛིན་པའི་རྟོག་པ་མ་ཡིན་པར་ གྱུར་པའི་
དེ། ཅིག་ཤོས་ཀྱི་མཚན་ཉིད་ཟེར་བ་མི་འཐད་དེ། ཐེག་ཆེན་གྱི་སྒོམ་ལམ་ཡིན་ན། སྒོམ་ལམ་བར་ཆད་
མེད་ལམ་ཡིན་ པས་མ་ཁྱབ་པའི་ ཕྱིར་དང༌། ཐེག་ཆེན་གྱི་སྒོམ་ལམ་དེ་མཚན་ཉིད་གཉིས་པ་དེ་ཡིན་ པའི་
ཕྱིར། ཁ་ཅིག ཟག་བཅས་སྒོམ་ལམ་དང་ཟག་མེད་སྒོམ་ལམ་གང་རུང་ལ་ཐེག་ཆེན་གྱི་སྒོམ་ལམ་གྱིས་
ཁྱ བ་པར་འདོད་པ་མི་འཐད་དེ། ཉན་ཐོས་སྒོམ་ལམ་པའི་རྒྱུད་ཀྱི་ཐར་པ་དོན་དུ་གཉེར་བའི་བློ་དེ་ཟག་
བཅས་སྒོམ་ལམ་དང་། ཉན་ཐོས་ཀྱི་སྒོམ་ལམ་བར་ཆད་མེད་ལམ་དེ་ཟག་མེད་སྒོམ་ལམ་ཡིན་ པའི་ ཕྱིར། །
དྲུག་པ།
མོས་པ་སྒོམ་ལམ་བཤད་པ།
གཉིས་པ་སོ་སོའི་ངོ་བོ་བཤད་པ་ལ། ཟག་བཅས་སྒོམ་ལམ་དང་། ཟག་མེད་སྒོམ་ལམ་གཉིས་
ལས། དང་པོ་ལ། དབྱེ་བ་བསྟན་ཏེ་མཚམས་སྦྱར་བ་དང་། སོ་སོའི་རང་བཞིན་བཤད་པ་དང་།
བྱེད་ལས་ཀྱི་སྒོ་ནས་མཇུག་བསྡུ་བ་དང་གསུམ་ལས། དང་པོ་ནི། ཐེག་ཆེན་གྱི་སྒོམ་ལམ་ལ་ཟག་བཅས་
སྒོམ་ལམ་དང་ཟག་མེད་སྒོམ་ལམ་གཉིས་སུ་ཡོད་པ་དེའི་ཕྱིར་ཟག་བཅས་སྒོམ་ལམ་ལ་མོས་བསྡོ་རྗེས་སུ་ཡི་་་
རང་སྒོམ་ལམ་གསུམ་དུ་ཡོད། ཅེས་འཆད་པ་ལ། དེའི་ཕྱིར་སྒོམ་པའི་ལམ་ཟག་པ་དང་བཅས་པ་མོས་
པ་དང་། བསྔོ་བ་དང་རྗེས་སུ་ཡི་རང་བ་ཡིད་ལ་བྱེད་པ་ཞེས་བྱ་བ། ཞེས་གསུངས། གཉིས་པ་ལ། །
མོས་པ་སྒོམ་ལམ། བསྔོ་བ་སྒོམ་ལམ། རྗེས་སུ་ཡི་རང་སྒོམ་ལམ་དང་གསུམ་ལས། དང་པོ་ལ། མོས་
པ་དངོས་དང༌། མོས་པའི་ཕན་ཡོན་དང་གཉིས་ལས། དང་པོ་ལ། མདོ་ལས་གསུངས་ཚུལ་དང་།
བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། བྱེད་པ་དྲུག་པའི་སྐབས་སུ་ཤེར་ཕྱིན་གྱི་ས་
ཕྱོགས་མཆོད་པའི་གནས་སུ་བྱེད་པར་ གསུངས་ པ་ལས་འཕྲོས་ནས། དེ་ནས་ལྷ་རྣམས་ཀྱི་དབང་པོ་བརྒྱ་
བྱིན་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་རིགས་ཀྱི་བུའམ་རིགས་ཀྱི་
བུ་མོ་གང་ལ་ལས་ཤེར་ཕྱིན་འདི་བྲིས་ཤིང་གླེགས་བམ་དུ་ཆུད་པར་བགྱིས་ཏེ་བཅངས་ ལ་དེ་ལ་མེ་ཏོག་དང་
སྤོས་དང་ཕྲེང་བ་དང་བྱུགས་པ་དང་ཕྱེ་མ་དང་ན་བཟའ་དང་གདུ གས་དང་ རྒྱལ་མཚན་དང་ བ་དན་དང་་་
ཁོར་ར་ཁོར་ཡུག་ཏུ་མར་མེའི་ཕྲེང་བ་དང་མཆོད་པ་མང་པོ་དག་གིས་རིམ་གྲོ་དང་བླ་མ་དང་བསྟི་སྟང་དང་
600



མཆོད་པ་བགྱིད་པ་དང་གང་ལ་ལས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་་
རྒྱས་མྱ་ངན་ལས་འདས་པའི་སྐུ་གདུང་རྣམས་རིན་ པོ་ཆེ་སྣ་བདུན་གྱི་མཆོད་རྟེན་དུ་བཙལ་ཏེ་བཙལ་ནས་་་
ཀྱང་དེ་དག་ལ་མེ་ཏོག་དང་བདུག་སྤོས་དང་དྲི་དང་ཕྱེ་མ་དང་ བྱུགས་པ་དང་ བ་དན་མང་པོ་དག་གིས་རིམ་
གྲོ་དང་ བླ་མ་དང་ བསྟི་སྟང་དང་ མཆོད་པ་བགྱིད་ན་དེ་དག་ལ་བསོད་ནམས་ཀྱི་ཕུང་པོ་གང་མང་དུ་འཕེལ་
ལགས། ཞེས་ཞུས་པའི་ལན་དུ། བཅོམ་ལྡན་འདས་ཀྱིས་བཀའ་སྩལ་པ། ཀོའུ་ཤི་ཀ་ཁྱོད་ཉིད་ལ་དྲི་
ཡི། ཇི་ལྟར་འདོད་པ་དེ་ལྟར་ལུང་སྟོན་ཅིག །ཅེས་སོགས་གསུངས། འདི་ལ་ཡང་རང་དོན་མོས་པ། །
གཉིས་དོན་མོས་པ། གཞན་དོན་མོས་པ་གསུམ་ཡོད་པའི་དང་ པོ་ལ་ཆུང་འབྲིང་ཆེན་པོ་དགུ་ཡོད་པ་རིམ་
པ་བཞིན་དུ་སྟོན་པ་ལ། ཀོའུ་ཤི་ཀ་དེ་ཇི་སྙམ་དུ་སེམས་དེ་བཞིན་གཤེགས་པའི་ རྣམ་པ་ཐམས་ཅད་མཁྱེན་
པ་ཉིད་དང༌། དེ་བཞིན་གཤེགས་པ་གཉིས་ལམ་གང་ལ་བསླབས་པས་མངོན་དུ་གྲུབ་པ་ཡིན། བརྒྱ་བྱིན་
གྱིས་གསོལ་བ། བཅོམ་ལྡན་འདས་ཤེར་ཕྱིན་འདི་ཉིད་ལ་བསླབས་པས་དེ་བཞིན་གཤེགས་པ་མངོན་པར་
གྲུབ་པོ། །ཞེས་པ་ནས། བསམ་གྱིས་མི་ཁྱབ་པ་དང་། མི་མཉམ་པ་དང༌། བླ་ན་མེད་པ་དང་། མི་
མཉམ་པ་དང་མཉམ་པའི་རྣམ་པ་ཐམས་ཅད་མཁྱེན་པ་ཉིད་ཀྱང་འདི་ ལས་བྱུང་ངོ་། །ཞེས་དང༌། དེ་
ནས་ཡང་བཅོམ་ལྡན་འདས་ལ་ལྷ་རྣམས་ཀྱི་དབང་པོ་བརྒྱ་བྱིན་གྱིས་འདི་སྐད་ཅེས་གསོལ་ཏོ། །བཅོམ་
ལྡན་འདས་འཛམ་བུའི་གླིང་གི་མི་གང་ལགས་པ་འདི་རྣམས་ཤེར་ཕྱིན་འདི་ལ་མེ་ཏོག་དང་། ཞེས་པ་
ནས། དེ་ཅིའི་ཕྱིར་ཞེ་ན། ཀོའུ་ཤི་ཀ་བླ་མེད་རྫོགས་བྱང་ནི་ལེ་ལོ་ཅན་བརྩོན་འགྲུས་ཞན་པ་མོས་པ་
དམན་པ་སེམས་དམན་པ་ཤེས་རབ་འཆལ་བ་ཅན་རྣམས་ཀྱིས་བསྒྲུབ་པར་དཀའོ། །ཞེས་དང༌། ཀོའུ་
ཤི་ཀ་དེ་བས་ན་རིགས་ཀྱི་བུའམ་རིགས་ཀྱི་བུ་མོ་གཞན་ཡང་མྱུར་བ་དང་བདེ་བར་བླ་མེད་རྫོགས་བྱང་དུ་་་་
མངོན་པར་རྫོགས་པར་འཚང་རྒྱ་བར་འདོད་པས་ཤེར་ཕྱིན། ཞེས་པ་ནས། བྱང་ཆེན་ཤེར་ཕྱིན་འདི་
རབ་ཏུ་སྤེལ་བར་བྱའོ། །ཞེས་པ་དང་། དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཤེར་
ཕྱིན་ལ་རིམ་གྲོར་བགྱིད་པ་དང་། ཞེས་པ་ནས། མཆོད་པར་བགྱིད་ན་དེ་ནི་བསོད་ནམས་མང་དུ་
འཕེ ལ་ལོ། །ཞེས་པ་དང༌། ཀོའུ་ཤི་ཀ་རིན་པོ་ཆེའི་རང་བཞིན་གྱི་མཆོད་རྟེན་གཅིག་ལྟ་ཞོག་གི །ཀོའུ་
ཤི་ཀ་གལ་ཏེ་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས་དེ་བཞིན་གཤེགས་པ་མྱ་ངན་ལས་འདས་་
ནས་མཆོད་པའི་ཕྱིར་འཛམ་བུའི་གླིང་འདི་རིན་པོ་ཆེའི་རང་བ ཞིན་གྱི་མཆོད་རྟེན། ཞེས་པ་ནས། །
མཆོད་པར་བྱེད་ན་དེའི་བསོད་ནམས་མང་དུ་འཕེལ་ལོ། །ཞེས་པ་དང་། ཀོའུ་ཤི་ཀ་འཛམ་བུའི་གླིང་
-
601



དེ་བཞིན་གཤེགས་པའི་མཆོད་རྟེན་གྱིས་གང་བ་ལྟ་ཞོག་གི་ཞེས་པ་ནས། བཀུར་སྟིར་བྱས་ན་དེའི་བསོད་
ནམས་མང་དུ་འཕེལ་ལོ། །ཞེས་པ་དང་། ཀོའུ་ཤི་ཀ་གླིང་བཞི་པའི་འཇིག་རྟེན་གྱི་ཁམས་དེ་བཞིན་
གཤེགས་པའི་མཆོད་རྟེན་གྱིས་ཡོངས་སུ་གང་བ་ལྟ་ཞོག་གི་ཞེས་པ་ནས། དེའི་བསོད་ནམས་ཆེས་མང་དུ་
འཕེ ལ་ལོ། །ཞེས་པ་དང༌། ཀོའུ་ཤི་ཀ་སྟོང་གི་འཇིག་རྟེན་གྱི་ཁམས་དེ་བཞིན་གཤེགས་པའི་མཆོད་རྟེན་
གྱིས་གང་བ་ལྟ་ཞོག་གི་ཞེས་པ་ནས། དེའི་བསོད་ནམས་ཆེས་མང་དུ་འཕེལ་ལོ། །ཞེས་པ་དང༌། ཀོའུ་
ཤི་ཀ་སྟོང་གཉིས་པའི་འཇིག་རྟེན་གྱི་ཁམས་དེ་བཞིན་གཤེགས་པའི་མཆོད་རྟེན་གྱིས་གང་བ་ལྟ་ཞོག་གི །
ཞེས་པ་ནས། དེའི་བསོད་ནམས་ཆེས་མང་དུ་འཕེལ་ལོ། །ཞེས་པའི་བར་གསུངས།
གཉིས་པ་ལ་ཆུང་འབྲིང་ཆེན་པོ་དགུ་ཡོད་པ་རིམ་བཞིན་སྟོན་པ་ལ། ཀོའུ་ཤི་ཀ་སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་དེ་བཞིན་གཤེགས་པའི་མཆོད་རྟེན་གྱིས་གང་བ་ལྟ་ཞོག་གི ཞེས་པ་ནས།
བླ་ན་མེད་པའི་སངས་རྒྱས་ཀྱི་ཡེ་ཤེས་དང་ཆོས་ཀྱི་འཁོར་ལོ་བསྐོར་སེམས་ཅན་ཡོངས་སུ་སྨིན་པ་དང་་་༌་་་་
སངས་རྒྱས་ཀྱི་ཞིང་ཡོངས་སུ་དག་པ་ཡོད་པས་སོ། །ཞེས་པ་དང་། དེ་ནས་སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་འདི་ན་ རྒྱལ་ཆེན་བཞིའི་རིས་ཀྱི་ལྷ་རྣམས་དང༌། འོག་མིན་གྱི་བར་གྱི་ ལྷའི་བུ་
ཇི་སྙེད་ཅིག་ཡོད་པ་དེ་དག་གིས་ལྷ་རྣམས་ཀྱི་དབང་པོ་བརྒྱ་བྱིན་ལ་འདི་སྐད་ཅེས་སྨྲས་སོ། །གྲོགས་པོ་
ཤེར་ཕྱིན་གཟུང་བར་བྱའོ། །ཞེས་པ་ནས། གཉིས་སུ་མེད་ཅིང་གཉིས་སུ་བྱར་མེད་པར་བརྗོད་དོ། །
ཞེས་པ་དང༌། དེ་ནས་ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
བཅོམ་ལྡན་འདས་འདི་ལྟར་ཤེར་ཕྱིན་གྱི་ མིང་ཡོངས་སུ་སྒྲོག་པ་དེ་ལྟར་སྦྱིན་པའི། ཞེས་པ་ནས། རྣམ་
མཁྱེན་གྱི་བར་གྱི་ཡོངས་སུ་འདྲེན་པའོ། །ཞེས་པ་དང༌། དེ་ནས་ལྷའི་དབང་པོ་བརྒྱ་བྱིན་གྱིས་བཅོམ་
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ། ཞེས་པ་ནས། ཚེ་
འདི་ཉིད་དང་ ཚེ་རབས་ཕྱི་མ་ལའང་ཡོན་ཏན་འདི་དག་ཀྱང་འདོད་པར་བྱའོ། །ཞེས་པ་དང༌། དེ་
སྐད་ཅེས་བཀའ་སྩལ་པ་དང༌། དེ་ནས་ལྷའི་དབང་པོ་བརྒྱ་བྱིན་གྱིས་བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདུས་རིགས་ཀྱི་བུའམ་རིགས་ཀྱི་བུ་མོ་གང་ཤེར་ཕྱིན་འདི་འཛིན་པར་འགྱུར་
བ་དང༌། ཞེས་པ་ནས། ཚེ་འདིའི་ཡོན་ཏན་འདི་དག་ཀྱང་འཛིན་པར་འགྱུར་རོ། །ཞེས་པ་དང༌།
ཀོའུ་ཤི་ཀ་གཞན་ཡང་རིགས་ཀྱི་བུའམ་རིགས་ཀྱི་བུ་མོ་གང་ཤེར་ཕྱིན་འདི་འཛིན་པར་འགྱུར་བ་དང༌། །
ཞེས་པ་ནས། ལྷ་དང་མི་དང་ལྷ་མ་ཡིན་དུ་བཅས་པའི་སྐྱེ་དགུ་རྣམས་ཀྱི་ཡང་ཡིད་དུ་འོང་བར་འགྱུར་
རོ། །ཞེས་པ་དང༌། སྤོབས་པ་མི་ཕྲོགས་པ་དང་ལྡན་པར་འགྱུར་བ་ཡིན། སྦྱིན་པའི་ཕར་ཕྱིན་མི་
602



ཕྱོགས་པ་དང༌། ཞེས་པ་ནས། ཚེ་འདི་ཉིད་ལ་ཡོན་ཏན་འདི་དག་ཀྱང་ཡོངས་སུ་འཛིན་པར་འགྱུར་
རོ། །ཞེས་པ་དང༌། ཀོའུ་ཤི་ཀ་གཞན་ཡང་རིགས་ཀྱི་བུའམ་རིགས་ཀྱི་བུ་མོ་གང་ཤེར་ཕྱིན་འདི་བྲིས་
ཤིང་གླེགས་བམ་དུ་བྱས་ཏེ་འཆང་བར་འགྱུར། ཞེས་པ་ནས། བླ་མེད་རྫོགས་བྱང་དུ་ཡང་དག་པར་
ཞུགས་པ་ཡིན་ནོ། །ཞེས་པ་དང༌། དེ་ནས་བཅོམ་ལྡན་འདས་ལ་ལྷའི་དབང་པོ་བརྒྱ་བྱིན་གྱིས་འདི་
སྐད་ཅེས་གསོལ་ཏོ། །བཅོམ་ལྡན་འདས་རིགས་ཀྱི་བུའམ་རིགས་ཀྱི་བུ་མོ་དེས་ཕྱོགས་བཅུ་ཀུན་གྱི་འཇིག་
རྟེན་གྱི་ཁམས་ན་ཤེར་ཕྱིན་འདི་བཟུང་བའམ། ནས། རྣམ་མཁྱེན་གྱི་སེམས་དང་ཡང་མི་འབྲལ་བར་
བྱའོ། །ཞེས་པའི་བར་གསུངས། གསུམ་པ་ལ་ཡང་དགུ་ཡོད་པ་རིམ་བཞིན་སྟོན་པ་ལ། ཀོའུ་ཤི་ཀ་
གལ་ཏེ་རིགས་ཀྱི་བུའམ་རིགས་ཀྱི་བུ་མོ་དེ་དག་གིས་ཤེར་ཕྱིན་འདི་མ་བཟུང་མ་བཅངས། ནས། བསྟི་
སྟང་དུ་བྱས་མཆོད་པར་བྱས་པ་ནི་མ་ཡིན་ནོ། །ཞེས་པ་དང༌། དེ་ནས་བཅོམ་ལྡན་འདས་ལ་ལྷའི་
དབང་པོ་བརྒྱ་བྱིན་གྱིས་འདི་སྐད་ཅེས་གསོལ་ཏོ། །ཀོའུ་ཤི་ཀ་ཡོངས་སུ་མ་བརྟག་ཡོངས་སུ་མ་བཟུང་ན་
ཁྱོད་ལ་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས། ནས། བརྟག་ཏུ་མ་མཆིས་པ་དང་བརྗོད་
དུ་མ་མཆིས་པ་དང་སྨོས་སུ་མ་མཆིས་པའི་ཆོས་བསྟན་ཏོ། །ཞེས་པ་དང༌། བཅོམ་ལྡན་འདས་དེ་ལྟ་བས་
ན་ཤེར་ཕྱིན་འདི་ནི་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་གྱི་མེ་ཏོག་དང༌། ནས། སངས་
རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་མཆི་བར་འགྱུར་རོ། །ཞེས་པ་དང༌། བཅོམ་ལྡན་འདས་གཞན་
ཡང་གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་དེ་བཞིན་གཤེགས་པའི་སྐུ་བྱུར་བུར་་་་་
བལྟམས་པ་ཞིག་ཀྱང་བཙལ་ལ། ནས། བཅོམ་ལྡན་འདས་འདི་ལྟར་ཤེར་ཕྱིན་དང་དེ་བཞིན་གཤེགས་
པ་ལ་གཉིས་སུ་མ་མཆིས་ཏེ་གཉིས་སུ་བགྱིར་མ་མཆིས་པའི་ཕྱིར་རོ། །ཞེས་པ་དང༌། བཅོམ་ལྡན་
འདས་གཞན་ཡང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཆོ་་་་་
འཕྲུལ་རྣམ་པ་གསུམ་གྱི་མདོ་དང་དབྱངས་ཀྱིས་བསྙད་པ་དང་། ནས། དེ་ཅིའི་སླད་དུ་ཞེ་ན་འདི་ལས་
བྱུང་བ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལགས་པའི་་་་་
ཕྱིར་རོ། །ཞེས་པ་དང༌། བཅོམ་ལྡན་འདས་གཞན་ཡང་རིགས་ཀྱི་བུའམ་རིགས་ཀྱི་བུ་མོ་གང་ཤེར་ཕྱིན་
འདི་འཛིན་པར་འགྱུར། ། ནས། དེ་བས་ན་དེ་བཞིན་གཤེགས་པའི་སྐུ་དེ་དག་གི་མཆོད་པ་བརྙེས་སོ། །
ཞེས་པ་དང་། དེ་ནས་ཡང་ལྷའི་དབང་པོ་བརྒྱ་བྱིན་གྱིས་གསོལ་པ། བཅོམ་ལྡན་འདས་དེ་བཞིན་
གཤེགས་པའི་སྐུ་དེ་དག་ནི་ཕར་ཕྱིན་རིན་པོ་ཆེའི་སྣོད་དུ་གྱུར་པའོ། ནས། ཆོས་ཐམས་ཅད་བརྗོད་དུ་
མེད་པ་དང༌། ཚིག་གི་སྤྱོད་ཡུལ་མ་ཡིན་པའི་བར་གང་ཡིན་པ་འདི་དག་ནི་འདུས་མ་བྱས་ཀྱི་ཆོས་ཉིད་ཅེས་
，
603



བྱའོ། །ཞེས་པ་དང༌། བཅོམ་ལྡན་འདས་ཀྱིས་བརྒྱ་བྱིན་ལ་བཀའ་སྩལ་པ། ཀོའུ་ཤི་ཀ་དེ་དེ་བཞིན་
ནོ། །དེ་དེ་བ ཞིན་ཏེ། འདས་པའི་དུས་སུ་བྱུང་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ཇི་སྙེད་ཅིག་བཞུགས་ཤིང་འཚོ་སྐྱོང་བ་དེ་དག་ཤེར་ཕྱིན་འདི་ཉིད་ལ་བརྟེན་ཏེ་བླ་་་་
ན་མེད་པ། ནས། རང་སངས་རྒྱས་ཀྱི་ཆོས་རྣམས་དང་དགྲ་བཅོམ་པའི་ཆོས་རྣམས་སྟེར་བར་བྱེད་པ་མ་
ཡིན་ནོ། །ཞེས་པ་དང་། བརྒྱ་བྱིན་གྱིས་གསོལ་པ་བཅོམ་ལྡན་འདས་འདི་ལྟ་སྟེ་ཤེར་ཕྱིན་འདི་ནི་ཕར་
ཕྱིན་ཆེན་པོ་སྟེ། ནས། ཀོའུ་ཤི་ཀ་དེ་བཞིན་དུ་ཕར་ཕྱིན་ལྔ་ཤེར་ཕྱིན་གྱིས་ཡོངས་སུ་ཟིན་ཅིང་ཐམས་
ཅད་མཁྱེན་པའི་ཡེ་ཤེས་སུ་ཡོངས་སུ་བསྔོས་པ་རྣམས་ལ་ཁྱད་པར་རམ་བྱེ་བྲག་ཏུ་མ་དམིགས་སོ། །ཞེས་
པའི་བར་རྣམས་གསུངས། གཉིས་པ་ལ། མཚམས་སྦྱར། རྩ་བ། འགྲེལ་པའོ། །དང་ པོ་ནི། ཟག་
བཅས་སྒོམ་ལམ་གསུམ་གྱི་ནང་ནས་དང་ པོར་མོས་པ་སྒོམ་ལམ་འཆད་པའི་རྒྱུ་མཚན་ཡོད་དེ། མོས་པས་
དགེ་རྩ་གསོག་པར་བྱེད་ པས་དེ་ལྟར་བསྟན་པའི་ཕྱིར། ཞེས་འཆད་པ་ལ། ཞེས་བྱ་བ་རྣམས་ཀྱི་ནང་
ནས་སྒོམ་པའི་ལམ་དང་པོ་མོས་པ་ཡིད་ལ་བྱེད་པ་ཞེས་བྱ་བ། ཞེས་གསུངས།
གཉིས་པ་ལ། མདོ་ཚན་དང་པོ་དགུའི་དོན་བཤད་པ་ལ། མོས་པ་རང་གི་དོན་དང་ནི། །ཞེས་
གསུངས། མདོ་ཚན་གཉིས་པ་དགུའི་དོན་བཤད་པ་ལ། རང་གཞན་དོན་དང༌། ཞེས་གསུངས།
མདོ་ཚན་ཕྱི་མ་དགུའི་དོན་འཆད་པ་ལ། གཞན་དོན་དང༌། །ཞེས་གསུངས། མོས་པ་སྒོམ་ལམ་
གསུམ་པོ་དེ་ལ་ཡང་ཆུང་འབྲིང་ཆེན་པོ་གསུམ་གསུམ་དུ་ཡོད་ཅེས་འཆད་པ་ལ། རྣམ་གསུམ་ཞེས་བྱ་དེ་
ཡང་ནི། །ཆུང་དང་འབྲིང་དང་ཆེན་པོ་སྟེ། །སོ་སོར་རྣམ་པ་གསུམ་དུ་འདོད། །ཅེས་གསུངས། དེ་
དག་ལ་ཡང་ཆུང་ངུའི་ཆུང་ངུ་སོགས་ཀྱིས་དབྱེ་བས་ཉི་ཤུ་རྩ་བདུན་ཡོད་ཅེས་འཆད་པ་ལ། ཆུང་ངུའི་ཆུང་
སོགས་དབྱེ་བ་ཡིས། །དེ་ཡང་རྣམ་གསུམ་དེ་ལྟར་ན། །རྣམ་པ་ཉི་ཤུ་བདུན་དུ་འདོད། །ཅེས་
གསུངས།
གསུམ་པ་ལ། ཚིགས་རྐང་དང་པོ་ཕྱེད་དང་ གསུམ་གྱི་དོན་བཤད་པའི་སྒོ་ནས་མོས་པ་སྒོམ་ལམ་ལ་
རྩ་བའི་སྒོ་ནས་གསུམ་དུ་ཕྱེ་ནས་འཆད་པ་ལ། རང་དང་ གཉིས་ཀ་དང་ གཞན་གྱི་དོན་ལ་དམིགས་པ་ཉིད་
ཇི་ལྟར་མོས་པ་བཞིན་མཐོང་བའི་དགེ་བའི་ཆོས་ཀྱི་རྟེན་ཡིན་ན་ཡང་སྒོམ་པའི་ལམ་གྱི་དབང་དུ་བྱས་པ་་་་་
ལས་དང་ པོར་མངོན་དུ་མི་བྱེད་པའི་ངོ་བོ་ཡང་རྣམ་པ་གསུམ་མོ། །ཞེས་གསུངས། ཚིགས་རྐང་བར་བ་
ཕྱེད་དང་ གསུམ་གྱི་དོན་བཤད་པའི་སྒོ་ནས་དེ་ལ་ཡན་ལག་གི་སྒོ་ནས་ཆུང་འབྲིང་ཆེན་པོ་གསུམ་གསུམ་སྟེ་་་
དགུར་ཕྱེ་ནས་འཆད་པ་ལ། དེ་དག་ཀྱང་རེ་རེ་ཞིང་ཆུང་ངུ་ལ་སོགས་པའི་བྱེ་བྲག་གི་རྣམ་པ་གསུམ་ཡིན་
604



ལོ། ཞེས་གསུངས། ཚིགས་རྐང་ཐ་མ་གསུམ་གྱི་དོན་བཤད་པའི་སྒོ་ནས་དེ་ལ་ཉིང་ལག་གི་སྒོ་ནས་དགུ་
པོ་རེ་རེ་ལ་ཡང་ཆུང་འབྲིང་ཆེན་པོ་གསུམ་གསུམ་དུ་ཕྱེ་བས་ཉེར་བདུན་དུ་ཕྱེ་སྟེ་འཆད་པ་ལ། དེ་ཡང་སོ་
སོར་ཆུང་ངུའི་ཆུང་ངུ་ལ་སོགས་པའི་དབྱེ་བས་རྣམ་པ་གསུམ་ཡིན་ཏེ། དེ་ལྟར་ན་དགུ་ཚན་གསུམ་གྱིས་
མོས་པ་རྣམ་པ་ཉི་ཤུ་རྩ་བདུན་ནོ། །ཞེས་གསུངས།
གཞུང་དོན་ནི། མོས་པ་སྒོམ་ལམ་ཆོས་ཅན། ཉི་ཤུ་རྩ་བདུན་ཡོད་དེ། རང་དོན་མོས་པ་སྒོམ་
ལམ་དགུ གཉིས་དོན་མོས་པ་སྒོམ་ལམ་དགུ གཞན་དོན་མོས་པ་སྒོམ་ལམ་དགུ་རྣམས་སུ་ཡོད་ པའི་
ཕྱིར།
སྐབས་འདིར་མཐའ་དཔྱད་པ་ལ། མོས་པའི་ཡུལ། མོས་པའི་ངོ་བོ། མོས་པའི་རྒྱུ། མོས་པའི་
བྱེད་ལས། འདིར་བསྟན་མོས་པ་གཏན་ལ་དབབ་པ་དང་ལྔ་ལས། དང་ པོ་ནི། གཞུང་ལམ་འབྲས་
བུའི་ཤེར་ཕྱིན་གསུམ་མོས་པ་སྒོམ་ལམ་གྱི་མོས་ཡུལ་ཡིན་ཅིང་། དེ་ཡང་གཞུང་ལམ་གཉིས་མོས་ཡུལ་ཕལ་
པ་དང༌། འབྲས་བུ་ཤེར་ཕྱིན་མོས་ཡུལ་གྱི་གཙོ་བོ་ཡིན་ཏེ། རྒྱན་སྣང་ལས། ཤེས་རབ་ཕ་རོལ་ཕྱིན་
གཉིས་མེད། །ཡེ་ཤེས་དེ་ནི་དེ་བཞིན་གཤེགས། །ཞེས་བྱ་བའི་ཚུལ་གྱི་གཙོ་བོར་ཆོས་ཀྱི་སྐུའི་དེ་བཞིན་
གཤེགས་པ་ཉིད་ཡུམ་ཡིན་ནོ། །དེ་བས་ན་དེ་སྟོན་པར་བྱེད་པའི་ རྒྱལ་བའི་ཡུམ་ལ་མཆོད་ན་ཐམས་ཅད་
མཁྱེན་པའི་ཡེ་ཤེས་ཀྱི་སྐུ་ལ་མཆོད་པའི་ཕྱིར་བསོད་ནམས་མང་དུ་སྐྱེ་བ་ཡིན་ནོ། །ཞེས་གསུངས་པའི་
ཕྱིར།
གཉིས་པ་ལ་སྤྱིའི་ངོ་བོ་དང༌། བྱེ་བྲག་གི་ངོ་བོ་གཉིས་ལས། དང་ པོ་ནི། སྤྱིར་མོས་པའི་ངོ་བོ་ནི་
ཚད་མེད་པའི་དོན་འཛིན་པར་བྱེད་པའི་སེམས་བྱུང་ཡུལ་ངེས་ལ་བྱ་ཞིང༌། སྐབས་འདིའི་མོས་པ་ནི་ཤེར་
ཕྱིན་གྱི་ཡོན་ཏན་ལ་དམིགས་པའི་དང་ བའི་དད་པའམ་ཡིད་ཆེས་པའི་དད་པ་ལ་བྱ་སྟེ། ཚིག་གསལ་
ལས། འདིའི་ངོ་བོ་ནི་ངེས་པར་བྱ་བའི་དངོས་པོ་ལ་ངེས་པར་འཛིན་པའོ། །ཞེས་དང༌། དག་ལྡན་
ལས། མོས་པ་ནི་དད་པ་དང་འདུན་པ་སྟེ་ཡིད་ཆེས་པ་དང་འདོད་པའི་མཚན་ཉིད་དོ། །ཞེས་གསུངས་
པའི་ཕྱིར། གཉིས་པ་ནི། འོག་ཏུ་འཆད་པས་ཤེས་སོ། །
གསུམ་པ་ནི། ཤེར་ཕྱིན་གྱི་ཡོན་ཏན་རྣམས་གཏན་ལ་འབེབ་པར་བྱེད་པའི་ལུང་རིགས་རྣམ་དག་
རྣམས་སོ། །
བཞི་པ་ནི། མོས་པ་སྒོམ་ལམ་དེ་བྱེད་ལས་ཁྱད་པར་ཅན་དང་ལྡན་ཏེ། སྟོན་པ་གཞན་གྱིས་བསྟན་
པ་གཞན་ལ་དཀྲི་བར་མི་ནུས་པ་སོགས་དང༌། བསོད་ནམས་ཀྱི་ཕུང་པོ་དཔག་ཏུ་མེད་པ་གསོག་པར་བྱེད་
605



པའི་བྱེད་ལས་དང་ལྡན་པའི་ཕྱིར།
ལྔ་པ་ལ། མཚན་ཉིད། དབྱེ་བ། ཕྱེ་བ་སོ་སོའི་ངོ་བོ། གསུམ་དུ་འབྱེད་པའི་རྒྱུ་མཚན། མོས་
པ་སྒོམ་པའི་ དགོས་པ། ས་མཚམས་དང་དྲུག་ལས། དང་ པོ་ནི། ཡུམ་དོན་གསུམ་པོ་གང་རུང་གི་
འབྱུང་གནས་སུ་མོས་ཤིང་ཡིད་ཆེས་པའི་ཐེག་ཆེན་གྱི་རྗེས་ལ་མངོན་རྟོགས་དེ་མོས་པ་སྒོམ་ལམ་གྱི་མཚན་་་
ཉིད།
གཉིས་པ་ལ། རྩ་བའི་སྒོ་ནས་དབྱེ་བ། ཡན་ལག་གི་སྒོ་ནས་དབྱེ་བ། ཉིང་ལག་གི་སྒོ་ནས་དབྱེ་
བ༑ དོན་བསྡུ་བ་བཞི་ལས། དང་ པོ་ནི། དེ་ལ་རྩ་བའི་སྒོ་ནས་རང་དོན་མོས་པ། གཉིས་དོན་མོས་
པ། གཞན་དོན་མོས་པ་གསུམ་དུ་ཡོད་དེ། མོས་པ་རང་གི་དོན་དང་ནི། །རང་གཞན་དོན་དང་
གཞན་དོན་དང༌། །རྣམ་གསུམ་ཞེས་བྱ། ཞེས་གསུངས་པའི་ཕྱིར། གཉིས་པ་ནི། དེ་ལ་ཡན་ལག་གི་
སྒོ་ནས་དེ་གསུམ་པོ་རེ་རེ་ལ་ཆུང་ངུ་འབྲིང་ཆེན་པོ་གསུམ་གསུམ་དུ་ཡོད་དེ། དེ་ཡང་ནི། ཆུང་དང་
འབྲིང་དང་ ཆེན་ པོ་སྟེ། །སོ་སོར་རྣམ་པ་གསུམ་དུ་འདོད། །ཅེས་གསུངས་པའི་ཕྱིར། གསུམ་པ་ནི།
དེ་ལ་ཉིང་ལག་གི་སྒོ་ནས་གསུམ་པོ་དེ་རེ་རེ་ལ་ཡང་ཆུང་ངུའི་ཆུང་ངུ་སོགས་གསུམ་གསུམ་དུ་ཡོད་པའི་ཕྱིར་
ཏེ། ཆུང་ངུའི་ཆུང་སོགས་དབྱེ་བ་ཡིས། །དེ་ཡང་རྣམ་གསུམ། ཞེས་གསུངས་པའི་ ཕྱིར། བཞི་པ་
ནི༑ དེས་ན་མོས་པ་སྒོམ་ལམ་ལ་ཉི་ ཤུ་རྩ་བདུན་དུ་ཡོད་དེ། དེ་ལྟར་དགུ་ཚན་གསུམ་ཡོད་པའི་ཕྱིར་ཏེ།
དེ་ལྟར་ན། །རྣམ་པ་ཉི་ ཤུ་བདུན་དུ་འདོད། །ཅེས་གསུངས་པའི་ཕྱིར།
གསུམ་པ་ལ། ཡུམ་རང་དོན་གྱི་འབྱུང་གནས་སུ་མོས་ཤིང་ཡིད་ཆེས་པས་རབ་ཏུ་ཕྱེ་བའི་ཐེག་ཆེན་
གྱི་རྗེས་ལ་མངོན་རྟོགས། རང་དོན་མོས་པ་སྒོམ་ལམ་གྱི་ མཚན་ཉིད། དབྱེ་ན་དགུ་ཡོད། དེས་གཞན་
གཉིས་ལ་རིགས་འགྲེ་
བཞི་པ་ལ། མོས་པ་སྒོམ་ལམ་ལ་དེ་གསུམ་དུ་འབྱེད་པའི་རྒྱུ་མཚན་ཡོད་དེ། བསམ་པས་གཞན་
དོན་ལ་དམིགས་པ་ཁྱད་པར་མེད་ ཀྱང་། སྦྱོར་བས་རང་དོན་གཙོ་བོར་སྒྲུབ་པས་རང་དོན་མོས་པ་དང༌།
གཞན་དོན་དང་རང་དོན་གཉིས་ཀ་གཙོ་བོར་སྒྲུབ་པས་གཉིས་དོན་མོས་པ་དང༌། སྦྱོར་བས་གཞན་དོན་
གཙོ་བོར་སྒྲུབ་པས་གཞན་དོན་མོས་པར་བཞག་པའི་ཕྱིར།
ཁ་ཅིག རང་དོན་མོས་པས་བསམ་པ། གཞན་དོན་སྦྱོར་བས་རང་དོན་གཙོ་བོར་སྒྲུབ། གཉིས་
དོན་མོས་པས་བསམ་སྦྱོར་གཉིས་ཀས་རང་གཞན་གཉིས་ཀའི་དོན་ཆ་མཉམ་དུ་སྒྲུབ། གཞན་དོན་མོས་
པས་བསམ་སྦྱོར་གཉིས་ཀས་གཞན་དོན་གཙོ་བོར་སྒྲུབ། ཅེས་གསུངས། དེ་ལྟར་ཡང་ཉི་སྣང་ལས།
606



རང་གི་དོན་གྱི་མོས་པ་ནི་གང་གི་རང་གི་དོན་ཉིད་སྒྲུབ་པར་བྱེད་ཅིང་གཞན་གྱི་དོན་ཡང་ཆེད་དུ་བྱ་བའི་
རང་བཞིན་གྱིས་དབྱེ་བའོ། །རང་དང་ གཞན་གྱི་དོན་ནི་གང་གི་གཉིས་ཀའི་དོན་སྒྲུབ་པར་བྱེད་པའོ། །
གཞན་གྱི་དོན་ནི་གང་གི་གཞན་ཁོ་ནའི་དོན་དུ་འ གྱུར་བ་སྟེ། ཞེས་གསུངས་ པའི་ ཕྱིར།
ལྔ་པ་ནི། ཡུམ་ལ་མོས་པ་ཆོས་ཅན། དགོས་པ་ཡོད་དེ། རང་དང་རང་གཞན་གཉིས་ཀ་དང་
གཞན་གྱི་དོན་དུ་ཇི་ལྟར་མོས་པ་སྒོམ་པ་བཞིན་དུ་དགེ་བའི་ཆོས་དོན་ཕུན་སུམ་ཚོགས་པ་འཐོབ་པའི་རྟེན་་་
ཅན་དུ་བྱེད་པའི་ཕྱིར།
དྲུག་པ་ནི། རང་དོན་མོས་པ་མ་དག་ས་བདུན་གྱི་རྗེས་ཐོབ་ཏུ་གཙོ་ཆེ། གཉིས་དོན་མོས་པ་དག་
པ་ས་གསུམ་གྱི་རྗེས་ཐོབ་ཏུ་གཙོ་ཆེ། གཞན་དོན་མོས་པ་ས་བཅུ་པའི་རྗེས་ཐོབ་ཏུ་གཙོ་ཆེ་ཞིང་། སྤྱིར་
དེ་ཐམས་ཅད་ས་བཅུ་ཀ་ན་ཡོད་དོ། །
ཁོ་ན་རེ། ཐེག་ཆེན་གྱི་མོས་པ་སྒོམ་ལམ་མེད་པར་ཐལ། མཚན་ཉིད་འཐད་པའི་ཕྱིར། འདོད་
མི་ནུས་ཏེ། ཐེག་ཆེན་གྱི་མོས་བསྡོ་རྗེས་སུ་ཡི་རང་གསུམ་གྱིས་བསྡུས་པའི་སྒོམ་ལམ་ཡོད་པའི་ཕྱིར་ཏེ།
དེ་གསུམ་གྱིས་བསྡུས་པའི་དགེ་རྩ་ཡོད་པའི་ཕྱིར་ན་མ་ཁྱབ་སྟེ། ཐེག་ཆེན་གྱི་གཞན་དོན་མོས་པ་སྒོམ་ལམ་
ཡོད་པར་ཐལ། ཐེག་ཆེན་གྱི་མོས་པ་སྒོམ་ལམ་ཡོད་པའི་ཕྱིར། ཁོ་ན་རེ། ཡུམ་དོན་གསུམ་པོ་གང་
རུང་གི་འབྱུང་གནས་སུ་ཐལ། མཚན་ཉིད་འཐད་པའི་ཕྱིར། འདོད་ན། དེ་དེ་གསུམ་པོ་གང་རུང་གི་
རྒྱུར་ཐལ། འདོད་པའི་ཕྱིར། འདོད་མི་ནུས་ཏེ། དེ་གསུམ་གང་རུང་རྟག་པ་ཡིན་པའི་ཕྱིར་ཟེར་ན།
ཤེས་བྱ་ཆོས་ཅན། རང་གི་ཆ་ཤས་ལ་བརྟེན་ནས་སྐྱེས་པར་ཐལ། རང་གི་ཆ་ཤས་ལ་བརྟེན་ནས་གྲུབ་
པའི་ཕྱིར། ཁྱབ་སྟེ། ཡུམ་དོན་གསུམ་གྱི་འབྱུང་གནས་ཡིན་ན། དེ་དེ་གསུམ་གྱི་རྒྱུ་ཡིན་དགོས་པའི་
ཕྱིར།
ཁ་ཅིག ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པའི་ཟག་པ་དང་བཅས་པའི་ཐེག་ཆེན་གྱི་
རྗེས་ལ་མངོན་རྟོགས། མོས་པ་སྒོམ་ལམ་གྱི་མཚན་ཉིད། རང་དོན་མོས་པ་སྒོམ་ལམ་དང་ གཞན་དོན་
མོས་པ་སྒོམ་ལམ་གཉིས་འགལ་ཟེར་ན། ཡུམ་རང་དོན་གྱི་འབྱུང་གནས་སུ་ཡིད་ཆེས་པའི་ཟག་པ་དང་
བཅས་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་ན། རང་དོན་མོས་པ་སྒོམ་ལམ་ཡིན་དགོས་པར་ཐལ།
མཚན་ཉིད་འཐད་པའི་ཕྱིར། འདོད་ན། གཞན་དོན་ལ་དེ་དགོས་པར་ཐལ། ། མཚན་ཉིད་འཐད་པའི་
ཕྱིར། འདོད་ན། ཡུམ་དོན་གསུམ་གྱི་འ བྱུང་གནས་སུ་ཡིད་ཆེས་པའི་ཟག་པ་དང་བཅས་པའི་ཐེག་ཆེན་
གྱི་རྗེས་ལ་མངོན་རྟོགས་ཆོས་ཅན། རང་དོན་མོས་པ་སྒོམ་ལམ་ཡིན་ པར་ཐལ། རྟགས་དེའི་ཕྱིར་ཏེ། །
607



ཆོས་ཅན་དེའི་ཕྱིར། འདོད་མི་ནུས་ཏེ། གཞན་དོན་མོས་པ་སྒོམ་ལམ་ཡིན་པའི་ཕྱིར། ཁྱབ་པ་ཁས།།
དེར་ཐལ། རྟ གས་སྔ་མ་དེའི་ཕྱིར་ཏེ། ཆོས་ཅན་དེའི་ཕྱིར།
གཞན་ཡང་། ཉན་ཐོས་དགྲ་བཅོམ་པའི་རྟོ གས་པ་སྔོན་དུ་སོང་བའི་མོས་པ་སྒོམ་ལམ་ཆོས་ཅན།
ཟག་པ་དང་བཅས་པའི་ཐེག་ཆེན་གྱི་ རྗེས་ལ་མངོན་རྟོགས་ཡིན་པར་ཐལ། མོས་པ་སྒོམ་ལམ་ཡིན་ པའི་
ཕྱིར། འདོད་མི་ནུས་ཏེ། དེ་དང་བྲལ་བའི་ཕྱིར། རོང་ཊིཀ་པ་རང་དོན་མོས་པ་སྒོམ་ལམ་མ་
དག་ས་བདུན་གྱི་ རྗེས་ཐོབ་ཀྱིས་བསྡུས་ཏེ། དེར་ཉོན་ཡིད་མ་སྤངས་པའི་ང་རྒྱལ་ཕྲ་མོ་འབྱུང་བའི་ཕྱིར་
ཏེ། གཉིས་དོན་མོས་པ་སྒོམ་ལམ་ས་བརྒྱད་པ་དང་དགུ་པས་བསྡུས་ཏེ། དེར་ཉོན་ཡིད་གནས་གྱུར་
པས་བདག་གཞན་མཉམ་པ་ཉིད་དུ་རྟོགས་པའི་ཕྱིར། གཞན་དོན་མོས་པ་སྒོམ་ལམ་ས་བཅུ་པས་བསྡུས་
ཏེ༑ དེར་གཞན་དོན་བྱེད་ཚུལ་སངས་རྒྱས་དང་མཉམ་པའི་ཕྱིར། ཞེས་ཟེར་བ་མི་འཐད་དེ། ས་
བཅུ་པ་པའི་རྒྱུད་ལ་རང་དོན་མོས་པ་སྒོམ་ལམ་ཡོད་པའི་ཕྱིར་ཏེ། རང་དོན་མོས་པ་སྒོམ་ལམ་ཆེན་པོའི་
ཆེན་པོ་ཡོད་པའི་ཕྱིར་དང༌། གཞན་དོན་མོས་པ་སྒོམ་ལམ་ཆུང་ངུའི་ཆུང་ངུ་ཡང་ ཡོད་པའི་ཕྱིར། གཞན་
ཡང་། ས་བདུན་པ་པ་ཆོས་ཅན། ཉོན་ཡིད་སྤངས་པར་ཐལ། ཉོན་ཡིད་ཡོད་ པ་གང་ཞིག ཉོན་
སྒྲིབ་སྤངས་པའི་ཕྱིར། རྟགས་ཁས།
གཞན་ཡང༌། ས་བཅུ་པ་པ་ཆོས་ཅན། ཆོས་ཉིད་ལ་རྩེ་གཅིག་དུ་མཉམ་པར་བཞག་བཞིན་པའི་
ངང་ནས་གཞན་དོན་འབད་མེད་ལྷུན་གྲུབ་ཏུ་བྱེད་ནུས་པར་ཐལ། གཞན་དོན་བྱེད་ཚུལ་སངས་རྒྱས་དང་
མཉམ་པའི་ཕྱིར། ཁ་ཅིག རང་དོན་མོས་པ་སྒོམ་ལམ་དང་ གཞན་དོན་མོས་པ་སྒོམ་ལམ་གཉིས་འགལ་
བར་ཐལ། ཡུམ་གཙོ་བོར་རང་དོན་གྱི་འབྱུང་གནས་སུ་ཡིད་ཆེས་པའི་ཐེག་ཆེན་གྱི་རྗེས་ལ་མངོན་རྟོགས་
དང་། ཡུམ་གཙོ་བོར་གཞན་དོན་གྱི་འབྱུང་གནས་སུ་ཡིད་ཆེས་པའི་དེ་གཉིས་འགལ་བའི་ཕྱིར་ན་མ་ཁྱབ་
བོ༑ ༑
བདུན་པ། མོས་པའི་ཕན་ཡོན་བཤད་པ།
གཉིས་པ་མོས་པའི་ཕན་ཡོན་བཤད་པ་ལ། མདོ་ལས་གསུངས་ཚུལ་དང༌། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་ པོ་ནི། མོས་པ་སྒོམ་ལམ་གྱི་སྐབས་སུ་ཤེར་ཕྱིན་ནི་ཡོན་ཏན་དུ་མ་དང་
608



ལྡན་པར་བསྟན་པ་ལས་འཕྲོས་ནས། བརྒྱ་བྱིན་གྱིས་གསོལ་པ། བཅོམ་ལྡན་འདས་ཤེར་ཕྱིན་འདི་ནི་
ཡོན་ཏན་ཐམས་ཅད་ཡོངས་སུ་རྫོགས་པར་བགྱི་བའི་སླད་དུ་ཡོན་ཏན་ཆེན་པོ་དང་ལྡན་པའོ། །ཞེས་
སོགས་གསུངས། འདི་ལ་ཡང་། བསྟོད་པ་དང་། བཀུར་བ་དང༌། བསྔགས་པ་དང་ གསུམ་དུ་ཡོད་
པ་ལས། དང་པོ་བསྟོད་པ་ཙ མ་དགུ་པོ་དེ་སྟོན་པ་ལ། བཅོམ་ལྡན་འདས་ཤེར་ཕྱིན་འདི་ནི་ཡོན་ཏན་
ཐམས་ཅད་ཡོངས་སུ་རྫོགས་པར་ བགྱི་བའི་སླད་དུ་ཡོན་ཏན་ཆེན་ པོ་དང་ལྡན་པའོ། །བཅོམ་ལྡན་འདས་
ཤེར་ཕྱིན་འདི་ནི་ཚད་མ་མཆིས་པའི་ཡོན་ཏན་དང་ལྡན་པ་དང༌། བསམ་གྱིས་མི་ཁྱབ་པའི་ཡོན་ཏན་དང་
ལྡན་པའོ། །མི་མཉམ་པའི་ཡོན་ཏན་དང་ལྡན་པའོ། །གཞལ་དུ་མེད་པའི་ཡོན་ཏན་དང་ལྡན་པའོ། །
མཐའ་ཡས་པའི་ཡོན་ཏན་དང་ ལྡན་པའོ། །ཞེས་པ་ནས། དེའི་བསོད་ནམས་ཆེས་འཕེལ་བར་འགྱུར་
རོ༑ ༑ཞེས་པ་དང༌། ཀོའུ་ཤི་ཀ་གཞན་ཡང་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཇི་སྐད་དུ་བསྟན་
པ་བཞིན་དུ་གཞན་གྱི་དྲུང་དུ་སོང་སྟེ་སྟོན་ཅིང༌། ཞེས་སོགས་དང༌། ཀོའུ་ཤི་ཀ་རིགས་ཀྱི་བུའམ་རིགས་
ཀྱི་བུ་མོ་ལ་ལ་ཞིག་གིས་སེམས་ཅན་ གཅིག་གཅིག་རྒྱུན་དུ་ཞུགས་པའི་འབྲས་བུ་ལ་བཀོད་ན་དེའི་བསོད་་་་་་
ནམས་མང་དུ་འཕེལ་གྱི་འཛ མ་བུའི་གླིང་གི་སེམས་ཅན་ དགེ་བ་བཅུའི་ལས་ཀྱི་ལམ་ལ་བཀོད་པས་ནི་མ་་་་་
ཡིན་ནོ། །ཞེས་སོགས་དང༌། དེ་བཞིན་དུ་ལན་ཅིག་ཕྱིར་འོང་བའི་འབྲས་བུ་ལ་སེམས་ཅན་གཅིག་
གཅིག ཅེས་སོགས་དང༌། དེ་བཞིན་དུ་ཕྱིར་མི་འོང་བའི་འབྲས་བུ་ལ། ཞེས་སོ གས་དང༌། དེ་བཞིན་
དུ་སེམས་ཅན་ གཅིག་གཅིག་དགྲ་བཅོམ་པའི་འབྲས་བུ་ལ་བཞག་ན། ཞེས་སོགས་དང༌། དེ་བཞིན་དུ་
རང་བྱང་ཆུབ་ལ་བཞག་ན། ཞེས་སོགས་དང༌། རིགས་ཀྱི་བུའམ་རིགས་ཀྱི་བུ་མོ་ལ་ལ་ཞིག་འཛམ་བུའི་
གླིང་གི་སེམས་ཅན་རྒྱུན་དུ་ཞུགས་པའི་འབྲས་བུ་ལ་བཀོད་པ་བས་རིགས་ཀྱི་བུའམ་རིགས་ཀྱི་བུ་མོ་ལ་ལ་་་་་
ཞིག་གིས་སེམས་ཅན་ གཅིག་གཅིག་བླ་མེད་རྫོགས་བྱང་ལ་བཞག་ན་དེའི་བསོད་ནམས་ཆེས་མང་དུ་འཕེལ་་་
ལོ༑ ༑དེ་ཅིའི་ཕྱིར་ཞེ་ན། འདི་ལྟར་སངས་རྒྱས་ཀྱི་ཚུལ་རྒྱུན་མི་གཅོད་པའི་དོན་དུ་ཞུགས་པའི་ཕྱིར་
རོ༑ ༑ཞེས་དང༌། དེ་བཞིན་དུ་ལ་ལ་ཞིག་འཛམ་བུའི་གླིང་གི་སེམས་ཅན་ལན་ཅིག་ཕྱིར་འོང་བའི་
འབྲས་བུ་ལ་བཀོད་པ་བས་གཞན་གང་ལ་ལ་ཞིག་གིས་སེམས་ཅན་ གཅིག་བླ་མེད་རྫོགས་བྱང་ལ་བཞག་ན་་་་
དེའི་བསོད་ནམས་ཆེས་མང་དུ་འཕེལ་ལོ། །ཞེས་པ་རྣམས་གསུངས།
གཉིས་པ་བཀུར་བ་ཙམ་དགུ་པོ་དེ་སྟོན་པ་ལ། དེ་བཞིན་དུ་ལ་ལ་ཞིག་འཛམ་བུའི་གླིང་གི་སེམས་
ཅན་ ཕྱིར་མི་འོང་བའི་འབྲས་བུ་ལ་བཀོད་པ་བས། ཞེས་སོགས་དང༌། དེ་བཞིན་དུ་ལ་ལ་ཞིག་འཛམ་
བུའི་གླིང་གི་སེམས་ཅན་ ཐམས་ཅད་དགྲ་བཅོམ་པའི་འབྲས་བུ་ལ་བཀོད་པ་པས། ཞེས་སོགས་དང་། དེ་
609



སང
བཞིན་དུ་ལ་ལ་ཞིག་འཛམ་བུའི་གླིང་གི་སེམས་ཅན་ཐམས་ཅད་རང་བྱང་ཆུབ་ལ་བཀོད་པ་བས། ཞེས་
སོགས་དང་། ཀོའུ་ཤི་ཀ་གཞན་ཡང་རིགས་ཀྱི་བུའམ་རིགས་ཀྱི་བུ་མོ་ལ་ལ་ཞིག་གིས་འཛམ་བུའི་གླིང་གི་
སེམས་ཅན་ ཐམས་ཅད་དགེ་བ་བཅུའི་ལས་ཀྱི་ལམ་ལ་བཀོད་པར་གྱུར་ན་ཀོའུ་ཤི་ཀ་དེ་ཇི་སྙམ་དུ་སེམས།
རིགས་ཀྱི་བུའམ་རིགས་ཀྱི་བུ་མོ་དེའི་བསོད་ནམས་དེའི་རྒྱུས་མང་དུ་འཕེལ་ལམ། བརྒྱ་བྱིན་གྱིས་གསོལ་
བ། བཅོམ་ལྡན་འདས་མང་ངོ༌། །བདེ་བར་གཤེགས་པ་མང་ངོ༌། །བཅོམ་ལྡན་འདས་ཀྱིས་བཀའ་
སྩལ་པ། ཀོའུ་ཤི་ཀ་དེ་བས་ཀྱང་རིགས་ཀྱི་བུའམ་རིགས་ཀྱི་བུ་མོ་གང་གིས་ཤེར་ཕྱིན་འདི་བྲིས་ནས་གླེགས་
བ མ་དུ་བྱས་ཏེ་ཆུང་ངུ་ན་བྲིས་པའམ། ཞེས་སོགས་དང༌། ཀོའུ་ཤི་ཀ་རིགས་ཀྱི་བུའམ་རིགས་ཀྱི་བུ་མོ་
གང་ལ་ལ་ཞིག་གིས་ཤེར་ཕྱིན་གྱི་དོན་གཞན་ལ་རྣམ་གྲངས་དུ་མར་ཕྱེ་སྟེ་སྟོན་པར་བྱེད། ཅེས་སོགས་
དང་ ། ཀོའུ་ཤི་ཀ་རིགས་ཀྱི་བུའ མ་རིགས་ཀྱི་བུ་མོ་ལ་ལ་ཞིག་གིས་བདག་ཉིད་ཀྱང་ཤེར་ཕྱིན་འདི་འཛིན་
པར་འགྱུར། ཞེས་སོགས་དང༌། ཀོའུ་ཤི་ཀ་གལ་ཏེ་རིགས་ཀྱི་བུའམ་རིགས་ཀྱི་བུ་མོ་ལ་ལས་ཕྱོགས་བཅུ་
ཀུན་གྱི་ཕྱོགས་རེ་རེ་ཞིང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཚད་་་་
མེད་གྲངས་མེད། ཅེས་སོགས་དང༌། ཀོའུ་ཤི་ཀ་གཞན་ཡང་རིགས་ཀྱི་བུའ མ་རིགས་ཀྱི་བུ་མོ་གང་ལ་
ལས་བསྐལ་པ་ཚད་མེད་གྲངས་མེད་གཞལ་དུ་མེད་པའི་དམིགས་པ་མེད་པའི་ཚུལ་གྱིས་སྦྱིན་པའི་ཕར་ཕྱིན་་
དང༌། ཞེས་སོགས་དང་། ཀོའུ་ཤི་ཀ་འཛམ་བུའི་གླིང་གི་སེམས་ཅན་ཇི་སྙེད་པ་དེ་དག་རིགས་ཀྱི་བུའམ་
རིགས་ཀྱི་བུ་མོ་གང་ལ་ལས་རྒྱུན་དུ་ཞུགས་པའི་འབྲས་བུ་ལ་བཀོད་ན། ཀོའུ་ཤི་ཀ་དེ་ཇི་སྙམ་དུ་སེམས།
རིགས་ཀྱི་བུའམ་རིགས་ཀྱི་བུ་མོ་དེའི་བསོད་ནམས་ཆེས་མང་དུ་འཕེ ལ་ལམ། བརྒྱ་བྱིན་གྱིས་གསོལ་པ།
བཅོམ་ལྡན་འདས་མང་ངོ༌། །བདེ་བར་གཤེགས་པ་མང་ངོ༌། །བཅོམ་ལྡན་འདས་ཀྱིས་བཀའ་སྩལ་
པ། ཀོའུ་ཤི་ཀ་དེ་བས་ཀྱང་རིགས་ཀྱི་བུའམ་རིགས་ཀྱི་བུ་མོ་གང་གི་ཤེར་ཕྱིན་འདི་དོན་དང་ལྡན། ཞེས་
པ་ནས། དེ་ཅིའི་ཕྱིར་ཞེ་ན། ཤེར་ཕྱིན་འདི་ལ་རྒྱུན་དུ་ཞུགས་པ་རྣམས་ཡོད་པར་འགྱུར་རོ། །ཞེས་པ་
རྣམས་ གསུངས།
གསུམ་པ་བསྔགས་པ་ཙམ་ལ་དགུ་ཡོད་པ་དེ་རྣམས་སྟོན་པ་ལ། ཀོའུ་ཤི་ཀ་གཞན་ཡང་འཛམ་བུའི་
གླིང་གི་སེམས་ཅན་ཇི་སྙེད་པ་དེ་དག་རིགས་ཀྱི་བུའ མ་རིགས་ཀྱི་བུ་མོ་གང་ལ་ལ་ཞིག་གིས་ཕྱིར་འོང་བའི་་་་
འབྲས་བུ་ལ་བཀོད་ན། ཞེས་སོགས་དང༌། ཇི་སྙེད་པ་ཕྱིར་མི་འོང་བའི་འབྲས་བུ་ལ་བཀོད། ཅེས་
སོགས་དང༌། དགྲ་བཅོམ་པ་ཉིད་ལ་བཀོད། ཅེས་སོགས་དང༌། ཀོའུ་ཤི་ཀ་གཞན་ཡང་ཕྱོགས་བཅུའི་
ཕྱོགས་རེ་རེ་ཞིང་གང་གཱའི་ཀླུང་གི་བྱེ་མ་སྙེད་ཀྱི་འཇིག་རྟེན་གྱི་ཁམས་ཀྱི་སེམས་ཅན་ཇི་སྙེད་པ་དེ་དག་་་་་་
610



ཐམས་ཅད་རིགས་ཀྱི་བུའ མ་རིགས་ཀྱི་བུ་མོ་གང་ལ་ལས་རང་སངས་རྒྱས་ཉིད་ལ་རབ་ཏུ་བཀོད་ན། ཞེས་
སོགས་དང༌། ཀོའུ་ཤི་ཀ་གཞན་ཡང་རིགས་ཀྱི་བུའམ་རིགས་ཀྱི་བུ་མོ་ལ་ལས་འཛམ་བུའི་གླིང་གི་སེམས་
ཅན་དེ་སྙེད་པ་དེ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་བསྐུལ་བར་བྱས་་
ན། ཞེས་སོགས་དང༌། གླིང་ཆེན་པོ་བཞི་པའི་འཇིག་རྟེན་གྱི་ཁམས་ ཀྱི་སེམས་ཅན་ཇི་སྙེད་པ། ཞེས་
སོགས་དང༌། སྟོང་སྤྱི་ཕུད་ཀྱི་འཇིག་རྟེན་གྱི་སེམས་ཅན་ཇི་སྙེད་པ་དང༌། ཞེས་དང༌། སྟོང་གཉིས་པ་
བར་མའི་འཇིག་རྟེན་གྱི་སེམས་ཅན་ཇི་སྙེད་པ་དང༌། སྟོང་གསུམ་གྱི། ཞེས་སོགས་དང༌། ཀོའུ་ཤི་ཀ་
གཞན་ཡང་འཛམ་བུའི་གླིང་གི་སེམས་ཅན་ཇི་སྙེད་པ་དེ་དག་རིགས་ཀྱི་བུའམ་རིགས་ཀྱི་བུ་མོ་ལ་ལ་ཞིག་་་་་་
གིས་ཕྱིར་མི་ལྡོག་པའི་ས་ལ་བཀོད་པ་བས་ཀྱང་ཞེས་པ་ནས། དེ་དག་ལ་ནི་དེ་ཙམ་དུ་ཆོས་བསྟན་ཀྱང་མི་
དགོས་ཀྱི་འདི་ནི་འཁོར་བ་ལས་འབྱུང་བར་འདོང་ལ་སྙིང་རྗེ་ཆེན་པོས་མནར་བའི་ཕྱིར་རོ། །ཞེས་
གསུངས་པའི་བར་རྣམས་ གསུངས།
དེ་གསུམ་གྱི་དོན་བསྡུས་ཏེ་སྟོན་པ་ལ། དེ་ནས་ལྷའི་དབང་པོ་བརྒྱ་བྱིན་གྱིས་བཅོམ་ལྡན་འདས་ལ་
འདི་སྐད་ཅེས་གསོལ་ཏེ། །བཅོམ་ལྡན་འདས་ཇི་ལྟ་ཇི་ལྟར་བྱང་ཆེན་བླ་མེད་རྫོགས་བྱང་དུ་ཉེ་བར་
འགྱུར་བ་དེ་ལྟ་དེ་ལྟར་བྱང་ཆེན་ཤེར་ཕྱིན་ལ་གདམས་ཤིང་རྗེས་སུ་བསྟན་པར་བགྱིའོ། །ཞེས་པ་ནས། །
ཉན་ཐོས་ཀྱི་ཐེག་པ་དང་ རང་སངས་རྒྱས་ཀྱི་ཐེག་པ་དང་ཐེག་པ་ཆེན་པོ་འཇིག་རྟེན་དུ་འབྱུང་བར་འགྱུར་་་
རོ༑ །ཞེས་པའི་བར་གསུངས།
གཉིས་པ་ལ། མཚམས་སྦྱར། རྩ་བ། འགྲེལ་པ་གསུམ་ལས། དང་ པོ་ནི། མོས་པ་སྒོམ་ལམ་
གྱི་འོ ག་ཏུ་དེའི་ཕན་ཡོན་འཆད་པའི་རྒྱུ་མཚན་ཡོད་དེ། མོས་པ་སྒོམ་པའི་གང་ཟག་དེ་སྤྲོ་བ་བསྐྱེད་པར་
བྱ་བའི་ཆེད་ཡིན་ པའི་ཕྱིར། ཞེས་འཆད་པ་ལ། དེ་སྒོམ་པས་ བྱང་ཆུབ་སེམས་དཔའ་སྤྲོ་བ་བསྐྱེད་པའི་
ཕྱིར་དེ་ལྟར་མོས་པ་ལ་སངས་རྒྱས་ལ་སོགས་པས་བསྟོད་པ་ལ་སོགས་པ་མཛད་དོ། །ཞེས་བསྟོད་པ་དང་
བཀུར་བ་དང་བསྔགས་པ། ཞེས་གསུངས། གཉིས་པ་ནི། མདོ་དེའི་དོན་འཆད་པའི་སྒོ་ནས་མོས་པ་
སྒོམ་པའི་ཕན་ཡོན་དེ་སྟོན་པ་ལ། ཤེས་རབ་ཕ་རོལ་ཕྱིན་པ་ལ། །ཞེས་སོགས་གསུངས། གསུམ་པ་
ནི༑ རྩ་བའི་དོན་བཀྲལ་བ་དང་། རང་ བ ཞིན་ངོས་བཟུང་བ་གཉིས་ལས།
དང་པོ་དེ་སྟོན་པ་ལ། ཇི་ལྟར་མོས་པ་བཞིན་མཐོང་བའི་ཆོས་ཀྱི་མཚན་ཉིད་ཀྱི་ཤེས་རབ་ཀྱི་ཕ་རོལ་
ཏུ་ཕྱིན་པ་ལ་ཞུགས་པའི་མོས་པ་ཡིད་ལ་བྱེད་པ་དང་ པོ་དང་ གཉིས་པ་དང་ གསུམ་པ་སྟེ། གནས་སྐབས་
དགུ་དག་ཏུ་སོ་སོར་རྣམ་པ་དགུ་པོ་གོ་རིམ་བ ཞིན་དུ་གོང་ནས་གོང་དུ་མངོན་པར་དགའ་བར་བྱེད་ཅིང་་་་་་
611



བསྟོད་པ་དང་བཀུར་བ་དང་བསྔགས་པར་འདོད་དེ། ཞེས་གསུངས།
གཉིས་པ་སྟོན་པ་ལ། དེས་ན་བསྟོད་པ་ལ་སོགས་པ་འདི་དག་ནི་དོན་ཡང་དག་པ་ཇི་ལྟ་བ་བ ཞིན་
དུ་རྟོགས་པའི་མཚན་ཉིད་ཅན་ཡིན་གྱི་གཅམ་བུའི་ངོ་བོ་ནི་མིན་ནོ། །ཞེས་གསུངས།
གཞུང་དོན་ནི། མོས་པ་སྒོམ་ལམ་གྱི་ཕན་ཡོན་ཆོས་ཅན། དུ་མར་ཡོད་དེ། བསྟོད་པ་དགུ
བཀུར་བ་དགུ བསྔགས་པ་དགུ་རྣམས་སུ་ཡོད་ པའི་ཕྱིར། དེས་ན་རང་ ཐོབ་བྱེད་ཀྱི་ཐབས་སུ་ གྱུར་ པའི་
མོས་པ་སྒོམ་ལམ་བསྒོམས་སྟོ བས་ཀྱིས་ཐོབ་པའི་ཡོན་ཏན་དེ། མོས་པ་སྒོམ་ལམ་གྱི་ ཕན་ཡོན་གྱི་མཚན་
ཉིད། དབྱེ་ན་མོས་པ་སྒོམ་ལམ་དང་ པོ་དགུ་སྒོམ་པའི་སྐབས་སུ་བསྟོད་པ་དགུ བར་བ་དགུ་སྒོམ་པའི་
སྐབས་སུ་བཀུར་བ་དགུ ཐ་མ་དགུ་སྒོམ་པའི་སྐབས་སུ་བསྔགས་པ་དགུ་རྣམས་སུ་ཡོད། ས་མཚམས་
མོས་པ་སྒོམ་ལམ་སྒོམ་པའི་སྐད་ཅིག་གཉིས་པ་ནས་སངས་རྒྱས་ཀྱི་སའི་བར་དུ་ཡོད། །
བརྒྱུད་པ། བསྔོ་བ་སྒོམ་ལམ་བ ཤད་པ།
གཉིས་པ་བསྔོ་བ་སྒོམ་ལམ་སྟོན་པ་ལ། མདོ་ལས་ གསུངས་ཚུལ་དང༌། བསྟན་བཅོས་ཀྱིས་འགྲེལ་
ཚུལ་གཉིས་ལས། དང་པོ་ནི། མོས་པའི་ཕན་ཡོན་གྱི་སྐབས་སུ་ཤེར་ཕྱིན་ཡོད་པས་ མངོན་མཐོ་དང་
ངེས་ལེགས་ཐམས་ཅད་ཡོད་པར་ གསུངས་པ་ལས་འཕྲོས་ནས་དེ་ནས་བྱང་ཆེན་བྱམས་པས་ གནས་བརྟན་་་་
རབ་འབྱོར་ལ་སྨྲས་པ། བཙུན་པ་རབ་འབྱོར་བྱང་ཆེན་རྗེས་སུ་ཡི་རང་བ་དང་ལྡན་པའི། ཞེས་སོགས་
གསུངས། གཉིས་པ་ལ་མཚམས་སྦྱར་བ། རྩ་བ། འགྲེལ་པ་གསུམ་ལས། དང་པོ་ནི། མོས་པ་སྒོམ་
ལམ་གྱི་འོ ག་ཏུ་བསྔོ་བ་སྒོམ་ལམ་སྟོན་པའི་རྒྱུ་མཚན་ཡོད་དེ། མོས་པས་བསགས་པའི་དགེ་རྩ་རྣམས་བསྡོ་
བས་རྫོགས་བྱང་དུ་བསྔོ་བར་བྱེད་ པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཞེས་འཆད་པ་ལ། དེ་
ལྟར་མོས་པ་ལ་བསྔོ་བ་འབྱུང་བས་གཉིས་པ་བསྔོ་བ་ཡིད་ལ་བྱེད་པ་ཞེས་བྱ་བ། ཞེས་གསུངས། །
གཉིས་པ་ནི། མདོ་དེའི་དོན་འཆད་པ་ལ། ཡོངས་སུ་བསྔོ་བ་ཁྱད་པར་ཅན། །ཞེས་སོགས་
གསུངས། དེ་ཡང་། ཡོངས་སུ་བསྔོ་བ་ཁྱད་པར་ཅན། །ཞེས་པས་བསྡོ་བ་ཁྱད་པར་ཅན་དེ་བསྟན་
ནས། བསྔོ་བའི་བྱེད་ལས་དེ་སྟོན་པ་ལ། དེ་ཡི་བྱེད་པ་མཆོག་ཡིན་ནོ། །ཞེས་གསུངས། བསྡོ་བའི་
61?



ངོ་བོ་བཅུ་གཅིག་སྟོན་པ་ལ། གཞུང་ལྷག་མ་རྣམས་གསུངས། དེ་ཡང་། དེ་ནི་དམིགས་མེད་རྣམ་པ་
ཅན། །ཞེས་པས་བསྡོ་བྱའི་རྫས་ལ་བདེན་ཞེན་དགག་པ་དེ་བསྟན། ཕྱིན་ཅི་མ་ལོག་མཚན་ཉིད་དོ། །
ཞེས་པས་བསྔོ་བྱེད་ ཀྱི་སེམས་ལ་བདེན་ཞེན་དགག་པ་དེ་བསྟན། དབེན་དང་། ཞེས་པས་བསྡོ་བ་པོ་ལ་
བདེན་ཞེན་དགག་པ་དེ་བསྟན། སངས་རྒྱས་བསོད་ནམས་ཚོགས། །རང་བཞིན་དྲན་པའི་སྤྱོད་ཡུལ་
ཅན། །ཞེས་པས་རང་བཞིན་གྱི་དགེ་རྩ་ལ་བདེན་ཞེན་དགག་པ་དེ་བསྟན། ཐབས་བཅས། ཞེས་པས་
ཕྱིན་དྲུག་གི་དགེ་རྩ་ལ་བཟང་ངན་དུ་བདེན་ཞེན་དགག་པ་དེ་བསྟན། མཚན་མ་མེད་པ་དང༌། །ཞེས་
པས་བསྔོ་བ་ཐམས་ཅད་ལ་འཁོར་གསུམ་དུ་བདེན་ཞེན་དགག་པ་དེ་བསྟན། སངས་རྒྱས་རྗེས་སུ་ཡི་རང་
དང་། ཞེས་སོགས་ཀྱིས་ཐ་སྙད་དུ་རྟེན་འབྲེལ་སྒྱུ་མ་ལྟ་བུར་ཤེས་ནས་དགེ་རྩ་སངས་རྒྱས་ཀྱི་སར་བསྡོ་
ཞིང་འཁོར་བའི་རྒྱུར་མི་བསྔོ་བ་དེ་བསྟན། ཆུང་དང༌། ཞེས་སོགས་ཀྱིས་བསྡོ་བའི་དབྱེ་བ་དེ་བསྟན་
ཏོ། །
གསུམ་པ་ལ། བསྔོ་བའི་གྲངས། གང་དུ་བསྔོ་བ། གང་གི་ཆེད་དུ་བསྔོ་བ། དགོས་པ་གང་གི་
ཕྱིར་དུ་བསྔོ་བ། གང་གིས་བསྡོ་བའོ། །དང་པོ་ནི། རྣམ་པ་བཅུ་གཉིས་བྱེད་དོ། །ཞེས་འཆད།
གཉིས་པ་ནི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བ། ཞེས་བཤད། གསུམ་པ་
ནི། སེམས་ཅན་ ཐམས་ཅད་ཀྱི་དོན་དུ། ཞེས་འཆད། བཞི་པ་ནི། མི་ཟད་པར་བྱ་བའི་ཕྱིར། ཞེས་
འཆད། ལྔ་པ་ནི། མི་དམིགས་པ་ལ་དམིགས་པ་ཐེག་པ་གསུམ་གྱི་གདུལ་བྱར་གསུངས་པའི་སེམས་ཅན་
རྣམས་ལ་ལམ་ཉེ་བར་སྟོན་པའི་རྒྱུའི་ངོ་བོ་བྱེད་པ་དང་ལྡན་པ་རྣམས་ཀྱིས། ཞེས་འཆད། འོ་ན་བསྔོ་བ་
རྣམ་པ་བཅུ་གཉིས་བྱེད་དོ། །ཞེས་འཆད་ན་བཅུ་གཉིས་པོ་གང་ཞེ་ན། དང་པོ་བསྔོ་བ་ཁྱད་པར་ཅན་དེ་
སྟོན་པ་ལ། མདོ་ལས། བཙུན་པ་རབ་འབྱོར་བྱང་ཆེན་རྗེས་སུ་ཡི་རང་བ་དང་ལྡན་པའི་བསོད་ནམས་
བྱ་བའི་དངོས་པོ་གང་ཡིན་པ་སེམས་ཅན་ ཐམས་ཅད་དང་ཐུན་མོང་དུ་བྱས་ཏེ་དེ་ཡང་མི་དམིགས་པའི་་་་་་
ཚུལ་གྱིས་བླ་མེད་རྫོགས་བྱང་དུ་ཡོངས་སུ་བསྔོ་བ་གང་ཡིན་པ་དང༌། སེམས་ཅན་ ཐམས་ཅད་ཀྱི་རྗེས་སུ་
ཡི་རང་བ་དང་ལྡན་པའི་བསོད་ནམས་བསགས་པའི་དངོས་པོ་དང་ཉན་རང་གི་ཐེག་པ་ལ་ཞུགས་པ་རྣམས་
ཀྱི་དགེ་བའི་རྩ་བ་རྣམས་ཀྱི་ནང་ནས་འདི་ཉིད་རབ་ཅེས་བྱའོ། །དམ་པ་ཞེས་བྱའོ། །ཞེས་སོགས་
གསུངས། དེའི་དོན་བཤད་པ་ལ། ཡོངས་སུ་བསྔོ་བ་ཁྱད་པར་ཅན། །ཞེས་དང༌། ཇི་སྐད་བཤད་
པའི་མོས་པ་ཁྱད་པར་ཅན་དང༌། ཞེས་དང༌། དེ་ལྟར་མིང་དུ་བཏགས་པའི་ཡིད་ལ་བྱེད་ པའི་ གོ་རིམ་
བ ཞིན་དུ་བླ་ན་མེད་པའི་བྱང་ཆུབ་དང༌། ཞེས་གསུངས།
613



7
བསྡོ་བའི་བྱེད་པ་སྟོན་པ་ལ། དེ་ཅིའི་ཕྱིར་ཞེ་ན་ཉན་ཐོས་དང་རང་སངས་རྒྱས་ཀྱི་ཐེག་པ་པ་རྣམས་
ཀྱི་སྦྱིན་པ་ལས་བྱུང་བ་དང༌། ཞེས་པ་ནས། བླ་མེད་རྫོགས་བྱང་དུ་ཡོངས་སུ་བསྔོའོ། །ཞེས་གསུངས།
དེའི་དོན་འཆད་པ་ལ། དེ་ཡི་བྱེད་པ་མཆོག་ཡིན་ནོ། །ཞེས་དང༌། བླ་ན་མེད་པའི་བྱང་ཆུབ་ལ་
གནས་པ་རྣམས་མི་དམིགས་པ་ལ་དམིགས་པ་ཐེག་པ་གསུམ་གྱི་གདུལ་བར་བྱ་བའི་སེམས་ཅན་ལ་ལམ་ཉེ་་་་
བར་སྟོན་པའི་རྒྱུའི་ངོ་བོ་བྱེད་པ་དང་ལྡན་པ་རྣམས་ཀྱི། ཞེས་གསུངས། རྩ་འགྲེལ་འདི་གཉིས་བསྔོ་བ་
ཐམས་ཅད་ཀྱི་བྱེད་པར་སྦྱར་རོ། ། །
གཉིས་པ་དམིགས་པ་མེད་པའི་ཡོངས་སུ་བསྔོ་བ་སྟོན་པ་ལ། དེ་ནས་ཚེ་དང་ལྡན་པ་རབ་འབྱོར་
གྱིས་བྱང་ཆེན་བྱམས་པ་ལ་འདི་སྐད་ཅེས་སྨྲས་སོ། །བྱམས་པ་གང་ཡང་བྱང་ཆེན་འདི་ནས་ཤར་ཕྱོགས་
ཀྱི་འཇིག་རྟེན་གྱི་ཁམས་ཀྱི་སངས་རྒྱས་བཅོམ་ལྡན་འདས་ཚད་མེད་གྲངས་མེད་གཞལ་ཏུ་མེད་པ་དང་། །
ཞེས་པ་ནས། དེ་བཞིན་གཤེགས་པ་ཐམས་ཅད་ཀྱི་ཚུལ་ཁྲིམས་ལ་སོགས་པ་ནི་རིགས་ཀྱི་བུའམ་རིགས་ཀྱི་
བུ་མོ་དེ་དག་གིས་ཇི་ལྟར་མཚན་མར་བྱས་ཏེ། བླ་མེད་རྫོགས་བྱང་དུ་ཡོངས་སུ་བསྔོ་བ་དེ་བཞིན་དུ་
དངོས་པོ་དེ་དག་དང་དམིགས་པ་དེ་དག་དམིགས་སུ་ཡོད་པ་མ་ཡིན་ནོ། །ཞེས་སོགས་གསུངས། །
དེའི་དོན་བཤད་པ་ལ། དེ་ནི་དམིགས་མེད་རྣམ་པ་ཅན། །ཞེས་དང༌། མི་དམིགས་པ་དང༌། ཞེས་
དང༌། ཚུལ་ཁྲིམས་ལ་སོགས་པའི་ཕུང་པོ་དང༌། ཞེས་གསུངས། །
གསུམ་པ་ཕྱིན་ཅི་མ་ལོག་པའི་མཚན་ཉིད་ཀྱི་ཡོངས་སུ་བསྔོ་བ་སྟོན་པ་ལ། བྱམས་པས་སྨྲས་པ།
བཙུན་པ་རབ་འབྱོར་གལ་ཏེ་ཐེག་པ་ལ་གསར་དུ་ཞུགས་པའི་བྱང་ཆེན་སངས་རྒྱས་བཅོམ་ལྡན་འདས་ཉན་་
ཐོས་ཀྱི་དགེ་འདུན་དང་བཅས་པ་དེ་དག་གི་དགེ་བའི་རྩ་བ་དེ་དག་ཐམས་ཅད་ལ་སེམས་ཤིང་། ཞེས་
སོགས་གསུངས། དེའི་དོན་འཆད་པ་ལ། ཕྱིན་ཅི་མ་ལོག་མཚན་ཉིད་དོ། །ཞེས་དང་། ཕྱིན་ཅི་མ་
ལོག་པ་དང༌། ཞེས་དང་། བསྔོ་བར་བྱེད་པའི་སེམས་དང༌། ཞེས་གསུངས།
བཞི་པ་དབེན་པར་ཤེས་པའི་བསྔོ་བ་སྟོན་པ་ལ། གལ་ཏེ་བྱང་ཆེན་བསོད་ནམས་བྱ་བའི་དངོས་པོ་
མངོན་པར་འདུ་བྱས་ཏེ་ཕུང་པོ་དང་ཁམས་དང་སྐྱེ་མཆེད་ཀྱི་དབེན་པར་འདུ་ཤེས། ཞེས་སོགས་
གསུངས། དེའི་དོན་བཤད་པ་ལ། དབེན་དང་། ཞེས་དང་། དབེན་པ་དང་། ཞེས་དང་།
བདག་ལ་སོགས་པ་དང་ལྡན་པའི་དངོས་པོ་དང་། ཞེས་གསུངས།
ལྔ་པ་སངས་རྒྱས་ཀྱི་བསོད་ནམས་ཀྱི་རིགས་དང་རང་བཞིན་རྗེས་སུ་དྲན་པའི་བསྔོ་བ་སྟོན་པ་ལ།
གཞན་ཡང་བྱང་ཆེན་སངས་རྒྱས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པ་ཡོངས་སུ་་་་་་
61



11
ངན་ལས་འདས་པ་དེ་དག་གི་དགེ་བའི་རྩ་བ་དེ་དག་ཐམས་ཅད་རྗེས་སུ་དྲན་པར་བྱས་ནས་འདི་ལྟར་་་་་
ཡོངས་སུ་བསྔོ་བར་བྱ་སྟེ། ཞེས་སོགས་གསུངས། དེའི་དོན་བཤད་པ་ལ། སངས་རྒྱས་བསོད་ནམས་ཚོགས།།
རང་བཞིན་དྲན་པའི་སྤྱོད་ཡུལ་ཅན། །ཞེས་གསུངས། དེ་བཞིན་གཤེགས་པས་དགེ་བའི་རྩ་བའི་ཚོགས་
ཀྱི་རང་བཞིན་དྲན་པ་དང༌། ཞེས་དང༌། དུས་གསུམ་གྱི་སངས་རྒྱས་ཀྱི་དགེ་བ་དང་། ཞེས་གསུངས།
དྲུག་པ་ཐབས་ལ་མཁས་པ་དང་བཅས་པའི་ཡོངས་སུ་བསྔོ་བ་སྟོན་པ་ལ། བྱམས་པས་སྨྲས་པ་
བཙུན་པ་རབ་འབྱོར་ཇི་ལྟར་ན་བྱང་ཆེན་དགེ་བའི་རྩ་བ་དེ་དག་མཚན་མར་མི་བྱེད་ཅིང་བླ་མེད་ རྫོ གས་་་་་
བྱང་དུ་ཡོངས་སུ་བསྔོ་བ་ཡིན། ཞེས་སོགས་གསུངས། དེའི་དོན་བཤད་པ་ལ། ཐབས་བཅས། ཞེས་
དང༌། ཐབས་ལ་མཁས་པ་དང་བཅས་པ་དང༌། ཞེས་དང་། སྦྱིན་པ་ལ་སོགས་པ་དང་། ཞེས་
གསུངས།
བདུན་པ་འཁོར་གསུམ་དུ་དམིགས་པའི་མཚན་མ་མེད་པའི་ཡོངས་སུ་བསྔོ་བ་སྟོན་པ་ལ། འདི་ལྟ་
སྟེ་དཔེར་ན་ཁ་ཟས་བསོད་པ་ཁ་དོག་ཕུན་སུམ་ཚོགས་པ་དྲི་ཕུན་སུམ་ཚོགས་པ་ཞིག་ཡོད་ཀྱང་དུག་དང་་་་་་
འདྲེས་པར་གྱུར་ན་ཁ་དོག་དང་དྲི་དང་རོ་ཡིད་དུ་འོང་བ་ཡང་ཡིན་མོད་ཀྱི། ཞེས་སོགས་གསུངས། དེའི་
དོན་བཤད་པ་ལ། མཚན་མ་མེད་པ་དང༌། ཞེས་དང༌། མཚན་མ་དང༌། ཞེས་གསུངས།
བརྒྱད་པ་སངས་རྒྱས་རྗེས་སུ་གནང་བའི་བསྔོ་བ་སྟོན་པ་ལ། བྱམས་པས་སྨྲས་པ་ཇི་ལྟར་འདས་པ་
དང་མ་བྱོན་པ་དང་ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་དགེ་བའི་རྩ་བ་རྣམས་ལ་་་་་་
རྗེས་སུ་ཡི་རང་སྟེ་ཡོངས་སུ་བསྔོ་བར་བྱ། ཞེས་སོགས་གསུངས། དེའི་དོན་བཤད་པ་ལ། སངས་རྒྱས་
རྗེས་སུ་ཡི་རང་དང༌། ཞེས་དང་། སངས་རྒྱས་ཀྱིས་གནང་བ་དང༌། ཞེས་དང་། ལམ་ཐམས་ཅད་
དང༌། ཞེས་གསུངས།
དགུ་པ་ཁམས་གསུམ་དུ་མ་ཞེན་པའི་བསྔོ་བ་སྟོན་པ་ལ། གཞན་ཡང་བྱང་ཆུབ་སེམས་དཔའི་ཐེག་
པ་ལ་གསར་དུ་ཞུགས་པའི་རིགས་ཀྱི་བུའམ་རིགས་ཀྱི་བུ་མོས་ཤེར་ཕྱིན་ལ་སྤྱོད་པའི་ཚེ་དགེ་བ་རྣམས་ འདི་
ལྟར་ཡོངས་སུ་བསྔོ་བར་བྱ་སྟེ། ཇི་ལྟར་གཟུགས་གང་འདོད་པའི་ཁམས་དང་གཟུགས་ཀྱི་ཁམས་དང་
གཟུགས་མེད་པའི་ཁམས་སུ་མ་གཏོ གས་པ་དེ་ནི་འདས་པ་མ་ཡིན་མ་འོངས་པ་མ་ཡིན་ད་ལྟར་བྱུང་བ་ཡང་་
མ་ཡིན་ཏེ། དེ་ནི་མཚན་མའི་ཚུལ་ལམ་དམིགས་པའི་ཚུལ་གྱིས་ཡོངས་སུ་བསྔོ་བར་མི་ནུས་སོ། །ཞེས་
སོགས་གསུངས། དེའི་དོན་བཤད་པ་ལ། ཁམས་གསུམ་གཏོགས་པ་མ་ཡིན་དང༌། ཞེས་དང༌།
ཁམས་གསུམ་པར་ མ་གཏོགས་པ་དང༌། ཞེས་དང༌། འདོད་པ་ལ་སོགས་པའི་ཁམས་དང་། ཞེས་
615



གསུངས།
བཅུ་པ་བསོད་ནམས་ཆེན་པོ་འབྱུང་བའི་བསྔོ་བ་ཆུང་ངུ་སྟོན་པ་ལ། དེ་ནས་བཅོམ་ལྡན་འདས་
ཀྱིས་ཚེ་དང་ལྡན་པ་རབ་འབྱོར་ལ་བཀའ་སྩལ་པ། རབ་འབྱོར་ལེགས་སོ་ལེགས་སོ་ཁྱོད་དེ་ལྟར་བྱང་ཆེན་
རྣམས་ཀྱི་ཡོངས་སུ་བསྔོ་བའི་ཕུང་པོ་གང་ཡིན་པ་མཚན་མ་མེད་པའི་ཚུལ་དང་། ཞེས་པ་ནས། བསྔོ་བ་
དེ་ནི་རབ་ཅེས་བྱའོ། །དམ་པ་ཞེས་བྱའོ། །གཙོ་བོ་ཞེས་བྱའོ། །མཆོག་ཅེས་བྱའོ། །རབ་མཆོག་
ཅེས་བྱའོ། །ཕུལ་དུ་ཕྱིན་པ་ཞེས་བྱའོ། །བླ་ན་མེད་པ་ཞེས་བྱའོ། །གོང་ན་མེད་པ་ཞེས་བྱའོ། །
ཞེས་གསུངས།
བསོད་ནམས་ཆེན་པོ་འབྱུང་བའི་བསྔོ་བ་འབྲིང་སྟོན་པ་ལ། རབ་འབྱོར་གཞན་ཡང་སྟོང་གསུམ་གྱི་་
སྟོང་ཆེན་པོའི་འཇིག་རྟེན་གྱི་ཁམས་འདི་ན་སེམས་ཅན་ཇི་སྙེད་ཅིག་ཡོད་པ་དེ་དག་རྒྱུན་དུ་ཞུགས་པར་་་་་
གྱུར་ཏེ། ཞེས་སོགས་གསུངས།
བསོད་ནམས་ཆེན་པོ་འབྱུང་བའི་བསྔོ་བ་ཆེན་པོ་སྟོན་པ་ལ། རབ་འབྱོར་གཞན་ཡང་སྟོང་གསུམ་གྱི་
སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་ཇི་སྙེད་ཅིག་ཡོད་པ་དེ་དག་ཐམས་ཅད་བླ་མེད་རྫོགས་་་་
བྱང་དུ་ཡང་དག་པར་ཞུགས་ཏེ། ཞེས་པ་ནས། འདི་ལྟར་བྱང་ཆེན་ལ་རིམ་གྲོར་བྱེད་པ་དང་བླ་མར་
བྱེད་བསྟི་སྟང་དུ་བྱེད་མཆོད་པར་བྱེད་པ་དེ་དག་ནི་དམིགས་པ་ཅན་ཡིན་དགོས་སོ། །ཞེས་གསུངས།
མདོ་ཚན་གསུམ་པོ་དེའི་དོན་བཤད་པ་ལ། ཆུང་དང་འབྲིང་དང་ཆེན་པོ་ཡི། །བསྔོ་བ་གཞན་ནི་
རྣམ་གསུམ་པོ། །བསོད་ནམས་ཆེ་འབྱུང་བདག་ཉིད་དོ། །ཞེས་དང༌། ཆུང་ངུ་དང་འབྲིང་དང་ཆེན་
པོ་སྟེ་བསོད་ནམས་ཆེན་པོ་འབྱུང་བ་ཞེས་བྱ་བ་ཞེས་དང༌། དགེ་བ་བཅུ་ལ་སོགས་པའི་ལས་ཀྱི་ལམ་དང༌།
རྒྱུན་དུ་ཞུགས་པ་ལ་སོགས་པ་དང༌། བླ་ན་མེད་པའི་བྱང་ཆུབ་ལ་གནས་པ་རྣམས། ཞེས་གསུངས། །
ཡང་ཡོངས་སུ་བསྔོ་བའི་བྱེད་པ་སྟོན་པ་ལ། དེ་ནས་ རྒྱལ་པོ་ཆེན་པོ་བཞི་ རྒྱལ་ཆེན་བཞིའི་རིས་ཀྱི་
ལྷའི་བུ་སྟོང་ཕྲག་ཉི་ཤུ་དང་འགྲོགས་ཏེ་ཐལ་མོ་སྦྱར་ནས་དགའ་བའི་ཡིད་ཀྱིས་བཅོམ་ལྡན་འདས་ལ་འདི་་་་
སྐད་ཅེས་གསོལ་ཏོ། །ཀྱེ་མ་བཅོམ་ལྡན་འདས་ཐབས་མཁས་པ་གང་ཡིན་པ་འདིས་དམིགས་སུ་མ་མཆིས་
པའི་ཚུལ་དང་། ཞེས་སོགས་ནས། བྱང་ཆེན་དམིགས་སུ་མེད་ པའི་ཚུལ་གྱི་ཡོངས་སུ་བསྔོ་བ་འདི་ནི་
རབ་ཅེས་བྱའོ། །བླ་ན་མེད་ པའི་བར་ཞེས་བྱའོ། །ཞེས་གསུངས་སོ། །
གཞུང་དོན་ནི། ས་གཉིས་པ་པའི་རྒྱུད་ཀྱི་བསྔོ་བ་ཆོས་ཅན། ཉན་རང་གི་བསྔོ་བ་ལས་ཁྱད་པར་
དུ་འཕགས་པ་ཡིན་ཏེ། རང་གཞན་གྱི་དགེ་རྩ་རྫོགས་བྱང་གི་ཡན་ལག་ཏུ་སྒྱུར་བར་བྱེད་པའི་སྒྲ་དོན་
616



འདྲེས་རུང་དུ་འཛིན་པའི་རྟོག་པ་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར།།
སྤྱི་དོན་ལ། བསྔོ་བྱའི་རྫས། བསྡོ་བའི་སེམས། བསྔོ་བའི་དཔང་པོ། བསྔོ་བའི་ཆེད་དུ་བྱ་བ།
བསྔོ་བའི་ དགོས་པ། བསྔོ་བ་སྒོམ་ལམ་དངོས་དང་དྲུག་ལས། དང་པོ་ནི། དུས་གསུམ་གྱི་དགེ་རྩ་ཐམས་
ཅད་བསྡོ་བའི་ རྫས་ཡིན་ཏེ། དེ་ཐམས་ཅད་རྫོགས་བྱང་དུ་བསྒྱུར་བྱ་ཡིན་པའི་ཕྱིར། །
གཉིས་པ་ནི། བྱང་སེམས་སྒོམ་ལམ་པའི་རྒྱུད་ཀྱི་ཐབས་ཤེས་ཁྱད་པར་ཅན་དེ། འདིར་བསྟན་
བསྡོ་བྱེད་ཀྱི་སེམས་ཡིན་ཏེ། དེ་དགེ་རྩ་ཐམས་ཅད་རྫོགས་བྱང་དུ་སྒྱུར་བར་བྱེད་པའི་ཐབས་རྣམ་དག་
ཡིན་ པའི་ཕྱིར། དེས་ན་འཁོར་གསུམ་བདེན་པར་མི་རྟོག་པའི་ཤེས་རབ་ཀྱིས་ཟིན་པའི་སྒོ་ནས་རང་
གཞན་གྱི་དགེ་རྩ་རྫོགས་བྱང་དུ་སྒྱུར་བར་བྱེད་པའི་སེམས་པ་དང༌། མི་ཟད་པར་འདོད་པའི་འདུན་པ་ཅི་
རིགས་པས་བསྡུས་པ་བ སྡོ་བའི་ངོ་བོ་ཡིན་ཏེ། མདོ་སྡེའི་རྒྱུན་ལས། བསྟན་པ་རྣམས་ཀྱི་སྨོན་ལམ་ནི། །
སེམས་པ་འདུན་དང་བཅས་པ་སྟེ། །ཞེས་གསུངས་ པའི་ཕྱིར།
གསུམ་པ་ནི། སངས་རྒྱས་བྱང་སེམས་གོང་མ་རྣམས་བསྡོ་བའི་ དཔང་པོ་ཡིན་ཏེ། དེ་ཇི་ལྟར་བསྔོ་
བའི་དོན་མྱུར་དུ་བྱིན་གྱིས་རློབས་པ་པོ་ཡིན་པའི་ཕྱིར། །
བཞི་པ་ནི། སངས་རྒྱས་ཀྱི་བསྟན་པ་དང་སེམས་ཅན་གྱི་ཆེད་དུ་དགེ་རྩ་མི་ཟད་པར་བྱ་བའི་ཕྱིར་དུ་
བསྔོ་བར་བྱ་བ་ཡིན་ཏེ། སྤྱོད་འཇུག་ལས། དངོས་སམ་ཡང་ན་བརྒྱུད་ཀྱང་རུང་། །སེམས་ཅན་དོན་
ལས་གཞན་མི་སྤྱད། །སེམས་ཅན་ཁོ་ནའི་དོན་གྱི་ཕྱིར། །ཐམས་ཅད་བྱང་ཆུབ་རྒྱུར་བསྔོ་འོ། །ཞེས་
དང༌། རྗེ་སངས་རྒྱས་གཉིས་པས། རྒྱལ་སྲས་སྨོན་ལམ་གང་གཱའི་ཀླུང་རྣམས་ནི། །དམ་ཆོས་འཛིན་
པའི་སྨོན་ལམ་ནང་འདུས་པར། །གསུངས་ཕྱིར་དགེ་རྩ་ཇི་སྙེད་བསགས་པ་རྣམས། །ཀུན་ཀྱང་བསྟན་
པ་རྒྱས་པའི་ཆེད་དུ་བསྔོས། །ཞེས་དང་། བློ་གྲོས་རྒྱ་མཚོས་ཞུས་པའི་མདོ་ལས། ཇི་ལྟར་རྒྱ་མཚོ་ཆེ་
ནང་ཆུ་ཐིགས་ལྷུང་། །རྒྱ་མཚོ་མ་ཟད་བར་དུ་དེ་མི་འཛད། །དེ་བཞིན་བྱང་ཆུབ་རྒྱུར་བསྔོས་དགེ་བ་
ཡང་། །བྱང་ཆུབ་མ་ཐོབ་བར་དུ་དེ་མི་འཛད། །ཅེས་གསུངས་པའི་ཕྱིར།།
ལྔ་པ་ནི། དགེ་རྩ་བླ་མེད་རྫོགས་བྱང་དུ་བསྔོས་པ་ཆོས་ཅན། དགོས་པ་ཁྱད་པར་ཅན་ དང་ལྡན་
ཏེ། འབྲས་བུ་དམན་པ་ཕུལ་བྱུང་དུ་འགྱུར་བ་དང༌། རྣམ་སྨིན་གྱི་འབྲས་བུ་ལ་ལོངས་སྤྱོད་པས་ མི་ཟད་
པར་འགྱུར་བ་སོགས་ཀྱི་དགོས་པ་ཡོད་པའི་ཕྱིར། དེས་ན་བསྡོ་བ་ལ་སྨོན་ལམ་གྱིས་ཁྱབ་ཀྱང་། སྨོན་
ལམ་ལ་བ སྔོ་བས་མ་ཁྱབ་སྟེ། བདག་གིས་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱའོ་སྙམ་པའི་
འདུན་པ་དེ་སྨོན་ལམ་ཡིན་ཞིང་བསྔོ་བ་མ་ཡིན་ པའི་ཕྱིར།
ང་
617



།
དྲུག་པ་ལ། རང་གཞན་གང་རུང་གི་དགེ་རྩ་རྫོགས་བྱང་གི་ཡན་ལག་ཏུ་སྒྱུར་བར་བྱེད་པའི་སྒྲ་དོན་
འདྲེས་རུང་དུ་འཛིན་པའི་རྟོག་པ་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས། བསྔོ་བ་སྒོམ་ལམ་
གྱི་མཚན་ཉིད། དབྱེ་ན་བཅུ་གཉིས་སུ་ཡོད། ས་མཚམས་ས་དང་ པོ་ནས་རྒྱུན་མཐའི་བར་དུ་ཡོད། ཁོ་
ན་རེ། རང་གཞན་གྱི་དགེ་རྩ་ རྫོགས་བྱང་གི་ཡན་ལག་ཏུ་སྒྱུར་བར་བྱེད་ པའི་བསྔོ་བ་སྒོམ་ལམ་དེ་ཁོ་ཁོ་
རང་དུ་ཐལ། ཁོ་ཡོད་པའི་ཕྱིར། འདོད་ན། དེ་ཆོས་ཅན། རང་གཞན་གྱི་དགེ་རྩ་རྫོགས་བྱང་གི་
ཡན་ལག་ཏུ་སྒྱུར་བྱེད་དུ་ཐལ། འདོད་པའི་ཕྱིར། འདོད་ན། རང་གཞན་གྱི་དགེ་རྩ་རྫོགས་བྱང་གི་
ཡན་ལག་ཏུ་ཐལ། འདོད་པའི་ཕྱིར་ཟེར་ན་མ་ཁྱབ། གཞན་ཡང་། ཉན་ཐོས་དགྲ་བཅོམ་པའི་དགེ་རྩ་
རྫོགས་བྱང་གི་ཡན་ལག་ཏུ་སྒྱུར་བར་བྱེད་པའི་བསྔོ་བ་སྒོམ་ལམ་ཡོད་པར་ཐལ། མཚན་ཉིད་འཐད་པའི་
ཕྱིར། འདོད་མི་ནུས་ཏེ། དེ་གཉིས་རྒྱུད་ཐ་དད་ཡིན་ པའི་ཕྱིར་ཟེར་ན། རྟགས་མ་གྲུབ་བོ། །
ཁ་ཅིག རང་གཞན་གྱི་དགེ་རྩ་རྫོགས་བྱང་གི་རྒྱུར་སྒྱུར་བར་བྱེད་ པའི་ཐེག་ཆེན་གྱི་རྗེས་ལ་མངོན་
རྟོགས་ཞེས་ཟེར་ན། དེ་ལ་ཁ་ཅིག དེ་མི་འཐད་དེ། རང་གཞན་གྱི་དགེ་རྩ་རྫོགས་བྱང་གི་རྒྱུར་སྒྱུར་
བར་བྱེད་པའི་ཐེག་ཆེན་གྱི་སྒོམ་ལམ་མེད་པའི་ཕྱིར་ཏེ། རྫོགས་བྱང་གི་རྒྱུ་མེད་པའི་ཕྱིར། ཞེས་ཟེར་
རོ༑ ༑ཁ་ཅིག རང་གཞན་གྱི་དགེ་རྩ་རྫོགས་བྱང་གི་ཡན་ལག་ཏུ་སྒྱུར་བར་བྱེད་པ། ཞེས་སོགས་ཟེར་
ན། རང་གི་དགེ་རྩ་རྫོགས་བྱང་གི་ཡན་ལག་ཏུ་སྒྱུར་བར་བྱེད་པའི་བསྔོ་བ་སྒོམ་ལམ་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། གཞན་གྱི་དགེ་རྩ་རྫོགས་བྱང་གི་ཡན་
ལག་ཏུ་སྒྱུར་བར་བྱེད་ པའི་དེར་ཐལ་ལོ། །འདོད་ན། རང་གི་དགེ་རྩ་གཞན་གྱི་དགེ་རྩ་ཡིན་པར་ཐལ་
ལོ༑ །ཁ་ཅིག རང་རྒྱུད་ཀྱི་དགེ་རྩ་རྫོགས་བྱང་གི་ཡན་ལག་ཏུ་སྒྱུར་བར་བྱེད་པའི་ཟག་པ་དང་བཅས་
པའི་ཐེག་ཆེན་གྱི་རྗེས་ལ་མངོན་རྟོགས། དེའི་མཚན་ཉིད་ཟེར། ཉན་ཐོས་དགྲ་བཅོམ་པའི་རྟོགས་པ་
སྔོན་དུ་སོང་བའི་མོས་པ་སྒོམ་ལམ་ཆོས་ཅན། ཟག་པ་དང་བཅས་པར་ཐལ། མཚོན་བྱ་དེའི་ཕྱིར།
འདོད་ན་སླ། གཞན་ཡང་། ཉན་ཐོས་སྒོམ་ལམ་པས་ཟས་ཕུལ་བའི་བསོད་ནམས་རྫོགས་བྱང་དུ་བསྔོ་
བར་བྱེད་ པའི་བྱང་སེམས་སྒོམ་ལམ་པའི་རྒྱུད་ཀྱི་བསྔོ་བ་ཆོས་ཅན། མཚན་ཉིད་དེར་ཐལ། བསྔོ་བ་སྒོམ་
ལམ་ཡིན་ པའི་ཕྱིར། རྟགས་གྲུབ་ཅིང་འདོད་མི་ནུས་ཏེ། ཆོས་ཅན་དེ་དང་གཅིག་ཡིན་ པའི་ ཕྱིར།
618



དགུ་པ། རྗེས་སུ་ཡི་རང་སྒོམ་ལམ་བཤད་པ།
གསུམ་པ་རྗེས་སུ་ཡི་རང་སྒོམ་ལམ་སྟོན་པ་ལ། མདོ་ལས་གསུངས་ཚུལ་དང་། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་པོ་ནི། བསྔོ་བའི་སྐབས་སུ་དགེ་རྩ་རྣམས་གཅིག་ཏུ་བསྡུས་ནས་རྗེས་སུ་ཡི་
རང་བར་བྱ་བར་གསུངས་པ་ལས་འཕྲོས་ནས། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་འདི་སྐད་དུ་རིགས་ཀྱི་བུའམ་རིགས་ ཀྱི་བུ་
མོ་གང་གིས་རྗེས་སུ་ཡི་རང་བ་དང་ཡོངས་སུ་བསྔོ་བར་བྱ་བའི་བསོད་ནམས་ཀྱི་ཕུང་པོ་དགེ་བའི་རྩ་བ་དེ་་་་
དག་ཐམས་ཅད་གཅིག་ཏུ་བསྡུས་ཤིང་བསྡོམས་ཏེ་གཞལ་ན་རྗེས་སུ་ཡི་རང་བའི་རབ་ཀྱི་རྗེས་སུ་ཡི་རང་བ་་་
ཞེས་བཀའ་སྩལ་ན་ཇི་ཙམ་གྱིས་ན་རྗེས་སུ་ཡི་རང་བ་རབ་དང་གོང་ན་མེད་པའི་བར་དུ་འགྱུར་བ་ལགས།
བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུའམ་རིགས་ཀྱི་བུ་མོ་དེ་འདས་པ་དང་མ་བྱོན་པ་དང་
ད་ལྟར་བྱུང་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཉན་ཐོས་ཀྱི་་་་
དགེ་འདུན་དང་བཅས་པ་རྣམས་དང་རང་སངས་རྒྱས་དང་བཅས་པ་དང་སེམས་ཅན་ཐམས་ཅད་ཀྱི་དགེ་་་
བའི་རྩ་བ་ཐམས་ཅད་དོན་དམ་པར་དམིགས་པ་ལ་སོགས་པ་སྤྲོས་པའི་མཐའ་དང་བྲལ་བའི་སྒོ་ནས་རྗེས་་་
སུ་ཡི་རང་བར་བྱའོ། །རྗེས་སུ་ཡི་རང་ནས་བླ་མེད་རྫོགས་བྱང་དུ་ཡོངས་སུ་བསྔོའོ། །ཞེས་པ་ནས།
ཐབས་མཁས་པས་དགེ་བའི་རྩ་བ་དེ་དག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་་་་་
བསྔོ་བར་བྱའོ། །ཞེས་པའི་བར་གྱིས་བསྟན།
གཉིས་པ་ལ། མཚམས་སྦྱར། རྩ་བ། འགྲེལ་པ་གསུམ་ལས། དང་པོ་ནི། བསྔོ་བ་སྒོམ་ལམ་
གྱི་འོག་ཏུ་རྗེས་སུ་ཡི་རང་སྒོམ་ལམ་འཆད་པའི་རྒྱུ་མཚན་ཡོད་དེ། མོས་པས་བསགས་པའི་དགེ་རྩ་བསྔོ་
བས་རྫོགས་བྱང་དུ་བསྔོས་པ་ལ། རྗེས་སུ་ཡི་རང་ བའི་ དགའ་བས་གོང་དུ་འཕེལ་བར་འགྱུར་བའི་རྒྱུ་
མཚན་གྱིས་དེ་ལྟར་བསྟན་པའི་ཕྱིར། ཞེས་འཆད་པ་ལ། དེ་ལྟར་ལེགས་པར་བསྔོས་པའི་དངོས་པོ་
མངོན་པར་སྤེལ་བར་བྱ་བ་ཡིན་ པས་ གསུམ་པ་རྗེས་སུ་ཡི་རང་བ་ཡིད་ལ་བྱེད་པ་ཞེས་བྱ་བ། ཞེས་
གསུངས།
619



གཉིས་པ་ནི། མདོ་དེའི་དོན་བཤད་པ་ལ། ཐབས་དང་ མི་དམིགས་པ་དག་གིས། །ཞེས་སོགས་
གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། རབ་ཏུ་དགའ་བའི་སེམས་ཀྱིས་ཀུན་རྫོབ་
ཏུ་ཐབས་ཀྱི་དགེ་བའི་རྩ་བ་རྣམས་དམིགས་ནས་དོན་དམ་པར་མི་དམིགས་པ་ཉིད་ཀྱིས་རྗེས་སུ་ཡི་རང་་་་་་
བར་བྱ་བ་དག་ཡིན་ནོ། །ཞེས་གསུངས། །
གསུམ་པ་མཇུག་བསྡུ་བ་སྟོན་པ་ལ། དེ་ལ་བསྡུས་པའི་དོན་ནི་མོས་པ་ཡིད་ལ་བྱེད་པས་ནི་འབྱུང་
ཁུངས་དག་ནས་གསེར་གྱི་གར་བུ་བཞིན་དུ་བསོད་ནམས་མངོན་པར་འདུ་བྱེད་དོ། །བསྡོ་བ་ཡིད་ལ་
བྱེད་ པས་ནི། དེ་གསེར་མགར་གྱི་ རྒྱུན་བཞིན་དུ་ཡང་དག་པར་རྫོགས་པའི་བྱང་ཆུབ་ཀྱི་ཡན་ལག་ཏུ་བྱེད་
དོ། །རྗེས་སུ་ཡི་རང་བ་ཡིད་ལ་བྱེད་པས་ནི་རང་དང་གཞན་གྱི་བསོད་ནམས་བྱས་པ་མཉམ་པ་ཉིད་
འཐོབ་བོ་ཞེས་བྱ་བ་འདི་ཡིན་ནོ་ཞེས་གསུངས།
ཁ་ཅིག རང་ གཞན་གྱི་དགེ་རྩ་ལ་དགའ་བ་སྒོམ་པའི་ཟག་པ་དང་བཅས་པའི་ཐེག་ཆེན་གྱི་རྗེས་ལ་
མངོན་རྟོགས་དེ། རྗེས་སུ་ཡི་རང་སྒོམ་ལམ་གྱི་མཚན་ཉིད་ཟེར་བ་མི་འཐད་དེ། རང་གི་དགེ་རྩ་ལ་
དགའ་བ་སྒོམ་པའི་རྗེས་སུ་ཡི་རང་སྒོམ་ལམ་དང་། ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་
རྗེས་སུ་ཡི་རང་སྒོམ་ལམ་རྣམས་ཀྱིས་མ་ངེས་པའི་ཕྱིར། །
ཁ་ཅིག རང་གཞན་གྱི་དགེ་རྩ་ལ་དགའ་བ་སྒོམ་པས་རབ་ཏུ་ཕྱེ་བའི་ཟག་པ་དང་བཅས་པའི་ཐེག་
ཆེན་གྱི་ རྗེས་ལ་མངོན་རྟོགས། རྗེས་སུ་ཡི་རང་སྒོམ་ལམ་གྱི་མཚན་ཉིད་ཟེར་བ་དང་། ཐེག་ཆེན་གྱི་ཟག་
བཅས་སྒོམ་ལམ་ཡིན་ན། ཐེག་ཆེན་གྱི་ཟག་བཅས་སྒོམ་ལམ་གསུམ་ག་ཡིན་པས་ཁྱབ་ཟེར་བ་ནང་འགལ་
ཏེ། གང་ཟག་གི་བདག་མེད་དོན་སྤྱིའི་ཚུལ་གྱིས་རྟོགས་པའི་ཐེག་ཆེན་གྱི་ སྒོམ་ལམ་ཆོས་ཅན། དེ་གསུམ་
ག་ཡིན་པར་ཐལ། རྟགས་དེའི་ཕྱིར། འདོད་ན། དེ་ཆོས་ཅན། མཚན་ཉིད་དེར་ཐལ། རྗེས་སུ་ཡི་
རང་སྒོམ་ལམ་ཡིན་ པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་ཡུལ་དུ་གྱུར་པའི་དགེ་བ་ཡོད་པར་
ཐལ། འདོད་པའི་ཕྱིར། གཞན་ཡང༌། དེ་གསུམ་པོ་ལ་བྱེད་ ལས་མི་འདྲ་བའི་ཁྱད་པར་མེད་པར་
ཐལ། དེ་གསུམ་ཡིན་ཁྱབ་མཉམ་ཡིན་ པའི་ཕྱིར། ཐེག་ཆེན་གྱི་ཟག་བཅས་སྒོམ་ལམ་ཡིན་ན། དེ་
གསུམ་ག་ཡིན་དགོས་པའི་ཕྱིར། །
རང་ལུགས་ནི། རང་གཞན་གང་རུང་གི་དགེ་རྩ་ལ་དགའ་བ་སྒོམ་པའི་སྒྲ་དོན་འདྲེས་རུང་དུ་
འཛིན་པའི་རྟོག་པ་དང་བཅས་པའི་ཐེག་ཆེན་གྱི་ རྗེས་ལ་མངོན་རྟོགས། ་ རྗེས་སུ་ཡི་རང་སྒོམ་ལམ་གྱི་
620



མཚན་ཉིད། དབྱེ་ན་གཉིས་སུ་ཡོད། ས་མཚམས་ས་དང་པོ་ནས་རྒྱུན་མཐའི་བར་དུ་ཡོད། གཞུང་
དོན་ནི། ས་གཉིས་པ་པའི་རྒྱུད་ཀྱི་རང་ གཞན་གྱི་དགེ་རྩ་ལ་དགའ་བ་སྒོམ་པའི་ཡེ་ཤེས་ཆོས་ཅན། རྗེས་
སུ་ཡི་རང་སྒོམ་ལམ་ཡིན་ཏེ། རང་གཞན་གྱི་དགེ་རྩ་ལ་དགའ་བ་སྒོམ་པའི་སྒྲ་དོན་འདྲེས་རུང་དུ་འཛིན་
པའི་རྟོག་པ་དང་བཅས་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར། །
བཅུ་པ། སྒྲུབ་པ་སྒོམ་ལམ་བཤད་པ།
གཉིས་པ་ཟག་མེད་སྒོམ་ལམ་ལ་ཐུན་མོང་བའི་མཚམས་སྦྱར་བ་དང༌། སོ་སོའི་ངོ་བོ་བཤད་པའོ།།
དང་པོ་ནི། ཟག་བཅས་སྒོམ་ལམ་གྱི་འོག་ཏུ་ཟག་མེད་སྒོམ་ལམ་འཆད་པའི་རྒྱུ་མཚན་ཡོད་དེ། ཟག་
བཅས་སྒོམ་ལམ་གྱིས་ཚོགས་གཉིས་བསགས་པ་ལས་སྒྲིབ་གཉིས་འཇོམས་པར་ནུས་པའི་ཟག་མེད་སྒོམ་་་་་
ལམ་འབྱུང་བའི་རྒྱུ་མཚན་གྱིས་དེ་ལྟར་བཤད་པའི་ཕྱིར་དང༌། དམན་མཆོག་གི་རིམ་པའི་དབང་དུ་
བྱས་ནས་ ཀྱང་དེ་ལྟར་བཤད་པའི་ཕྱིར། ཟག་མེད་སྒོམ་ལམ་དེ་ལ་ཡང་གཉིས་སུ་ཡོད་དེ། སྒྲུབ་པ་སྒོམ་
ལམ་དང་། རྣམ་དག་སྒོམ་ལམ་གཉིས་སུ་ཡོད་པའི་ཕྱིར། ཞེས་འཆད་པ་ལ། ཟག་པ་དང་བཅས་པའི་
འོག་ཏུ་ཟག་པ་མེད་པའི་སྒོམ་པའི་ལམ་སྟེ། དེ་ཡང་རྣམ་ པ་ གཉིས་སོ། །ཞེས་གསུངས།
ཁ་ཅིག ཐེག་ཆེན་གྱི་ཟག་མེད་ སྒོམ་ལམ་གང་ཞིག གཞན་དབང་སྒྱུ་མ་ལྟ་བུ་དངོས་ཡུལ་དུ་བྱེད་
པའི་རྗེས་ཐོབ་དག་པ་འཇིག་རྟེན་པའི་ཡེ་ཤེས་སུ་དམིགས་པ། སྒྲུབ་པ་སྒོམ་ལམ་གྱི་མཚན་ཉིད།
དེ་གང་ཞིག་ཆོས་ཉིད་ཡོངས་གྲུབ་ནམ་མཁའ་ལྟ་བུ་དངོས་ཡུལ་དུ་བྱེད་པའི་མཉམ་གཞག་ཡེ་ཤེས་སུ་
དམིགས་པ། རྣམ་དག་སྒོམ་ལམ་གྱི་མཚན་ཉིད། ཟེར་བ་མི་འཐད་དེ། གང་ཟག་གི་བདག་མེད་
མངོན་སུམ་དུ་རྟོགས་པའི་ཐེག་ཆེན་གྱི་སྒོམ་ལམ་དེ་གཉིས་གང་རུང་ཡིན་པའི་ཕྱིར་ཏེ། དེ་ཐེག་ཆེན་གྱི་
ཟག་མེད་སྒོམ་ལམ་ཡིན་པའི་ཕྱིར་དང་། ས་གཉིས་པའི་ བར་ཆད་མེད་ལམ་དེ་སྒྲུབ་པ་སྒོམ་ལམ་ཡིན་
པའི་ཕྱིར། ཁ་ཅིག བདག་མེད་ཀྱི་ངོ་བོར་གྱུར་པའི་ཐེག་ཆེན་གྱི་ རྗེས་ལ་མངོན་རྟོགས། སྒྲུབ་པ་སྒོམ་
ལམ་གྱི་མཚན་ཉིད་དང༌། རྣམ་ གྲོལ་ལམ་གྱི་ངོ་བོར་གྱུར་པའི་དེ། རྣམ་དག་སྒོམ་ལམ་གྱི་མཚན་ཉིད་
ཟེར་ན་མི་འཐད་དེ། གང་ཟག་གི་བདག་མེད་མངོན་སུམ་དུ་རྟོགས་པའི་ཐེག་ཆེན་གྱི་སྒོམ་ལམ་དེ་གཉིས་
621
-



གང་རུང་ཡིན་པའི་ཕྱིར།
ཁ་ཅིག ཐེག་ཆེན་གྱི་ཟག་མེད་སྒོམ་ལམ་གང་ཞིག རྟོགས་པ་མཐར་ཐུག་གི་ལག་རྗེས་འཇོག་
བྱེད་ཀྱི་རྟོགས་རིགས་སུ་གནས་པ། སྒྲུབ་པ་སྒོམ་ལམ་གྱི་མཚན་ཉིད། དེ་གང་ཞིག སྤངས་པ་མཐར་
ཐུག་གི་ལག་རྗེས་འཇོག་བྱེད་ཀྱི་རྟོགས་རིགས་སུ་གནས་པ། རྣམ་དག་སྒོམ་ལམ་གྱི་མཚན་ཉིད་ཟེར་བ་
མི་འཐད་དེ། གང་ཟག་གི་བདག་མེད་རྟོགས་པའི་ཐེག་ཆེན་སྒོམ་ལམ་དེ་དེ་གཉིས་གང་རུང་གང་ཞིག
མཚན་ཉིད་དེ་གཉིས་གང་རུང་ཡིན་ན། ཐེག་ཆེན་གྱི་རྟོགས་རིགས་སུ་གནས་པས་ཁྱབ་པའི་ཕྱིར།
ཁ་ཅིག ཐ་སྙད་དཔྱོད་བྱེད་ཀྱི་རྟོགས་རིགས་སུ་གནས་པའི་ཐེག་ཆེན་གྱི་ཟག་མེད་རྗེས་ལ་མངོན་
རྟོགས། སྒྲུབ་པ་སྒོམ་ལམ་གྱི་མཚན་ཉིད་དང༌། མཐར་ཐུག་དཔྱོད་བྱེད་ཀྱི་རྟོགས་རིགས་སུ་གནས་
པའི་དེ། ཅིག་ཤོས་ཀྱི་མཚན་ཉིད་ཟེར་བ་མི་འཐད་དེ། ས་གཉིས་པའི་ བར་ཆད་མེད་ལམ་དེ་སྒྲུབ་
པ་སྒོམ་ལམ་ཡིན་ པའི་ ཕྱིར་ཏེ། གཟུགས་ལ་སོགས་པ་ཕྱིན་ཅི་མ་ལོག་པར་མཐོང་བ་ནི་ངོ་བོ་ཉིད་དོ། །
ཞེས་གསུངས་པའི་ཕྱིར་དང་། རྣམ་དག་སྒོམ་ལམ་དང་སྒྲུབ་པ་སྒོམ་ལམ་གཉིས་ཡིན་ཁྱབ་མཉམ་ཡིན་
པའི་ཕྱིར།
ཁ་ཅིག རང་ཡུལ་དུ་གྱུར་པའི་ཀུན་རྫོབ་བདེན་པའི་རྣམ་པ་ཤར་རང་ཡུལ་དུ་གྱུར་པའི་དོན་དམ་
བདེན་པའི་རྣམ་པ་མ་ཤར་བའི་ཐེག་ཆེན་གྱི་རྗེས་ལ་མངོན་རྟོགས། སྒྲུབ་པ་སྒོམ་ལམ་གྱི་མཚན་ཉིད་
དང༌། དེ་ལས་ཟློག་པ་ཅིག་ཤོས་ཀྱི་མཚན་ཉིད་ཟེར་བ་ཡང་སྔ་མས་ཁེགས་སོ། །གཞན་ཡང་། སྤོང་
བའི་སྒྲུབ་པ་དང་གཉེན་པོའི་སྒྲུབ་པ་གཉིས་འགལ་བར་ཐལ། སྒྲུབ་པ་སྒོམ་ལམ་དང་རྣམ་དག་སྒོམ་
ལམ་གཉིས་འགལ་བའི་ཕྱིར། འདོད་མི་ནུས་ཏེ། ཐེག་ཆེན་གྱི་མཐོང་ལམ་བར་ཆད་མེད་ལམ་དེ་དེ་
གཉིས་ཀ་ཡིན་པའི་ཕྱིར། ཁོ་ན་རེ། དེ་གཉིས་འགལ་བར་ཐལ། དང་པོ་དེ་ཡིན་ན། རྗེས་ཐོབ་
ཡེ་ཤེས་ཡིན་དགོས། གཉིས་པ་དེ་ཡིན་ན། མཉམ་གཞག་ཡེ་ཤེས་ཡིན་དགོས་པའི་ཕྱིར། དང་པོ་གྲུབ་
སྟེ། རྒྱུད་བླ་མ་ལས། རྣམ་པ་ཀུན་གྱི་མཆོག་ལྡན་པ། །སངས་རྒྱས་སྐུ་ནི་ངེས་ཐོབ་པ། །དེ་ནི་
རྗེས་ལས་ཐོབ་པ་ཡི། །ཡེ་ཤེས་འབྲས་བུ་ཡིན་པར་འདོད། །ཅེས་དང༌། མདོ་སྡེའི་རྒྱན་ལས།
ཐུབ་པས་ གསུངས་པའི་དམ་ཆོས་ལེགས་བཞག་པ། །རྩ་བ་ཆོས་ཀྱི་དབྱིངས་ལ་བློ་གྲོས་བཞག །དྲན་
སྐུ་རྟོགས་པ་ཙམ་རིག་རྟེན་པ་དག །མྱུར་དུ་ཡོན་ཏན་རྟོགས་པའི་ཕ་རོལ་འགྲོ། །ཞེས་གསུངས་པའི་
ཕྱིར། གཉིས་པ་གྲུབ་སྟེ། རྒྱུད་བླ་མར། ཆུ་མཚོ་སོགས་བཞིན་འདོད་ཆགས་སོགས། །གློ་བུར་
ཉོན་མོངས་དག་པ་ནི། །མདོར་ན་མི་རྟོག་ཡེ་ཤེས་ཀྱི། །ལས་ཀྱི་འབྲས་བུ་ཡིན་པར་འདོད། །ཅེས་
622



དང༌། མདོ་སྡེའི་རྒྱུན་ལས། བློ་དང་ལྡན་པས་མི་རྟོག་ཡེ་ཤེས་ནི། །རྟག་ཏུ་ཀུན་ལས་མཉམ་པར་
སོང་བ་ཡི། །དེ་ལ་བརྟེན་པའི་ཉེས་པའི་ཚང་ཚིང་དག །དུག་སྨན་ཆེན་པོས་དུག་བཞིན་སེལ་བར་
མཛད། །ཅེས་གསུངས། ཞེས་ཟེར་ན་མ་ཁྱབ་སྟེ། ལུང་དང་པོ་གཉིས་ནི་རྗེས་ཐོབ་ཀྱི་སྒྲུབ་པ་སྒོམ་
ལ མ་རྟོགས་པ་མཐར་ཐུག་གི་ལག་རྗེས་འཇོག་བྱེད་དང་། ཕྱི་མ་གཉིས་ནི་མཉམ་གཞག་གི་རྣམ་དག་
སྒོམ་ལམ་སྤངས་པ་མཐར་ཐུག་གི་ལག་རྗེས་འཇོག་བྱེད་དུ་བསྟན་པ་ཙམ་ཡིན་པའི་ཕྱིར། ཁོ་ན་རེ། དེ་
ག ཉིས་འགལ་བར་ཐལ། གཙོ་བོར་རྟོགས་པ་མཐར་ཐུག་གི་ལག་རྗེས་འཇོག་བྱེད་ཀྱི་རྟོགས་རིགས་དང༌།
གཙོ་བོར་སྤངས་པ་མཐར་ཐུག་གི་ལག་རྗེས་འཇོག་བྱེད་ཀྱི་རྟོགས་རིགས་གཉིས་འགལ་བའི་ཕྱིར་ཏེ། དང་
པོ་དེ་ཡིན་ན། ཤེས་བྱ་ཇི་སྙེད་པ་ལ་དམིགས་པའི་རྟོགས་རིགས་ཡིན་དགོས། གཉིས་པ་དེ་ཡིན་ན།
ཤེས་བྱ་ཇི་ལྟ་བ་ལ་དམིགས་པའི་རྟོགས་རིགས་ཡིན་དགོས་པའི་ཕྱིར་ཟེར་ན། ས་གཉིས་པའི་ བར་ཆད་
མེད་ལམ་ཆོས་ཅན། གཙོ་བོར་རྟོགས་པ་མཐར་ཐུག་གི་ལག་རྗེས་འཇོག་བྱེད་ཀྱི་རྟོགས་རིགས་སུ་མི་
གནས་པར་ ཐལ། གཙོ་བོར་ཅིག་ཤོས་སུ་གནས་པའི་ཕྱིར། ཁྱབ་པ་ཁས། དེར་ཐལ། གཙོ་བོར་
མི་གནས་པའི་མྱ་ངན་ལས་འདས་པ་ཐོབ་བྱེད་ཀྱི་རྟོགས་རིགས་སུ་གནས་པའི་ཕྱིར་ཏེ། ཐེག་ཆེན་གྱི་
རྟོགས་རིགས་སུ་གནས་པའི་མཁྱེན་པ་ཡིན་པའི་ཕྱིར། རྩ་བར་འདོད་མི་ནུས་ཏེ། གཙོ་བོར་ཐམས་
ཅད་མཁྱེན་པ་ཐོབ་བྱེད་ཀྱི་རྟོ གས་རིགས་སུ་གནས་པའི་ཕྱིར་ཏེ། ཐེག་ཆེན་གྱི་རྟོ གས་རིགས་སུ་གནས་
པའི་མཁྱེན་པ་ཡིན་པའི་ཕྱིར། །
དེས་ན་རང་ལུགས་ནི། ཟག་མེད་ཀྱི་ཐེག་ཆེན་གྱི་རྗེས་ལ་མངོན་རྟོགས་གང་ཞིག རང་གི་ཐོབ་
བྱར་གྱུར་པའི་རྟོགས་པ་མཐར་ཐུག་གི་ལག་རྗེས་འཇོག་བྱེད་དེ། སྒྲུབ་པ་སྒོམ་ལམ་གྱི་མཚན་ཉིད། དབྱེ་
ན་ལྔར་ཡོད། དེ་གང་ཞིག རང་གི་ཐོབ་བྱར་གྱུར་པའི་སྤངས་པ་མཐར་ཐུག་གི་ལག་རྗེས་འཇོག་བྱེད་
དེ། རྣམ་དག་སྒོམ་ལམ་གྱི་མཚན་ཉིད། དབྱེ་ན་དགུ་ཡོད། དེ་གཉིས་དོན་གཅིག་སྟེ། ལེགས་
བ ཤད་གསེར་ཕྲེང་ལས། དེས་ན་མཉམ་གཞག་ཟག་མེད་གཅིག་ཉིད་ཡུལ་ཐོབ་ཚུལ་གྱི་སྒོ་ནས་ཐོབ་བྱ་
འགྲུབ་པར་བྱེད་པ་དང༌། སྤང་བྱ་འཇོམས་ཚུལ་གྱི་སྒོ་ནས་དྲི་མ་སེལ་བར་བྱེད་པ་གཉིས་ཀྱི་ལྡོག་ཆ་
ནས་བསྟན་པས་འདི་གཉིས་དངོས་པོ་ཐ་དད་པར་མི་བསམ་མོ། །ཞེས་གསུངས་པའི་ཕྱིར་དང་། དེས་
ན་གཉིས་ཀ་ལ་ཡང་བར་ཆད་མེད་ལམ་དང་རྣམ་གྲོལ་ལམ་གཉིས་ཡོད་དོ། །ཞེས་གསུངས་པའི་ཕྱིར།
ས་མཚམས་ས་དང་པོ་ནས་བཅུ་པའི་བར་དུ་ཡོད། ཟག་མེད་སྒོམ་ལམ་ཞེས་པའི་ཟག་མེད་དེ་སྒྲ་དོན་
འདྲེས་རུང་དུ་འཛིན་པའི་རྟོག་པ་དང་བྲལ་བའི་ཐེག་ཆེན་གྱི་སྒོམ་ལམ་ལ་བྱེད་པ་ཡིན་ཏེ། དེ་དང་བཅས་
63



ལམ་;
པའི་ཐེག་ཆེན་གྱི་སྒོམ་ལམ་ལ་ཟག་བཅས་སྒོམ་ལམ་དུ་སྔར་བཤད་པ་ལྟར་ཡིན་པའི་ཕྱིར། སྤྱིར་ཟག་
བཅས་ལ་དུ་མ་ཡོད་དེ། མཛོད་ལས། ལམ་མ་གཏོ གས་པའི་འདུས་བྱས་རྣམས། ཟག་བཅས།
ཞེས་ལམ་བདེན་མ་ཡིན་པའི་འདུས་བྱས་ཐམས་ཅད་ལ་ཟག་བཅས་སུ་བཤད་པ་དང༌། རྩ་བའི་འགྲེལ་
པ་ཚིག་གསལ་ལས། མ་རིག་པའི་བག་ཆགས་ཀྱིས་བསླད་པའི་ཤེས་པ་ལ་ཟག་བཅས་སུ་བཤད་པ་དང་།
ཀུན་བཏུས་ལས། ཟག་པ་དེའི་བདག་ཉིད་དང༌། ཟག་པ་དང་འབྲེལ་བ་དང༌། ཟག་པས་བཅིངས་
པ་དང་། ཟག་པའི་རྗེས་སུ་འབྲེལ་བ་དང༌། ཟག་པའི་ རྗེས་སུ་མཐུན་པ་དང༌། ཟག་པའི་རྒྱུ་ལས་
བྱུང་བའི་ཕྱིར་ཟག་པ་དང་བཅས་པར་བལྟའོ། །ཞེས་ཟག་པའི་སྒོ་དྲུག་པོ་གང་རུང་དང་འབྲེལ་བ་ལ་
ཟག་བཅས་སུ་འཇོག་པར་བཤད་པ་དང༌། མཛོད་འགྲེལ་ལས། དམིགས་པ་དང་མཚུངས་ལྡན་
གང་རུང་གི་སྒོ་ནས་ཟག་པ་རྒྱས་སུ་རུང་བ་ལ་ཟག་བཅས་སུ་བཤད་པ་དུ་མ་ཡོད་པའི་ ཕྱིར། །
གཉིས་པ་སོ་སོའི་དོན་བཤད་པ་ལ། སྒྲུབ་པ་སྒོམ་ལམ་བཤད་པ་དང༌། རྣམ་དག་སྒོམ་ལམ་
བཤད་པ་གཉིས་ལས། དང་པོ་ལ་མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་
ལས། དང་པོ་ནི། གོང་དུ་མི་དམིགས་པར་རྟོགས་པའི་ཤེར་ཕྱིན་གྱི་དགེ་བ་བསྔོ་བ་དང་རྗེས་སུ་ཡི་
རང་ བར་ གསུངས་པ་ལས་འཕྲོས་ནས། དེ་ནས་ཚེ་དང་ལྡན་པ་ཤཱ་རིའི་བུས་བཅོམ་ལྡན་འདས་ལ་འདི་
སྐད་ཅེས་གསོལ་ཏོ། །བཅོམ་ལྡན་འདས་ཤེར་ཕྱིར་ནི་སྣང་བར་བགྱིད་པའོ། །བཅོམ་ལྡན་འདས་
ཤེར་ཕྱིན་ནི་ཕྱག་བགྱི་བར་འོས་པ་སྟེ། བཅོམ་ལྡན་འདས་ཤེར་ཕྱིན་ལ་བདག་ཕྱག་འཚལ་ལོ་ཞེས་སོགས་
གསུངས།
གཉིས་པ་ལ་མཚམས་སྦྱར་བ་དང་། རྩ་བ་དང༌། འགྲེལ་པ་གསུམ་ལས། དང་པོ་ནི། དང་
པོར་བ ཤད་པའི་རིམ་པས་ཡོན་ཏན་མངོན་པར་སྒྲུབ་པའི་མཚན་ཉིད་ཅན་གྱི་ སྒྲུབ་པ་སྒོམ་ལམ་འཆད་དེ། །
ཐེག་ཆེན་གྱི་ཟག་མེད་སྒོམ་ལམ་དེ་ལ་སྒྲུབ་པ་སྒོམ་ལམ་དང༌། རྣམ་དག་སྒོམ་ལམ་གཉིས་སུ་ཡོད་པ་
དེའི་ཕྱིར། ཞེས་མཚམས་སྦྱོར་བ་ལ། དེའི་ཕྱིར་དང་པོར་མངོན་པར་སྒྲུབ་པའི་མཚན་ཉིད་ཀྱི་སྒོམ་
པའི་ལམ་ཞེས་གསུངས།
གཉིས་པ་ནི། མདོ་དེའི་དོན་འཆད་པའི་སྒོ་ནས་སྒྲུབ་པ་སྒོམ་ལམ་ལྔ་འཆད་པ་ལ། དེ་ཡི་ངོ་བོ་
ཉིད་མཆོག་ཉིད། །ཅེས་སོགས་གསུངས།
གསུམ་པ་དེ་ཉིད་ཚིག་དོན་གྱི་སྒོ་ནས་འཆད་པ་ལ། གཟུགས་ལ་སོགས་པ། ཞེས་སོགས་གསུངས།
མདོ་རྩ་འགྲེལ་འདི་དག་གི་དོན་བསྡུ་ན། གང་གིས་སྒྲུབ་པར་བྱེད་པའི་ རང་བཞིན་དང༌། གང་བསྒྲུབ་
624



4•
པར་བྱ་བ་ལ་ལྟོས་པའི་ནུས་པ་གཉིས་ལས། དང་པོ་ལ་ཡང་། ངོ་བོ་དབང་བཙན་པར་བྱས་པ་སྒྲུབ་པ་
སྒོམ་ལམ་དེའི་ངོ་བོ་ཉིད་དང་། འབྲས་བུ་དབང་བཙན་པར་བྱས་པ་སྒྲུབ་པ་སྒོམ་ལམ་གྱི་མཆོག་ཉིད་
དང༌། བྱེད་ལས་དབང་བཙན་པར་བྱས་པ་སྒོམ་ལམ་དེ་ཡིས་ཆོས་རྣམས་ཀུན་ལ་མངོན་པར་འདུ་མི་
བྱེད་པ་དང་གསུམ་ལས། དང་པོ་དེ་སྟོན་པ་ལ། མདོ་ལས། དེ་ནས་ཚེ་དང་ལྡན་པ་ཤཱ་རིའི་བུས།
ཞེས་པ་ནས། བཅོམ་ལྡན་འདས་ཤེར་ཕྱིན་ནི་དངོས་པོ་མ་མཆིས་པའི་ངོ་བོ་ཉིད་སྟོང་པ་ཉིད་ཆོས་ཐམས་
ཅད་ངོ་བོ་ཉིད་ཀྱིས་ཡང་དག་པར་སྟོན་པར་བགྱིད་པའོ། །ཞེས་པའི་ བར་ གསུངས། དེའི་དོན་བཤད་
པ་ལ། དེ་ཡི་ངོ་བོ་ཉིད། ཅེས་དང༌། གཟུགས་ལ་སོགས་པ་ཕྱིན་ཅི་མ་ལོག་པར་མཐོང་བ་ནི་ངོ་བོ་
ཉིད་དོ། །ཞེས་གསུངས།
གཉིས་པ་དེ་སྟོན་པ་ལ། བཅོམ་ལྡན་འདས་ཤེར་ཕྱིན་ལ་ཇི་ལྟར་གནས་པར་བགྱི། བཅོམ་ལྡན་
འདས་ཀྱིས་བཀའ་སྩལ་པ། ཤཱ་རིའི་བུ་སྟོན་པ་ལ་ཇི་ལྟ་བ་དེ་བཞིན་དུ་ཤེར་ཕྱིན་ལ་གནས་པར་བགྱིའོ།།
ཞེས་པ་ནས། མི་མཉམ་པ་མེད་པ་ཞེས་བྱའོ། །མི་མཉམ་པ་དང་མཉམ་པ་ཞེས་བྱའོ། །ཞེས་
གསུངས། དེའི་དོན་འཆད་པ་ལ། མཆོག་ཉིད། ཅེས་དང༌། གཞན་གྱིས་སངས་རྒྱས་ཉིད་མི་
འཐོབ་པ་ནི་མཆོག་ཉིད་དོ། །ཞེས་གསུངས།
་ གསུམ་ པ་དེ་སྟོན་པ་ལ། དེ་ནས་ཚེ་དང་ལྡན་པ་ཤཱ་རིའི་བུས་བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་ཤེར་ཕྱིན་དེ་ཇི་ལྟར་མངོན་པར་བསྒྲུབ་པར་བགྱི། བཅོམ་ལྡན་འདས་
ཀྱིས་བཀའ་སྩལ་པ། ཤཱ་རིའི་བུ་གཟུགས་མངོན་པར་བསྒྲུབ་པ་མེད་པའི་ཕྱིར་ཤེར་ཕྱིན་མངོན་པར་
བསྒྲུབ་པར་བྱའོ། །ཞེས་པ་ནས། འཇིག་པ་མེད་པས་ཤེར་ཕྱིན་མངོན་པར་བསྒྲུབ་པར་བྱའོ། །ཞེས་
གསུངས། དེའི་དོན་འཆད་པ་ལ། ཀུན་ལ་མངོན་པར་འདུ་མི་བྱེད། །ཅེས་དང༌། ཆོས་ཐམས་
ཅད་ཀྱི་ཁྱད་པར་སྐྱེ་བ་མེད་པར་རྟོགས་པར་སྦྱོར་བ་ནི་ཀུན་ལ་མངོན་པར་འདུ་མི་བྱེད་པའོ། །ཞེས་
གསུངས།
གཉིས་པ་གང་བསྒྲུབ་པར་བྱ་བ་ལ་ལྟོས་པའི་ནུས་པ་ལ་གནས་སྐབས་ཀྱི་ཡོན་ཏན་དབང་བཙན་པར་ ་
བྱས་པ་ཆོས་ཐམས་ཅད་དམིགས་པ་མེད་པའི་མངོན་པར་རྟོ གས་པ་ལ་གཏོད་པར་བྱེད་པ་དང༌། མཐར་
ཐུག་གི་ཡོན་ཏན་དབང་བཙན་པར་བྱས་པ་དོན་ཆེན་ པོ་ཉིད་དུ་བྱེད་པ་དང་གཉིས་ལས། དང་པོ་དེ་
སྟོན་པ་ལ། ཤཱ་རིའི་བུས་གསོལ་བ། བཅོམ་ལྡན་འདས་དེ་ལྟར་མངོན་པར་བསྒྲུབ་པའི་ཤེར་ཕྱིན་ཆོས་
གང་ཞིག་གཏོད་པར་བགྱི། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་དེ་ལྟར་མངོན་པར་
625



བསྒྲུབ་པའི་ཤེར་ཕྱིན་ནི་ཆོས་གང་ཡང་གཏོད་པར་མི་བྱེད་དོ། །ནམ་ཆོས་གང་ཡང་གཏོད་པར་མི་
བྱེད་པ་དེའི་ཚེ་ཤེར་ཕྱིན་གྱི་གྲངས་སུ་འགྲོའོ། །ཞེས་པ་ནས། རྣམ་མཁྱེན་གྱི་བར་ལ་ཡིད་ཆེས་པ་མ་
ཡིན་ནོ། །ཞེས་གསུངས། དེའི་དོན་འཆད་པ་ལ། ཆོས་རྣམས་དམིགས་སུ་མེད་པར་ནི། གཏོད་
པར་བྱེད་པ། ཞེས་གསུངས། དེའི་དོན་འཆད་པ་ལ། དེ་ལྟ་བུའི་ངོ་བོ་ཉིད་ལ་སོགས་པ་དང་ལྡན་
པའི་ལམ་ཆོས་རྣམས་མི་དམིགས་པ་ཉིད་དུ་རྣལ་འབྱོར་པའི་རྒྱུད་ལ་སྐྱེད་པ་ནི་གཏོད་པར་བྱེད་པའོ། །
ཞེས་གསུངས།
གཉིས་པ་དེ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་འདི་ལྟ་སྟེ་ཤེར་ཕྱིན་
འདི་ནི་ཕ་རོལ་ཏུ་ཕྱིན་པ་ཆེན་མོའོ། །ཞེས་པ་ནས། བཅོམ་ལྡན་འདས་རྣམ་གྲངས་དེས་ན་འདི་ལྟ་
སྟེ་ཤེར་ཕྱིན་འདི་ནི་བྱང་ཆེན་རྣམས་ཀྱི་ཕ་རོལ་ཏུ་ཕྱིན་པ་ཆེན་མོའོ། །ཞེས་པའི་བར་གསུངས། དེའི་
དོན་འཆད་པ་ལ། དོན་ཆེན་ཉིད། ཅེས་དང༌། དོན་ཆེན་པོ་སངས་རྒྱས་ཉིད་དུ་བྱེད་པའི་ཕྱིར་
དོན་ཆེན་པོ་ཉིད་དོ། །ཞེས་གསུགས།
གཞུང་དོན་ནི། སྒྲུབ་པ་སྒོམ་ལམ་ཆོས་ཅན། ཁྱད་ཆོས་ལྔ་དང་ལྡན་ཏེ། ངོ་བོའི་ཁྱད་པར། འབྲས་
བུའི་ཁྱད་པར། བྱེད་ལས་དང་འབྲེལ་བའི་ཁྱད་པར། གནས་སྐབས་ཀྱི་ཡོན་ཏན་དང་འབྲེལ་བའི་
ཁྱད་པར། མཐར་ཐུག་གི་ཡོན་ཏན་ དང་འབྲེལ་བའི་ཁྱད་པར་རྣམས་དང་ལྡན་པའི་ཕྱིར། དེ་ཆོས་
ཅན། ངོ་བོའི་ཁྱད་པར་དང་ལྡན་ཏེ། གཟུགས་སོགས་ཀྱི་ཆོས་ཐམས་ཅད་ལ་ཕྱིན་ཅི་མ་ལོག་པར་བདེན་
པའི་སྒྲོས་པ་ཐམས་ཅད་དང་བྲལ་བར་མངོན་སུམ་དུ་མཐོང་བའི་ཁྱད་པར་དང་ལྡན་པའི་ཕྱིར། དེ་ཆོས་
ཅན༑ འབྲས་བུའི་ཁྱད་པར་དང་ལྡན་ཏེ། ཁྱོད་ཀྱིས་མ་ཟིན་པར་སྦྱིན་སོགས་གཞན་ཟག་བཅས་
ཀྱིས་སངས་རྒྱས་མི་འཐོབ་པའི་ཕྱིར། དེ་ཆོས་ཅན། བྱེད་ལས་དང་འབྲེལ་བའི་ཁྱད་པར་དང་ལྡན་ཏེ།
ཀུན་བྱང་གི་ཆོས་ཐམས་ཅད་ཀྱི་ཁྱད་པར་ལ་སྐྱེ་འཇིག་དང་དམིགས་པ་དོན་དམ་པར་མེད་པར་རྟོགས་ནས་
སྦྱོར་བའམ་སྒྲུབ་པར་བྱེད་པའི་ཕྱིར། དེ་ཆོས་ཅན། གནས་སྐབས་ཀྱི་ཡོན་ཏན་དང་འབྲེལ་བའི་ཁྱད་
པར་ དང་ལྡན་ཏེ། ཁྱད་ཆོས་སྔ་མ་གསུམ་པོ་དེ་དང་ལྡན་པའི་ཡོན་ཏན་གྱིས་ཆོས་ཐམས་ཅད་ལ་མཚན་
མར་མི་དམིགས་པ་ཉིད་དུ་རྣལ་འབྱོར་པ་སྒོམ་ལམ་པའི་རྒྱུད་ལ་སྐྱེད་པར་བྱེད་པའི་ཕྱིར། དེ་ཆོས་ཅན།
མཐར་ཐུག་གི་ཡོན་ཏན་དང་འབྲེལ་བའི་ཁྱད་པར་དང་ལྡན་ཏེ། ཐོབ་བྱའི་དོན་དམ་འབྲས་བུ་ཆེན་པོ་
སངས་རྒྱས་ཐོབ་པ་ཉིད་དུ་བྱེད་པའི་ཕྱིར། །
626



བཅུ་གཅིག་པ།
རྣམ་དག་སྒོམ་ལམ་བཤད་པ།
གཉིས་པ་རྣམ་དག་སྒོམ་ལམ་ལ། ་ རྣམ་དག་གི་རྒྱུ་དང་། རྣམ་དག་དངོས་གཉིས་ལས། དང་
པོ་ལ། མདོ་ལས་ གསུངས་ཚུལ་དང་། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་
ནི། དེ་ནས་ཚེ་དང་ལྡན་པ་ཤཱ་རིའི་བུས་བཅོམ་ལྡན་འདས་ལ་འདི་སྐད་ས་གསོལ་ཏོ། །བྱང་ཆེན་
གང་ཤེར་ཕྱིན་ཟབ་མོ་འདི་ལ་མོས་པར་འགྱུར་བ་དེ་གང་ནས་ཤི་འཕོས་ཏེ་འདིར་མཆིས་པ་ལགས། ཇི་
ཙམ་ནས་རྫོགས་བྱང་དུ་ཞུགས། ཇི་ཙམ་ནས་དེ་བཞིན་གཤེགས་པ་རྣམས་ལ་བསྙེན་བཀུར། ཇི་ཙམ་
ནས་ཕྱིན་དྲུག་ལ་སྤྱོད། ཅེས་སོགས་དྲིས་པའི་ལན་དུ་མདོ་འདི་དག་གསུངས།
གཉིས་པ་ལ། མཚམས་སྦྱར་བ། རྩ་བ། འགྲེལ་པ་གསུམ་ལས། དང་པོ་ནི། སྒྲུབ་པ་སྒོམ་
ལམ་གྱི་འོག་ཏུ་རྣམ་དག་སྒོམ་ལམ་འཆད་པའི་རྒྱུ་མཚན་ཡོད་དེ། དོན་གྱི་རིམ་པའི་དབང་གིས་དེ་ལྟར་
བཤད་པའི་ཕྱིར། འོ་ན་རྣམ་དག་སྒོམ་ལམ་གྱི་སྔོན་དུ་དེའི་མཐུན་རྐྱེན་དང་འགལ་རྐྱེན་སོགས་བཤད་
པའི་རྒྱུ་མཚན་གང་ཞེ་ན་དེའི་རྒྱུ་མཚན་ཡོད་དེ། མཐུན་རྐྱེན་གང་ཞིག་ཡོངས་སུ་བཟུང་བ་དང་། འགལ་
རྐྱེན་གང་ཞིག་ཡོངས་སུ་བོར་བས་འཐོབ་པར་འགྱུར་བའི་རྣམ་དག་སྒོམ་ལམ་འདིའི་སྐྱེ་བའི་རྒྱུ་དང་མི་སྐྱེ་་་
བའི་རྒྱུ་གང་ཞིག་ཡིན་སྙམ་པའི་ཐེ་ཚོམ་བསལ་བ་སྔོན་དུ་བཏང་བའི་སྒོ་ནས་དེ་བསྟན་པར་བྱ་བའི་ཆེད་་་་་
ཡིན་པའི་ཕྱིར། ཞེས་འཆད་པ་ལ། དེའི་འོག་ཏུ་གང་ཞིག་ཡོངས་སུ་བཟུང་བ་དང་བོར་བས་འཐོབ་
པར་འགྱུར་ བ་འདིའི་སྐྱེ་བ་དང་མི་སྐྱེ་བའི་རྒྱུ་གང་ཞིག་ཡིན་སྙམ་པའི་ཐེ་ཚོམ་བསལ་བའི་སྒོ་ནས་གཉིས་པ་་
ཤིན་ཏུ་རྣམ་པར་དག་པའི་མཚན་ཉིད། ཅེས་གསུངས།
གཉིས་པ་ནི། ་ མདོ་དེའི་དོན་འཆད་པ་ལ། སངས་རྒྱས་བསྟེན་དང་སྦྱིན་སོགས་དང༌། །ཞེས་
སོགས་ གསུངས། །
གསུམ་པ་དེ་ཉིད་ཚིག་དོན་གྱི་སྒོ་ནས་འཆད་པ་ལ། སངས་རྒྱས་མཉེས་པར་བྱེད་པ་དང༌། ཞེས་
སོགས་ གསུངས།
མདོ་རྩ་འགྲེལ་འདི་དག་གི་དོན་བསྡུ་ན། སྐྱེ་བའི་རྒྱུ་དང་། མི་སྐྱེ་བའི་རྒྱུ་གཉིས་ལས། དང་པོ་
627



E
ལ་ཡང་། ཕྱིའི་རྐྱེན་སངས་རྒྱུས་ལ་སོགས་པའི་དགེ་བའི་བཤེས་གཉེན་བསྟེན་ཅིང་མཉེས་པར་བྱེད་པ།
ནང་གི་རྐྱེན་སྦྱིན་སོགས་ཕར་ཕྱིན་ཉམས་སུ་ལེན་པ། ཞི་ལྷག་ཟུང་འབྲེལ་གྱི་ཐབས་ལ་མཁས་པ་དང་
གསུམ་ལས།
དང་པོ་དེ་སྟོན་པ་ལ། ཤཱ་རིའི་བུ་བྱང་ཆེན་དེ་ནི་ཕྱོགས་བཅུའི་འཇིག་རྟེན་གྱི་ཁམས་ཀྱི་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཚད་མེད་གྲངས་མེད་ པ་བསྙེན་བཀུར་་་་་་་
ནས་འདིར་འོང་ཞིང་འདིར་སྐྱེ་བ་སྟེ། ཞེས་གསུངས། དེའི་དོན་འཆད་པ་ལ། སངས་རྒྱས་བསྟེན་
དང༌། ཞེས་དང༌། སངས་རྒྱས་མཉེས་པར་བྱེད་པ་དང༌། ཞེས་གསུངས།
གཉིས་པ་དེ་སྟོན་པ་ལ། ཤཱ་རིའི་བུ་བྱང་ཆེན་བསྐལ་པ་བྱེ་བ་ཁྲག་ཁྲིག་བརྒྱ་སྟོང་ཚད་མེད་པ་ནས་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་དང་ཡང་དག་པར་ལྡན་པར་འགྱུར་བ་སྟེ། སེམས་
དང་པོ་བསྐྱེད་པ་ནས་སྦྱིན་པའི་ཕར་ཕྱིན་ལ་སྤྱད། ཅེས་སོགས་གསུངས། དེའི་དོན་འཆད་པ་ལ། སྦྱིན་
སོགས་དང༌། ཞེས་དང༌། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་རྫོགས་པར་བྱེད་པ་དང༌། ཞེས་
གསུངས།
གསུམ་པ་དེ་སྟོན་པ་ལ། དེ་སྐད་ཅེས་བཀའ་སྩལ་པ་དང༌། ཚེ་དང་ལྡན་པ་རབ་འབྱོར་གྱིས་
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་ གང་ཤེར་ཕྱིན་ཟབ་མོ་འདི་
ལ་བརྩོན་པར་བྱེད་པ་དེ་ཡུན་རིང་པོ་ཇི་སྲིད་གཅིག་ནས་སྤྱོད་པ་ལགས། བཅོམ་ལྡན་འདས་ཀྱིས་བཀའ་
སྩལ་པ། རབ་འབྱོར་དེ་ནི་རྣམ་པར་ཕྱེ་ཞིང་ལུང་བསྟན་པར་བྱ་བ་ཡིན་ཏེ། རབ་འབྱོར་བྱང་ཆེན་གང་
སེམས་དང་པོ་བསྐྱེད་པ་ནས་ཉེ་བར་བཟུང་སྟེ་ཤེར་ཕྱིན་ཟབ་མོ་འདི་ལ་དེ་མི་དམིགས་པའི་ཚུལ་གྱིས་་་་་་་་
བརྩོན་པར་བྱེད་པ་དང༌། ཞེས་སོགས་གསུངས། དེའི་དོན་བཤད་པ་ལ། ཐབས་ལ་མཁས་པ་གང་
ཡིན་ པ། །འདི་ལ་མོས་པའི་རྒྱུ་དག་ཡིན། །ཞེས་དང༌། ཞི་གནས་ལ་མཁས་པ་ཞེས་བྱ་བ་ནི་སྐྱེ་བའི་
རྒྱུ་དག་ཡིན་ནོ། །ཞེས་གསུངས། །
གཉིས་པ་ལ་ཡང་། སྔོན་དགེ་བ་མ་བྱས་པས་བདུད་ཀྱིས་གནོད་པ་བྱས་པ་དང༌། ཆོས་ཟབ་མོ་
ལ་མ་མོས་པ་དང༌། བདེན་འཛིན་གྱིས་བཅིངས་པ་དང༌། མི་དགེ་བའི་བཤེས་གཉེན་གྱི་དབང་དུ་སོང་
བ་དང་བཞི་ལས།
ཆོས་ཀྱིས་འཕོངས་པའི་རྒྱུའི་ལས་དེ་སྟོན་པ་ལ། རབ་འབྱོར་གཞན་ཡང་ཐེག་པ་ཆེན་པོའི་རིགས་
ཀྱི་བུའམ་རིགས་ཀྱི་བུ་མོ་གང་གིས་སངས་རྒྱས་བརྒྱ་ཕྲག་མང་པོ་དང་སངས་རྒྱས་སྟོང་ཕྲག་མང་པོ་དང༌།
628



སངས་རྒྱས་བྱེ་བ་ཕྲག་ཁྲི ག་སྟོང་ཕྲག་མང་པོ་མཐོང་བར་འགྱུར་ཏེ། དེ་དག་གི་དྲུང་དུ་དམིགས་པའི་
ཚུལ་གྱིས་སྦྱིན་པ་བྱིན་པར་འགྱུར་བ་དང༌། ཞེས་སོགས་གསུངས་པ་ལས། རབ་འབྱོར་གྱིས་གསོལ་
བ། བཅོམ་ལྡན་འདས་སྐྱེས་བུ་གླེན་པ་གང་ཤེར་ཕྱིན་འདི་སླར་སྤོང་བར་འགྱུར་བ་རྣམ་པ་དུ་ཞིག་གིས་
ཤེར་ཕྱིན་ཟབ་མོ་འདི་སླར་སྤོང་བར་འགྱུར། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་
སྐྱེས་བུ་གླེན་པ་དེ་དག་རྣམ་པ་བཞིས་ཤེར་ཕྱིན་ཕྱིར་སྤོང་བར་འགྱུར། ཞེས་གསུངས་ནས། མི་སྐྱེ་བའི་
རྒྱུ་དང་པོ་དེ་སྟོན་པ་ལ། བཞི་གང་ཞེ་ན་འདི་ལྟ་སྟེ་སྐྱེས་བུ་གླེན་པ་དེ་དག་བདུད་ཀྱིས་བྱིན་གྱིས་བརླབ་
པར་འགྱུར་བ་དང༌། ཞེས་གསུངས། དེའི་དོན་བཤད་པ་ལ། ཆོས་ཀྱིས་འཕོ ངས་པའི་རྒྱུ་དག་ནི། །
བདུད་ཀྱི་ཐིབས་ཀྱིས་ནོན་པ་དང༌། །ཞེས་དང༌། བདུད་ཀྱིས་གནོད་པ་བྱས་པ་དང༌། ཞེས་གསུངས།
གཉིས་པ་དེ་སྟོན་པ་ལ། ཆོས་ཟབ་མོ་ལ་མོས་པ་མེད་པར་འ གྱུར་ཞིང་རབ་ཏུ་དད་པར་མི་འགྱུར་
བ་དང༌། ཞེས་གསུངས། དེའི་དོན་འཆད་པ་ལ། ཟབ་མོའི་ཆོས་ལ་མ་མོས་དང༌། ཞེས་དང༌།
ཆོས་ཟབ་མོ་ལ་མ་མོས་པ་དང་། ཞེས་གསུངས།
གསུམ་པ་དེ་སྟོན་པ་ལ། ཕུང་པོ་ལ་སོགས་པ་མངོན་པར་ཞེན་པར་འགྱུར་བ་དང༌། ཞེས་གསུངས།
དེའི་དོན་འཆད་པ་ལ། ཕུང་པོ་ལ་སོ གས་མངོན་ཞེན་དང་། །ཞེས་དང༌། དངོས་པོར་འཛིན་པ་
དང༌། ཞེས་གསུངས།
བཞི་པ་དེ་སྟོན་པ་ལ། སྡིག་པའི་གྲོགས་པོའི་ལག་ཏུ་སོང་བས་ཞེ་སྡང་གི་སྤྱོད་པ་ཅན་བདག་བསྟོད་
ཅིང་གཞན་སྨོད་པར་འགྱུར་བ་ཡིན་ཏེ། ཞེས་པ་ནས། སྡིག་པའི་གྲོགས་པོ འི་ལག་ཏུ་ལྷུང་བ་བདུད་ཀྱི་
དབང་དུ་གྱུར་པ་ལེ་ལོ་ཅན་བརྩོན་འགྲུས་བ ཏང་བ་དྲན་པ་ཉམས་པ་ཤེས་བ ཞིན་དང་མི་ལྡན་པ་རྣམས་་་་་་
ཀྱིས་མོས་པར་དཀའོ། །ཞེས་གསུངས། དེའི་དོན་འཆད་པ་ལ། སྡིག་པའི་གྲོགས་པོས་ཡོངས་ཟིན་
པའོ། །ཞེས་དང༌། མི་དགེ་བའི་གྲོགས་པོ་དང་འགྲོགས་པ་ཞེས་བྱ་བ་ནི་མི་སྐྱེ་བའི་རྒྱུ་དག་ཡིན་ནོ།།
ཞེས་དསུངས། །
གཞུང་དོན་ནི། རྣམ་དག་སྒོམ་ལམ་ གྱི་མཐུན་རྐྱེན་དེ་ལ་དུ་མར་ཡོད་དེ། ཕྱིའི་རྐྱེན་སངས་རྒྱས་
ལ་སོགས་པའི་དགེ་བའི་བཤེས་གཉེན་ལ་བསྟེན་པ། ནང་གི་རྐྱེན་སྦྱིན་སོགས་ཉམས་སུ་ལེན་པ། ཞི་
ལྷག་ཟུང་འབྲེལ་གྱི་ཐབས་ལ་མཁས་པ་རྣམས་སུ་ཡོད་པའི་ཕྱིར། དེའི་འགལ་རྐྱེན་དེ་ལ་ཡང་དུ་མར་
ཡོད་དེ། སྔོན་དགེ་བ་མ་བྱས་པས་བདུད་ཀྱིས་གནོད་པ་བྱས་པ། ཆོས་ཟབ་མོ་ལ་མ་མོས་པ། ཕུང་པོ་
སོགས་བདེན་གྲུབ་ཏུ་འཛིན་པ། མི་དགེ་བའི་བཤེས་གཉེན་དང་སྡིག་གྲོགས་ཀྱི་དབང་དུ་སོང་བ་རྣམས་
629



སུ་ཡོད་པའི་ ཕྱིར། རང་གི་འབྲས་བུར་གྱུར་པའི་རྣམ་དག་སྒོམ་ལམ་ཐོབ་བྱེད་ཀྱི་ཐབས་སུ་གྱུར་པའི་
རྣམ་དཀར་ཀྱི་ཡོན་ཏན་དེ། རྣམ་དག་སྒོམ་ལམ་གྱི་མཐུན་རྐྱེན་གྱི་མཚན་ཉིད། དབྱེ་ན་གསུམ་དུ་
ཡོད༑ རྣམ་དཀར་གྱི་རྣམ་དག་སྒོམ་ལམ་ཐོབ་པ་ལ་བར་དུ་གཅོད་པར་བྱེད་པས་རབ་ཏུ་ཕྱེ་བའི་རྐྱེན་
དེ། རྣམ་དག་སྒོམ་ལམ་གྱི་འགལ་རྐྱེན་གྱི་མཚན་ཉིད། དབྱེ་ན་བཞིར་ཡོད་དེ། །
གཉིས་པ་རྣམ་དག་དངོས་ལ། རྣམ་དག་སྤྱིར་བསྟན་པ་དང༌། བྱེ་བྲག་ཏུ་བཤད་པ་གཉིས་
ལས། དང་པོ་ལ། མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་
པོ་ནི། རབ་འབྱོར་གཞན་ཡང་གཟུགས་རྣམ་པར་དག་པ་གང་ཡིན་པ་དེ་ནི་འབྲས་བུ་རྣམ་པར་དག་པ་
ཉིད་དོ། །ཚོར་བ་དང༌། འདུ་ཤེས་དང༌། འདུ་བྱེད་རྣམས་དང༌། རྣམ་པར་ཤེས་པ་རྣམ་པར་
དག་པ་གང་ཡིན་པ་དེ་ནི་འབྲས་བུ་རྣམ་པར་དག་པའོ། །ཁམས་དང་སྐྱེ་མཆེད་དང་རྟེན་ཅིང་འབྲེལ་
བར་འབྱུང་བ་རྣམ་པར་དག་པ་གང་ཡིན་པ་དེ་ནི་འབྲས་བུ་རྣམ་པར་དག་པའོ། །ཞེས་པ་ནས། རྣམ་
མཁྱེན་གྱི་བར་ལ་སྦྱར་ནས། རབ་འབྱོར་གཞན་ཡང་གཟུགས་རྣམ་པར་དག་པ་གང་ཡིན་པ་དེ་ནི་འབྲས་
བུ་རྣམ་པར་དག་པ་ཉིད་དོ། །འབྲས་བུ་རྣམ་པར་དག་པ་གང་ཡིན་པ་དེ་ནི་ཤེར་ཕྱིན་རྣམ་པར་དག་
པ། ཤེར་ཕྱིན་རྣམ་པར་དག་པ་གང་ཡིན་པ་དེ་ནི་གཟུགས་རྣམ་པར་དག་པ་སྟེ། དེ་ལྟར་ན་གཟུགས་
རྣམ་པར་དག་པ་དང༌། འབྲས་བུ་རྣམ་པར་དག་པ་དང་། ཤེར་ཕྱིན་རྣམ་པར་དག་པ་གང་ཡིན་པ་
འདི་ལ་གཉིས་སུ་མེད་ཅིང་གཉིས་སུ་བྱར་མེད་དེ་ཐ་མི་དད་ཅིང་མ་ཆད་པའོ། །ཞེས་པ་ནས། འབྲས་
བུ་རྣམ་པར་དག་པ་གང་ཡིན་པ་དེ་ནི་ཤེར་ཕྱིན་རྣམ་པར་དག་པ། ཤེར་ཕྱིན་རྣམ་པར་དག་པ་དེ་ནི་རྣམ་
མཁྱེན་རྣམ་པར་དག་པ་སྟེ། དེ་ལྟར་ན་རྣམ་མཁྱེན་རྣམ་པར་དག་པ་དང༌། འབྲས་བུ་རྣམ་པར་དག་
པ་དང༌། ཤེར་ཕྱིན་རྣམ་པར་དག་པ་གང་ཡིན་པ་འདི་ལ་གཉིས་སུ་མེད་ཅིང་གཉིས་སུ་བྱར་མེད་དེ་ཐ་མི་
དད་ཅིང་མ་ཆད་པའོ། །ཞེས་པའི་བར་གྱིས་བསྟན་ཏོ། །
གཉིས་པ་ལ། མཚམས་སྦྱར། རྩ་བ། འགྲེལ་པ་གསུམ་ལས། དང་པོ་ནི། དེ་ལྟར་རྣམ་དག་
སྒོམ་ལམ་འཐོབ་པའི་རྒྱུ་དང་མི་འཐོབ་པའི་རྒྱུ་བཤད་ནས། རྣམ་དག་སྒོམ་ལམ་དངོས་དེ་གང་ཞེ་ན།
སྐབས་སུ་བབ་པའི་རྣམ་དག་དངོས་དེ་སྤྱིར་བསྟན་པའི་སྒོ་ནས་འཆད་དོ་ཞེས་མཚམས་སྦྱོར་བ་ལ། དེ་
ལྟར་འཐོབ་པ་དང་མི་འཐོབ་པའི་རྒྱུ་དག་བཤད་ནས་སྐབས་སུ་བབ་པའི་རྣམ་པར་དག་པ་སྤྱིར། ཞེས་
གསུངས། གཉིས་པ་མདོ་དེའི་དོན་འཆད་པ་ལ། འབྲས་བུ་དག་པ་གཟུགས་ལ་སོགས། །ཞེས་སོགས་
གསུངས།
630



གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། འཕ གས་པའི་གང་ཟག་གི་དགེ་སྦྱོང་གི་
ཚུལ་གྱིས་འབྲས་བུ་གང་ཡིན་པ་དེ། མི་མཐུན་པའི་ཕྱོགས་ཐམས་ཅད་དང་བྲལ་བ་ཉིད་ཀྱི་རྣམ་པར་དག་
པ་གང་ཡིན་པ་དེ་ཉིད་གཟུགས་ལ་སོགས་པ་རྣམ་པར་དག་པ་ཡིན་ཏེ། འབྲས་བུ་དང་གཟུགས་ལ་སོགས་
པ་རྣམ་པར་དག་པ་ནི། གཟུགས་ལ་སོགས་པ་ལ་བདག་ཏུ་མངོན་པར་ཞེན་པ་ལ་སོགས་པ་དང་བྲལ་
བས་རབ་ཏུ་ཕྱེ་བ་ཉིད་ཀྱིས་གང་གི་ཕྱིར་དེ་དག་གི་རྣམ་པར་དག་པ་ཐ་མི་དད་ཅིང་གཅད་དུ་མེད་པ་ཉིད་་་་
དེ། རང་དང་སྤྱིའི་མཚན་ཉིད་ཐ་དད་པ་ཉིད་མ་ཡིན་པ་དེའི་ཕྱིར་དེ་ལྟར་རྣམ་པར་དག་པར་བརྗོད་
དོ། །ཞེས་གསུངས། །
འདིའི་སྐབས་སུ་མཐའ་དཔྱད་པ་ལ། ཆོས་ཅན་དགག་གཞི་གསུམ་གྱི་ངོ་བོ་དང་། བསྒྲུབ་བྱ་དག་པ་
གསུམ་གཅིག་ཡིན་པ་དང་། སྒྲུབ་བྱེད་ག ཉིས་མེད་སོགས་བཞིར་ཕྱེ་བའི་དོན་བཤད་པའོ། །དང་པོ་ནི།
དག་ལྡན་ལས། གང་གི་དག་པ་ཞེ་ན། ཤེས་རབ་ཀྱི་ཕ་རོལ་ཏུ་ཕྱིན་པ་སྟེ་སྒོམ་པའི་ལམ་གྱི་ཞེས་བྱ་བའི་
དོན་ཏོ། །ཞེས་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་ཉིད་ནི་དེའི་དམིགས་པ་དང༌།
དེའི་འབྲས་བུ་རྣམ་པར་དག་པ་ཡིན་ཏེ། ཤེར་ཕྱིན་སྒོམ་ལམ་དང༌། གཟུགས་སོགས་དེའི་ཡུལ་དང་།
འབྲས་བུ་དེའི་འབྲས་བུ་ལ་བཤད། ཉི་སྣང་ལས། འཕ གས་པའི་གང་ཟག་གང་ཡིན་པའི་དགེ་སྦྱོང་གི་
འབྲས་བུ་གང་ཡིན་པའི་འབྲས་བུ་དེ་ནི་ཞེས་བར་ཆད་མེད་ལམ་གྱི་འབྲས་བུ་རྣམ་ གྲོལ་ལམ་ལ་བཤད་ཅིང་།
སློབ་དཔོན་ཡང་དེ་དང་མཐུན་ལ། འོན་ཀྱང་འབྲས་བུ་དང་ཤེར་ཕྱིན་གཉིས་གཅིག་ཏུ་འཆད་དེ། རྒྱུན་
སྣང་ལས། རྒྱུན་དུ་ཞུགས་པ་ལ་སོགས་པའི་འབྲས་བུ་ཤེར་ཕྱིན་རྣམ་པར་དག་པ་ཡིན་ལ། ཞེས་གསུངས་
པའི་ཕྱིར།
གཉིས་པ་ནི། ཡུལ་ལ་ཞེན་པ་སྐྱེ་བ་དེ་སྲིད་དུ་མ་དག་པར་འཇོག་ལ་གང་གི་ཚེ་གཉེན་པོས་ཞེན་པ་
སྤངས་པ་དེའི་ཚེ་དགག་བྱའི་དྲི་མ་ གཅིག་ལས་མེད་པས་ཡུལ་ཡུལ་ཅན་གཉིས་ཀའང་དྲི་མ་དེ་མི་སྐྱེ་བའི་་་་
དག་པ་ཡིན་མིན་དུ་ཁྱད་པར་མེད་པ་ཡིན་ཏེ། དེ་ལྟར་འཕ གས་སེང་གཉིས་ཀས་བཞེད་པའི་ཕྱིར།
གསུམ་པ་ནི། གཉིས་སུ་མེད་པ་ནི་གཟུང་འཛིན་གཉིས་སུ་མེད་པ་དང་། གཉིས་སུ་བྱར་མེད་པ་
ནི་ལྡེམ་པོར་དགོངས་པས་གཉིས་སུ་བྱར་མི་ནུས་པ་སྟེ་བློས་ ཀྱང་གཟུང་འཛིན་གཉིས་སུ་བྱར་མི་ནུས་ཞེས་་་་་
པའོ། །དབྱེར་མེད་པའམ་ཐ་མི་དད་པ་ནི་རང་བཞིན་མི་འདྲ་བ་དུ་མ་མེད་པའོ། །གཅད་དུ་མེད་
པ་ནི་ཡན་ལག་གམ་ཆ་ཤས་དུ་མ་མེད་པའོ། །འདི་དག་ནི་ལེགས་བཤད་གསེར་གྱི་ཕྲེང་བའི་བཞེད་པ་
བཀོད་པའོ། །
སམ་ ལ་ ་
631



དེས་ན་དོན་བསྡུ་ན། རྣམ་མཁྱེན་ཆོས་ཅན། ཁྱོད་རང་རྒྱུད་ལྡན་གྱི་གང་ཟག་གི་རྒྱུད་ཀྱི་དྲི་མས་
རྣམ་པར་དག་པ་ན། ཁྱོད་ཀྱི་ཡུལ་གཟུགས་སོགས་ ཀྱང་ཁྱོད་རྒྱུད་ལྡན་གྱི་གང་ཟག་གི་རྒྱུད་ཀྱི་དྲི་མས་
རྣམ་པར་དག་པ་ཡིན་ཏེ། ཁྱོད་དེས་རྣམ་པར་དག་པའི་དག་པ་དེ་དང༌། ཁྱོད་ཀྱི་ཡུལ་གཟུགས་སོགས་
དེས་རྣམ་པར་དག་པའི་དག་པ་གཉིས་པོ་དེ་ངོ་བོ་ཐ་མི་དད་ཅིང་རིགས་གཅིག་པའི་ཕྱིར། ཁོ་ན་རེ།
རྣམ་མཁྱེན་རྒྱུད་ལྡན་གྱི་གང་ཟག་གི་རྒྱུད་ལ་སྒྲིབ་པ་མེད་པར་ཐལ། སྦྱོར་བ་འཐད་པའི་ཕྱིར། འདོད་
ན། རྣམ་མཁྱེན་རྒྱུད་ལྡན་གྱི་གང་ཟག་དེ་སངས་རྒྱས་འཕ གས་པ་ཡིན་པར་ཐལ། འདོད་པའི་ཕྱིར།
འདོད་ན། དེ་ཡིན་ན་སངས་རྒྱས་འཕ གས་པ་ཡིན་དགོས་པར་ཐལ། འདོད་པའི་ཕྱིར། འདོད་ན། གང་
ཟག་ཆོས་ཅན། དེར་ཐལ། དེའི་ཕྱིར། ཟེར་ན་རྟགས་མ་གྲུབ་བོ། །གཞན་ཡང་། རྣམ་མཁྱེན་
སངས་རྒྱས་འཕགས་པའི་རྒྱུད་ཀྱི་དྲི་མས་དག་པ་དེ་གློ་བུར་རྣམ་དག་ཏུ་ཐལ། སྦྱོར་བ་འཐད་པའི་ཕྱིར་
ཟེར་ན་མ་ཁྱབ། འདོད་ན། སངས་རྒྱས་འཕགས་པའི་རྒྱུད་ལ་དྲི་མ་ཡོད་པར་ཐལ་ལོ། །སྐབས་
འདིར་ཊཱི་ཀའི་རྗེས་འབྲང་ཁ་ཅིག །ས་བརྒྱུད་པའི་རྣམ་གྲོལ་ལམ་ཆོས་ཅན། ཁྱོད་རང་གི་ངོས་སྐལ་
གྱི་དྲི་མས་དག་པ་ན་ཁྱོད་ཀྱི་ཡུལ་གཟུགས་སོགས་དེ་ཡང་རང་གི་ངོས་སྐལ་གྱི་དྲི་མས་དག་པ་ཡིན་ཏེ། ཁྱོད་
དེ་ལྟར་དག་པའི་དག་པ་དང་ཁྱོད་ཀྱི་ཡུལ་དེ་དེས་དག་པའི་དག་པ་གཉིས་དག་བྱ་ གཅིག་གིས་དབེན་པའི་་་
དག་པ་རིགས་མཚུངས་ཡིན་པའི་ཕྱིར། དེ་དེས་དག་པ་ན་དེའི་ཡུལ་དེ་ཡང་དེས་དག་པ་ཡིན་ཏེ། དེ་
གཉིས་ཀ་དེའི་ངོས་སྐལ་གྱི་དྲི་མས་དག་པའི་ཕྱིར་ཏེ། དེ་གཉིས་ཀ་དེའི་ངོས་སྐལ་གྱི་དྲི་མ་དང་བྲལ་
བའི་ཕྱིར་ཏེ། དེ་གཉིས་ཀ་གང་ཟག་གི་བདག་དང་བྲལ་བ་གང་ཞིག དེ་དང་དེ་གཉིས་མེད་མཚུངས་
ཡིན་པའི་ཕྱིར་ཏེ། དེ་འདྲའི་དྲི་མ་མེད་པའི་ཕྱིར་ཞེས་ཟེར་ཞིང་། ས་བརྒྱད་པའི་རྣམ་ གྲོལ་ལམ་དེ་རང་
གི་ངོས་སྐལ་གྱི་དྲི་མས་དག་པ་ཡིན་ཏེ། དེའི་ངོས་སྐལ་གྱི་དྲི་མ་མེད་པའི་ཕྱིར་ཞེས་ཟེར་ན། རེ་ཞིག་
ས་བརྒྱད་པའི་རྣམ་གྲོལ་ལམ་དེས་ཁྱོད་སྤངས་པར་ཐལ། ཁྱོད་སྒྲིབ་པ་གང་ཞིག ས་བརྒྱུད་པའི་རྣམ་
གྲོལ་ལམ་དེ་ཁྱོད་ཀྱིས་དག་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། ས་བརྒྱུད་པའི་
རྣམ་ གྲོལ་ལམ་དེ་ཤེས་སྒྲིབ་ཀྱིས་མ་དག་པའི་ཕྱིར། འདོད་ན་སོང་། རང་གི་ངོས་སྐལ་གྱི་སྒྲིབ་པ་ཆོས་
ཅན༔ དེར་ཐལ། དེའི་ཕྱིར། དང་པོ་གྲུབ་སྟེ། དེ་ཡོད་པའི་ཕྱིར་ཏེ། དེ་སྤོང་དགོས་ཀྱི་གང་ཟག་
ཡོད་པའི་ཕྱིར། འདོད་ན། དེ་ཆོས་ཅན། རྒྱུན་མཐའི་བར་ཆད་མེད་ལམ་དེ་ཁྱོད་ཀྱི་དངོས་གཉེན་
མ་ཡིན་པར་ཐལ། འདོད་པའི་ཕྱིར། འདོད་ན། ཤེས་བྱ་ཆོས་ཅན། དེ་དེར་ཐལ། ཤེས་བྱ་དང་
གཅིག་གང་ཞིག དེའི་དངོས་གཉེན་བར་ཆད་མེད་ལམ་གཅིག་ཡོད་པའི་ཕྱིར། །
632



ཁོ་ན་རེ། ས་བརྒྱད་པའི་རྣམ་གྲོལ་ལམ་ཆོས་ཅན། ཁྱོད་རང་གི་ངོས་སྐལ་གྱི་དྲི་མས་དག་པར་
ཐལ། ཁྱོད་ཀྱི་ངོས་སྐལ་གྱི་ དྲི་མ་མེད་པ་གང་ཞིག ཁྱོད་བདེན་གྲུབ་ཀྱིས་དག་པའི་ཕྱིར། འདོད་ན།
དངོས་འགལ་ཟེར་ན། མི་འགྲོ་སྟེ། གོང་དུ་དེ་རང་གི་ངོས་སྐལ་གྱི་དྲི་མས་མ་དག་པར་ཁས་བླངས།
འདིར་དེ་ཁོ་རང་གི་ངོས་སྐལ་གྱི་དྲི་མས་དག་པར་ཁས་བླངས་པའི་ཕྱིར། ཁ་ཅིག འབྲས་བུ་རྣམ་ གྲོལ་
ལམ་ཆོས་ཅན། ཁྱོད་དྲི་མས་རྣམ་པར་དག་པ་ན། ཁྱོད་ཀྱི་ཡུལ་གཟུགས་སོགས་ཀྱང་དྲི་མས་རྣམ་ པར་
དག་པ་ཡིན་ཏེ། ཁྱོད་དྲི་མས་དག་པའི་དག་པ་དེ་དང༌། ཁྱོད་ཀྱི་ཡུལ་གཟུགས་སོགས་དྲི་མས་དག་
པའི་དག་པ་དེ་གཉིས་རང་མཚན་ལ་རྫས་ཐ་དད་མ་ཡིན་ཞིང་སྤྱི་མཚན་ལ་ལྡོག་པ་སོ་སོར་བཅད་དུ་མེད་་་་
པའི་ཕྱིར་ཞེས་ཟེར་ན། རྣམ་ མཁྱེན་དྲི་མས་དག་པ་ན་དེའི་ཡུལ་གཟུགས་སོགས་ ཀྱང་དྲི་མས་དག་པར་
ཐལ། སྦྱོར་བ་དེའི་ཕྱིར། འདོད་ན། རྣམ་མཁྱེན་དྲི་མས་དག་པ་ན་དེའི་ཡུལ་སོ་སྐྱེ་ཡང་དྲི་མས་
དག་པར་ཐལ། འདོད་པའི་ཕྱིར། འདོད་ན། སེམས་ཅན་ཐམས་ཅད་འབད་མེད་དུ་གྲོལ་བར་ཐལ་
ལོ། །
རོང་ཊིཀ་པ་ན་རེ། འབྲས་བུ་རྣམ་ གྲོལ་ལམ་ཆོས་ཅན། ཁྱོད་རང་རྒྱུ་བར་ཆད་མེད་ལམ་གྱིས་བས ལ་
བའི་དྲི་མས་དག་པ་ན། ཁྱོད་ཀྱི་ཡུལ་སོགས་ཀྱང་དེས་དག་པ་ཡིན་ཏེ། ཁྱོད་དེས་དག་པའི་དག་པ་དེ་
དང༌། ཁྱོད་ཀྱི་ཡུལ་གཟུགས་སོགས་དེས་དག་པའི་དག་པ་གཉིས་རང་མཚན་ལ་རྫས་ཐ་དད་མ་ཡིན་
ཞིང་སྤྱི་མཚན་ལ་ལྡོག་པ་སོ་སོར་བཅད་དུ་མེད་པའི་ཕྱིར། ཞེས་ཟེར་བ་མི་འཐད་དེ། རྣམ་མཁྱེན་རྒྱུན་
མཐའི་བར་ཆད་མེད་ལམ་གྱིས་བསལ་བའི་དྲི་མས་དག་པ་ན། དེའི་ཡུལ་གཟུགས་སོགས་དེས་དག་པར་
ཐལ་བ་སྔར་བཞིན་ནོ། །གཞན་ཡང་། དག་པ་དེ་གཉིས་ཀྱི་ལྡོག་པ་སོ་སོར་བཅད་དུ་ཡོད་པར་ཐལ།
དེ་གཉིས་ཀྱི་ལྡོག་པ་སོ་སོར་ཚད་མས་ གཅད་དུ་ཡོད་པའི་ཕྱིར་ཏེ། དེ་གཉིས་ཀྱི་ལྡོག་པ་ཡོད་པའི་ཕྱིར་
ཏེ། དེ་གཉིས་ཡོད་པའི་ཕྱིར་ཏེ། སྦྱོར་བ་འཐད་པའི་ཕྱིར།
ཁ་ཅིག ས་གསུམ་པའི་རྣམ་ གྲོལ་ལམ་ཆོས་ཅན། ཁྱོད་རང་རྒྱུ་བར་ཆད་མེད་ལམ་གྱི་ངོས་སྐུལ་
གྱི་དྲི་མས་དག་པ་ན་ཁྱོད་ལ་གང་ཟག་གི་གཟུགས་ཀྱི་ཕུང་པོ་དེ་ཡང་དེས་དག་པ་ཡིན་ཏེ། ཞེས་སོགས་
སྔར་བཞིན་ཟེར་ན། འབྲས་བུ་དག་པ་གཟུགས་ལ་སོགས། །ཞེས་པའི་ གཟུགས་དེ་གང་ཟག་གི་གཟུགས་
ཕུང་ལ་བྱེད་རིགས་པར་ཐལ། སྦྱོར་བ་འཐད་པའི་ཕྱིར། འདོད་ན། འབྲས་བུ་རྣམ་པར་དག་པ་
གང་ཡིན་པ་དེ་གཟུགས་རྣམ་པར་དག་པ་ཞེས་པའི་གཟུགས་དེ་ཡང་དེ་ལ་བྱེད་རིགས་པར་ཐལ། འདོད་
པའི་ཕྱིར། འདོད་ན། ཕྱི་སྣོད་ཀྱི་འཇིག་རྟེན་དེ་གཟུགས་ནས་རྣམ་མཁྱེན་གྱི་ བར་ གྱི་ཆོས་རྣམས་ཀྱི་
cas



ནང་དུ་མ་འདུས་པར་ཐལ་ལོ། །གཞན་ཡང་རྣམ་གྲོལ་ལམ་ཡིན་ན། རང་རྒྱུ་བར་ཆད་མེད་ལམ་གྱི་
ངོས་སྐལ་གྱི་སྒྲིབ་པ་སྤངས་པས་ཁྱབ་པར་ཐལ། སྦྱོར་བ་དེའི་ཕྱིར། འདོད་ན། ཉན་ཐོས་ཀྱི་སྒོམ་
ལམ་རྣམ་གྲོལ་ལམ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེའི་རྒྱུར་གྱུར་པའི་རྒྱུན་
མཐའི་བར་ཆད་མེད་ལམ་ཡོད་པའི་ཕྱིར་ཏེ། དེར་གྱུར་པའི་རྣམ་མཁྱེན་ཡོད་པའི་ཕྱིར། འབྲས་བུ་
རྣམ་ གྲོལ་ལམ་ཆོས་ཅན། ཁྱོད་དྲི་མ་བདེན་གྲུབ་ཀྱིས་དག་པ་ན། ཁྱོད་ཀྱི་ཡུལ་གཟུགས་སོགས་ ཀྱང་
དེས་རྣམ་པར་དག་པ་ཡིན་ཏེ། ཁྱོད་དང་ཁྱོད་ཀྱི་ཡུལ་གཟུགས་སོགས་གཉིས་དྲི་མ་བདེན་གྲུབ་ཀྱིས་
དག་མ་དག་གི་ཁྱད་པར་དོན་སྟེང་ནས་ཡོད་པ་མ་ཡིན་ཞིང་། དེ་འདྲའི་ཁྱད་པར་ཚད་མས་ ཀྱང་དཔྱད་
དུ་མེད་པའི་ཕྱིར། དེས་ན་འདིའི་དག་པ་རང་བཞིན་རྣམ་ དག་ལ་བྱེད་གསུངས། རེ་ཞིག གཞུང་
འདིས་གློ་བུར་རྣམ་དག་བསྟན་བྱའི་གཙོ་བོར་བྱས་ནས་མ་བསྟན་པར་ཐལ། སྦྱོར་བ་དེ་ གཞུང་འདིའི་
བསྟན་དོན་ཡོངས་རྫོགས་ཀྱི་སྦྱོར་བ་ཡིན་པའི་ཕྱིར། འདོད་ན། གཟུགས་ལ་སོགས་པ་བདག་ཏུ་མངོན་
པར་ཞེན་པ་ལ་སོགས་པ་དང་བྲལ་བས་རབ་ཏུ་ཕྱེ་བ་ཉིད་ཀྱིས། ཞེས་གསུངས་པ་མི་འཐད་པར་ཐལ་ལོ།།
གཞན་ཡང་། ཉོན་མོངས་ཤེས་བྱ་ལམ་གསུམ་གྱིས། །ཞེས་སོགས་ཀྱི་སྐབས་ཀྱི་དག་པ་དེ་ཡང་རང་
བཞིན་རྣམ་དག་ལ་བྱེད་རིགས་པར་ཐལ། འབྲས་བུ་དག་པ་གཟུགས་ལ་སོགས། ཞེས་སོགས་ཀྱི་སྐུ བས་
ཀྱི་དེ་དེ་ལ་བྱེད་རིགས་པའི་ཕྱིར། འདོད་ན། ཉོན་སྒྲིབ་སྤངས་པའི་སྤངས་པ་དེ་དེའི་སྐབས་ནས་
བསྟན་པའི་དག་པ་མ་ཡིན་པར་ཐལ་ལོ། །ཁོ་ན་རེ། དེ་དེར་ཐལ། འབྲས་བུ་རྣམ་པར་དག་པ་གང་
ཡིན་པ་དེ་ནི་གཟུགས་རྣམ་པར་དག་པ། ཞེས་པའི་སྐབས་ཀྱི་དག་པ་དེ་དེ་ལ་བྱེད་རིགས་པའི་ཕྱིར་
ཟེར་ན་མ་ཁྱབ། དེར་ཐལ། མདོ་དེས་སྟོང་ཉིད་དངོས་ཀྱི་བསྟན་བྱའི་གཙོ་བོར་བྱས་ནས་བསྟན་པའི་
ཕྱིར། །
ཁ་ཅིག གཞུང་འདིས་རང་བཞིན་རྣམ་དག་དང་གློ་བུར་རྣམ་དག་གཉིས་ཀ་བསྟན་ཏེ། དག་
ལྡན་ལས། ཤེར་ཕྱིན་རྣམ་པར་དག་པ་ནི་དེའི་དམིགས་པ་དང་དེའི་འབྲས་བུ་རྣམ་པར་དག་པ་གང་
ཡིན་པ་སྟེ། ཞེས་གསུངས་པའི་ཕྱིར། ཞེས་ཟེར་བ་མི་འཐད་དེ། སློབ་དཔོན་གྱིས་འགྲེལ་པར་རང་བཞིན་
རྣམ་དག་ལ་སྦྱར་བའི་བཤད་པ་མ་བྱུང་བའི་ཕྱིར་རོ། །
གཉིས་པ་བྱེ་བྲག་ཏུ་བཤད་པ་ལ། ལམ་གྱི་དབྱེ་བ་དངོས་དང༌། མཐར་ཐུག་གི་ལམ་གྱི་ཁྱད་
པར་རོ། །དང་པོ་ལ། མདོ་ལས་གསུངས་ཚུལ་དང་། བསྟན་བཅོས་ཀྱིས་འགྲེལ་ཚུལ་གཉིས་ལས།
དང་པོ་ནི། རབ་འབྱོར་གཞན་ཡང་བདག་རྣམ་པར་དག་པ་གང་ཡིན་པ་དེ་ནི་གཟུགས་རྣམ་པར་དག་
634



པ། ཞེས་སོགས་གསུངས།
གཉིས་པ་ལ། མཚམས་སྦྱར་བ། རྩི་བ། འགྲེལ་པ་གསུམ་ལས། དང་པོ་ནི། གོང་དུ་བཤད་
པ་དེ་ལྟར་རྣམ་པར་དག་པ་སོ་སོར་མ་ཕྱེ་བར་སྤྱིར་བསྟན་ནས་ད་ནི་སོ་སོར་ཕྱེ་སྟེ་འཆད་དོ། །ཞེས་
མཚམས་སྦྱོར་བ་ལ། རྣམ་པར་དག་པ་སྤྱིར་བརྗོད་ནས་ཁྱད་པར་དུ། ཞེས་གསུངས། །
གཉིས་པ་མདོ་དེའི་དོན་བཤད་པ་ལ། ཉོན་མོངས་ཤེས་བྱ་ལམ་ གསུམ་གྱི། །ཞེས་སོགས་གསུངས།
གསུམ་པ་དེ་ཉིད་ཚིག་དོན་གྱི་སྒོ་ནས་འཆད་པ་ལ། འདོད་ཆགས་ལ་སོགས་པའི་ཉོན་མོངས་པ་དང་།
ཞེས་སོགས་གསུངས། མདོ་རྩ་འགྲེལ་འདི་དག་གི་དོན་ལ་ཡང་། ཉན་ཐོས་ཀྱི་རྣམ་དག་དང་། རང་
རྒྱལ་གྱི་རྣམ་དག་དང་། བྱང་སེམས་ཀྱི་རྣམ་དག་དང་། སངས་རྒྱས་ཀྱི་རྣམ་དག་ཤིན་ཏུ་བ་དང་བཞི་
ལས། དང་པོ་ནི། རབ་འབྱོར་གཞན་ཡང་བདག་རྣམ་པར་དག་པ་གང་ཡིན་པ་དེ་ནི་གཟུགས་རྣམ་
པར་དག་པ། ཞེས་པ་ནས། དེ་ལྟར་ན་འདོད་ཆགས་དང་ཞེ་སྡང་དང་གཏི་མུག་ཡོངས་སུ་དག་པ་དང་
གཟུགས་ནས་རྣམ་མཁྱེན་གྱི་བར་དུ་ཡོངས་སུ་དག་པ་གང་ཡིན་པ་འདི་ལ་གཉིས་སུ་མེད་དེ། གཉིས་སུ་
བྱར་མེད་དེ་ཐ་མི་དད་ཅིང་མ་ཆད་པའོ། །ཞེས་པའི་བར་གྱིས་བསྟན།
གཉིས་པ་དེ་སྟོན་པ་ལ། རབ་འབྱོར་ གཞན་ཡང་གཟུགས་རྣམ་པར་དག་པ་གང་ཡིན་པ་དེ་ནི་
འབྲས་བུ་རྣམ་པར་དག་པ། འབྲས་བུ་རྣམ་པར་དག་པ་གང་ཡིན་པ་དེ་ནི་ཤེར་ཕྱིན་རྣམ་པར་དག་པ།
ཞེས་པ་ནས། དེ་ལྟར་ན་རྒ་ཤི་དང་མྱ་ངན་དང་སྨྲེ་སྔགས་འདོན་པ་དང་སྡུག་བསྔལ་བ་དང་ཡིད་མི་བདེ་
བ་དང་འཁྲུག་པ་རྣམ་པར་དག་པ་དང་རྣམ་མཁྱེན་རྣམ་པར་དག་པ་འདི་ལ་གཉིས་སུ་མེད་ཅིང་གཉིས་སུ་་་
བྱར་མེད་དེ་ཐ་མི་དད་ཅིང་མ་ཆད་པའོ། །ཞེས་པའི་ བར་གསུངས།
གསུམ་པ་དེ་སྟོན་པ་ལ། རབ་འབྱོར་གཞན་ཡང་ཤེར་ཕྱིན་རྣམ་པར་དག་པས་བསམ་གཏན་གྱི་ཕ་
རོལ་ཏུ་ཕྱིན་པ་རྣམ་པར་དག་པ། ཞེས་པ་ནས། དེ་ལྟར་ནས་སངས་རྒྱས་ཀྱི་ཆོས་མ་འདྲེས་པ་རྣམ་པར་
དག་པ་དང་། རྣམ་མཁྱེན་རྣམ་པར་དག་པ་འདི་ལ་གཉིས་སུ་མེད་ཅིང་གཉིས་སུ་བྱར་མེད་དེ་ཐ་མི་
དད་ཅིང་མ་ཆད་པའོ། །ཞེས་པའི་ བར་ གསུངས། མདོ་དེ་དག་གི་དོན་འཆད་པ་ལ། ཉོན་མོངས་
ཤེས་བྱ་ལམ་གསུམ་གྱིས། །ཉམས་ཕྱིར་སློབ་མ་བསེ་རུ་དང༌། །རྒྱལ་སྲས་རྣམས་ཀྱི་དག་པ་སྟེ། །
སངས་རྒྱས་རྣམ་ཀུན་ཤིན་ཏུ་བ། །ཞེས་དང༌། འདོད་ཆགས་ལ་སོགས་པའི་ཉོན་མོངས་པ་དང་། དེ་
དང་ཤེས་བྱའི་སྒྲིབ་པའི་ ཕྱོགས་ གཅིག་པོ་བཟུང་བའི་དོན་གྱི་རྣམ་པར་རྟོག་པ་དང་། ཐེག་པ་གསུམ་
གྱི་ལམ་གྱི་སྒྲིབ་པ་གསུམ་སྤངས་པའི་ཕྱིར་གོ་རིམ་བཞིན་དུ་ཉན་ཐོས་དང་རང་སངས་རྒྱས་དང་བྱང་ཆུབ་་་
བ
635



སེམས་དཔའ་རྣམས་ཀྱི་དག་པ་ཡིན་ནོ། །ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་
པ་རྣམ་པ་ཐམས་ཅད་དུ་སྤངས་པའི་ཕྱིར་ཤིན་ཏུ་རྣམ་པར་དག་པ་ཆོས་ཀྱི་དབྱིངས་ལས་བྱུང་བ་ཉིད་ནི་བླ་་
ན་མེད་པའི་སངས་རྒྱུས་ཀྱི་ཡིན་པར་འདོད་དོ། །ཞེས་གསུངས།
གཞུང་དོན་ནི། ཉན་ཐོས་དགྲ་བཅོམ་པའི་རྒྱུད་ཀྱི་འགོག་བདེན་ཆོས་ཅན། ཉན་ཐོས་ཀྱི་ རྣམ་
དག་ཡིན་ཏེ། ཉོན་སྒྲིབ་སྤངས་པའི་ཉན་ཐོས་ཀྱི་བྲལ་བ་ཡིན་པའི་ཕྱིར། རང་རྒྱལ་དགྲ་བཅོམ་པའི་ ་
རྒྱུད་ཀྱི་འགོག་བདེན་ཆོས་ཅན། རང་རྒྱལ་གྱི་རྣམ་དག་ཡིན་ཏེ། གཟུགས་ཕྱི་རོལ་དོན་དུ་འཛིན་པའི་
རྟོག་པ་སྤངས་པའི་རང་རྒྱལ་གྱི་བྲལ་བ་ཡིན་པའི་ཕྱིར། བྱང་སེམས་སྒོམ་ལམ་པའི་རྒྱུད་ཀྱི་འགོག་བདེན་
ཆོས་ཅན། བྱང་སེམས་ཀྱི་རྣམ་དག་ཡིན་ཏེ། ཐེག་པ་གསུམ་གྱི་ལམ་གྱི་སྤང་བྱ་ཅི་རིགས་པ་སྤངས་པའི་
བྱང་སེམས་ཀྱི་བྲལ་བ་ཡིན་པའི་ཕྱིར། སངས་རྒྱས་འཕགས་པའི་རྒྱུད་ཀྱི་འགོག་བདེན་ཆོས་ཅན། རྣམ་
དག་ཤིན་ཏུ་བ་ཡིན་ཏེ། སྒྲིབ་གཉིས་བག་ཆགས་དང་བཅས་པ་ཟད་པར་སྤངས་པའི་བྲལ་བ་ཡིན་པའི་
ཕྱིར།
དེས་ན། རང་ཐོབ་བྱེད་ཀྱི་ཐབས་སུ་གྱུར་པའི་ བར་ཆད་མེད་ལམ་གྱི་སྒྲིབ་པ་སྤངས་པའི་སོ་སོར་
བརྟགས་འགོག རྣམ་དག་གི་མཚན་ཉིད། དབྱེ་ན། ཉན་ཐོས་ཀྱི་རྣམ་ དག རང་རྒྱལ་གྱི་རྣམ་ དག
བྱང་སེམས་ཀྱི་རྣམ་དག རྣམ་དག་ཤིན་ཏུ་བ་དང་བཞི་ལས་། རང་ ཐོབ་བྱེད་ཀྱི་ཐབས་སུ་གྱུར་པའི་
བར་ཆད་མེད་ལམ་གྱི་ངོས་སྐུལ་གྱི་སྒྲིབ་པ་སྤངས་པའི་ཉན་ཐོས་ཀྱི་བྲལ་བ། དང་པོའི་མཚན་ཉིད། དེ་
དང་ཉན་ཐོས་ཀྱི་འགོག་བདེན་དོན་གཅིག དེ་འདྲའི་རང་རྒྱལ་གྱི་བྲལ་བ་དེ། རང་རྒྱལ་གྱི་རྣམ་དག་
གི་མཚན་ཉིད། དེ་དང་རང་རྒྱལ་གྱི་བྲལ་བ་དོན་གཅིག དེ་འདྲའི་བྱང་སེམས་ཀྱི་བྲལ་བ། བྱང་
སེམས་ ཀྱི་རྣམ་དག་གི་མཚན་ཉིད། དེ་དང་བྱང་སེམས་ཀྱི་འགོག་བདེན་དོན་གཅིག སྒྲིབ་གཉིས་མ་
ལུས་བར་སྤངས་པའི་བྲལ་བ། རྣམ་དག་ཤིན་ཏུ་བའི་མཚན་ཉིད། དེ་དང་སངས་རྒྱས་ཀྱི་སའི་འགོག་
བདེན་དོན་གཅིག ས་མཚམས་ཉན་ཐོས་ཀྱི་མཐོང་ལམ་ནས་སངས་རྒྱས་ཀྱི་སའི་བར་དུ་ཡོད།
ཁ་ཅིག ཉོན་སྒྲིབ་སྤངས་པའི་ཉན་ཐོས་ཀྱི་རྒྱུད་ཀྱི་བྲལ་བ། དང་པོའི་མཚན་ཉིད། གཟུགས་ཕྱི་
རོལ་དོན་དུ་འཛིན་པའི་རྟོག་པ་སྤངས་པའི་ ཞེས་སོགས་ གཉིས་པའི་མཚན་ཉིད། ལམ་གསུམ་གྱི་སྒྲིབ་པ་
ཅི་རིགས་པ་སྤངས་པའི་བྱང་སེམས་ཀྱི་རྒྱུད་ཀྱི་བྲལ་བ། གསུམ་པའི་མཚན་ཉིད་ཟེར་ན། ཐེག་ཆེན་གྱི་
རྣམ་དག་ཡིན་ན། ཐེག་ཆེན་གྱི་མྱང་འདས་ཡིན་དགོས་པར་ཐལ། ཐེག་དམན་ལ་དེ་དགོས་པའི་ཕྱིར་
ཏེ། ཉན་ཐོས་ལ་ཡང་དེ་དགོས། རང་རྒྱལ་ལ་ཡང་དེ་དགོས་པའི་ཕྱིར། རྟ གས་ གཉིས་ཀ་གྲུབ་སྟེ།
636



མཚན་ཉིད་དེ་རྣམས་འཐད་པའི་ཕྱིར། རྩ་བར་འདོད་ན། བྱང་སེམས་སྒོམ་ལམ་པའི་རྒྱུད་ཀྱི་འགོག་
བདེན་ཆོས་ཅན། དེར་ཐལ། དེའི་ཕྱིར། གཞན་ཡང་། བྱང་སེམས་མཐོང་ལམ་པའི་རྒྱུད་ཀྱི་འགོག་
བདེན་ཆོས་ཅན། མཚན་ཉིད་གསུམ་པ་དེར་ཐལ། མཚོན་བྱ་དེའི་ཕྱིར། འདོད་ན། ལམ་གསུམ་གྱི་
སྒྲིབ་པ་ཅི་རིགས་པ་རྒྱུད་ལྡན་གྱི་བྱང་འཕགས་མེད་པར་ཐལ་ལོ། །
རོང་ཊིཀ་པས། ཉོན་སྒྲིབ་སྤངས་པའི་རྣམ་གྲོལ་ལམ། ཉན་ཐོས་ཀྱི་རྣམ་དག་གི་མཚན་ཉིད་དུ་
འདོད་པ་སོགས་མི་འཐད་དེ། ཉན་ཐོས་དགྲ་བཅོམ་པའི་རྒྱུད་ཀྱི་འགོག་བདེན་རྣམ་ གྲོལ་ལམ་ཡིན་པར་
ཐལ་པ་དང༌། ཉན་ཐོས་ཀྱི་རྒྱུད་ཀྱི་འགོག་བདེན་གྱིས་ཉོན་སྒྲིབ་སྤངས་པར་ཐལ་བ་སོགས་ཀྱི་སྐྱོན་ཡོད་
པའི་ཕྱིར། དེས་མཚན་ཉིད་ཕྱི་མ་རྣམས་ལ་རིགས་འདྲའོ། །ཁོ་ན་རེ། བྱང་སེམས་ཀྱི་རྣམ་དག་དང་
སྒོམ་ལམ་གྱི་ གཞི་མཐུན་ཡོད་པར་ཐལ། རྣམ་དག་སྒོམ་ལམ་ཡོད་པའི་ཕྱིར་ཟེར་ན་མ་ཁྱབ་སྟེ། རྣམ་
དག་སྒོམ་ལམ་ཡིན་ན་རྣམ་ ད ག་ཡིན་དགོས་པར་ཐལ། དེ་རྣམ་དག་ཡིན་པའི་ཕྱིར། འདོད་ན། སྒྲུབ་
པ་སྒོམ་ལམ་ཡིན་ན་སྒྲུབ་པ་ཡིན་དགོས་པར་ཐལ་ལོ། །འདོད་ན། ས་གཉིས་པའི་ བར་ཆད་མེད་ལམ་
ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། མ་ཡིན་དགག་ཡིན་པའི་ཕྱིར། རྟགས་གྲུབ་
སྟེ། ཚེ་དཔག་མེད་དང་། འཕགས་པ་ཐོགས་མེད་རྣམས་མ་ཡིན་དགག་ཡིན་པའི་ཕྱིར་ཏེ། དེ་ལྟར་
དུ་དྲང་ངེས་རྣམ་འབྱེད་ལས་བཤད་པའི་ཕྱིར། ཁོ་ན་རེ། རྣམ་དག་ཡིན་ན། འགོག་བདེན་ཡིན་དགོས་
པར་ཐལ། དེ་དགོག་བདེན་ཡིན་པའི་ཕྱིར། འདོད་ན། བུམ་པའི་ཆོས་ཉིད་ཆོས་ཅན། དེར་ཐལ།
དེའི་ཕྱིར། རང་བཞིན་རྣམ་དག་ཡིན་པའི་ཕྱིར་ཟེར་ན་མ་ཁྱབ་བོ། །འདོད་ན། དེ་ཆོས་ཅན། མྱང་
འདས་ཡིན་པར་ཐལ། རང་བཞིན་གྱི་མྱང་འདས་ཡིན་པའི་ཕྱིར། འཁོར་གསུམ། །
གཉིས་པ་མཐར་ཐུག་གི་ལམ་གྱི་ཁྱད་པར་བཤད་པ་ལ། ལམ་གྱི་ཁྱད་པར་དངོས་དང༌། རྩོད་པ་
སྤོང་བའོ། །དང་པོ་ལ་མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས།
དང་པོ་ལ། རྣམ་དག་སྒོམ་ལམ་ཆུང་ངུ་སྐོར་གསུམ་པོ་དེ་སྟོན་པ་ལ། རབ་འབྱོར་གཞན་ཡང་ཤེར་
ཕྱིན་རྣམ་པར་དག་པ་གང་ཡིན་པ་དེ་ནི་གཟུགས་རྣམ་པར་དག་པ། ཞེས་པ་ནས། དེ་ལྟར་ན་སྦྱིན་
པའི་ཕ་རོལ་ཏུ་ཕྱིན་པ་རྣམ་པར་དག་པ་དང་། རྣམ་པར་ཤེས་པ་རྣམ་པར་དག་པ་དང་། རྣམ་མཁྱེན་
རྣམ་པར་དག་པ་འདི་ལ་གཉིས་སུ་མེད་ཅིང་གཉིས་སུ་བྱར་མེད་དེ་ཐ་མི་དད་ཅིང་མ་ཆད་པའོ། །ཞེས་
དང་། རབ་འབྱོར་གཞན་ཡང་ནང་སྟོང་པ་ཉིད་རྣམ་པར་དག་པ་དང་དངོས་པོ་མེད་པའི་ངོ་བོ་ཉིད་སྟོང་
པ་ཉིད་ཀྱི་བར་རྣམ་པར་དག་པ་གང་ཡིན་པ་དེ་ནི་རྣམ་མཁྱེན་རྣམ་པར་དག་པ་སྟེ། ཞེས་སོགས་ དང་།
637



རབ་འབྱོར་གཞན་ཡང་འདུས་བྱས་རྣམ་པར་དག་པས་འདུས་མ་བྱས་རྣམ་པར་དག་པ། ཞེས་པ་ནས།
དེ་ལྟར་ན་འདས་པ་དང་མ་འོ ངས་པ་རྣམ་པར་དག་པ་དང་། ད་ལྟར་བྱུང་བ་རྣམ་པར་དག་པ་གང་ཡིན་
པ་འདི་ལ་གཉིས་སུ་མེད་ཅིང་གཉིས་སུ་བྱར་མེད་དེ་ཐ་མི་དད་ཅིང་མ་ཆད་པའོ། །ཞེས་པའི་བར་
གསུངས། དེ་འབྲིང་སྐོར་གསུམ་པོ་དེ་སྟོན་པ་ལ། དེ་ནས་ཚེ་དང་ལྡན་པ་ཤཱ་རིའི་བུས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་རྣམ་པར་དག་པ་འདི་ནི་ཟབ་པོ། །བཅོམ་
ལྡན་འདས་ཀྱིས་བཀའ་སྩལ་པ། ཤིན་ཏུ་རྣམ་པར་དག་པའི་ཕྱིར་རོ། །ཞེས་སོགས་དང་། ཤཱ་རིའི་
བུས་གསོལ་པ། བཅོམ་ལྡན་འདས་རྣམ་པར་དག་པ་ནི་སྣང་བར་ གྱུར་པའོ། །བཅོམ་ལྡན་འདས་ཀྱིས་
བཀའ་སྩལ་པ། ཤཱ་རིའི་བུ་ཤིན་ཏུ་རྣམ་པར་དག་པའི་ཕྱིར་རོ། །ཞེས་སོགས་དང༌། ཤཱ་རིའི་བུས་
གསོལ་པ། བཅོམ་ལྡན་འདས་རྣམ་པར་དག་པ་ནི་མཚམས་སྦྱོར་བ་མ་མཆིས་པའོ། །བཅོམ་ལྡན་འདས་
ཀྱིས་བཀའ་སྩལ་པ། ཤིན་ཏུ་རྣམ་པར་དག་པའི་ཕྱིར་རོ། །ཞེས་པ་ནས། དེ་བཞིན་དུ་རྣམ་མཁྱེན་
གྱི་ བར་དུ་འཕོ་བ་མེད་ཅིང་མཚམས་སྦྱོར་བ་མེད་པ་ནི་རྣམ་པར་དག་པའོ། །ཞེས་པའི་ བར་གསུངས།
དེ་ཆེན་པོ་སྐོར་གསུམ་པོ་དེ་སྟོན་པ་ལ། ཤཱ་རིའི་བུས་གསོལ་པ། བཅོམ་ལྡན་འདས་རྣམ་པར་དག་པ་
ནི་ཉོན་མོངས་པ་མ་མཆིས་པའོ། །ཞེས་སོགས་དང་། ཤཱ་རིའི་བུས་གསོལ་པ། བཅོམ་ལྡན་འདས་
རྣམ་པར་དག་པ་ནི་ཐོབ་པ་དང་མངོན་པར་རྟོགས་པ་མ་མཆིས་པའོ། །ཞེས་སོགས་དང༌། ཤཱ་རིའི་
བུས་གསོལ་པ། བཅོམ་ལྡན་འདས་རྣམ་པར་དག་པ་ནི་མངོན་པར་མཐར་ཐུག་པའོ། །ཞེས་པ་ནས།
དེ་བཞིན་དུ་རྣམ་མཁྱེན་གྱི་བར་དུ་མངོན་པར་མཐར་ཐུག་པ་ནི་རྣམ་པར་དག་པའོ། །ཞེས་པའི་བར་
གསུངས།
གཉིས་པ་ལ། དྲི་བ་དང་། ལན་གཉིས་ལས། དང་པོ་ནི། གོང་དུ་བྱང་སེམས་ཀྱི་རྣམ་དག་གཙོ་
བོ་ཡིན་པས་དེ་སྨོས་པའི་ཞར་ལ། སངས་རྒྱས་རྣམ་ཀུན་ཤིན་ཏུ་བ། །ཞེས་སངས་རྒྱས་ཀྱི་རྣམ་དག་
ཤིན་ཏུ་བ་དང་། ཉོན་མོངས་ཤེས་བྱ་ལམ་གསུམ་གྱིས། །ཉམས་ཕྱིར་སློབ་མ་བསེ་རུ་དང༌། །ཞེས་
ཉན་ཐོས་དང་རང་རྒྱལ་གྱི་རྣམ་དག་དེ་ཤིན་ཏུ་བ་མ་ཡིན་པར་བཤད་པའི་རྒྱུ་མཚན་ཅི་ཡིན་ཞེས་པའི་འདྲི་་
བ་སྟོན་པ་ལ། ལམ་ཤེས་པ་ཉིད་ཀྱི་སྐབས་སུ་རྣམ་པར་དག་པ་སྨོས་པའི་ཞར་ལ་སངས་རྒྱས་དང་ཉན་
ཐོས་ལ་སོགས་པའི་རྣམ་པར་དག་པ་གོ་རིམ་བཞིན་དུ་ཤིན་ཏུ་བ་དང་ཅིག་ཤོས་སུ་བཤད་པ་དེ་ཇི་ལྟ་བུ་་་་་
ཡིན་ཞེ་ན། ཞེས་གསུངས།
གཉིས་པ་ལ། རྩ་འགྲེལ་གཉིས་ལས། དང་པོ་ནི། མདོ་ཚན་དགུ་པོ་དེའི་དོན་བཤད་པའི་སྒོ་
638



ནས་སངས་རྒྱས་ཀྱི་རྣམ་དག་དེ་རྣམ་དག་ཤིན་ཏུ་བ། གཞན་རྣམས་ཤིན་ཏུ་བ་མ་ཡིན་པའི་རྒྱུ་མཚན་
བཤད་པ་ལ། ས་དགུ་ལ་ནི་ཆེན་པོ་ཡིས། །ཞེས་སོགས་དང༌། གསུམ་པ་དེ་ཉིད་ཚིག་དོན་གྱི་སྒོ་ནས་
འཆད་པ་ལ། འདོད་པའི་ཁམས་དང་བསམ་གཏན་དང་གཟུགས་མེད་པའི་སྙོམས་པར་འཇུག་པ་དག་
སྟེ། ས་དགུ་ལ་མི་མཐུན་པའི་ ཕྱོགས་ཆེན་པོའི་ཆེན་ པོ་ལ་སོགས་པ་རྣམ་པ་དགུའི་གཉེན་པོའི་ངོ་བོར་གོ་
རིམ་བཞིན་དུ་ལམ་ཆུང་ངུའི་ཆུང་ངུ་ལ་སོགས་པ་རྣམ་པ་དགུ་རྣམ་པ་ཐམས་ཅད་དང༌། ཅིག་ཤོས་སུ་
རྣམ་པར་དག་པའི་རྒྱུ་ཡིན་པའི་ཕྱིར་རྣམ་ པར་དག་པ་ ཤིན་ཏུ་བ་དང་ཅིག་ཤོས་ཞེས་བྱའོ། །ཞེས་
གསུངས།
གཞུང་དོན་ནི། སངས་རྒྱས་ཀྱི་རྣམ་དག་དེ་རྣམ་དག་ཤིན་ཏུ་བ་ཡིན་པ་ དང་། ཉན་རང་གི་རྣམ་
དག་དེ་རྣམ་དག་ཤིན་ཏུ་བ་མ་ཡིན་པའི་ཁྱད་པར་འཐད་དེ། ཐེག་ཆེན་གྱི་སྒོམ་ལམ་བར་ཆད་མེད་ལམ་
ཆུང་ངུའི་ཆུང་ངུ་སོ གས་དགུ་པོ་དེ་རང་རང་གི་སྒྲིབ་པ་ གཉིས་ཀའི་དངོས་གཉེན་བར་ཆད་མེད་ལམ་ཡིན།
ཉན་རང་གི་བར་ཆད་མེད་ལམ་ཆུང་ངུའི་ཆུང་ངུ་སོགས་དེ་ལྟར་མ་ཡིན་པའི་ཕྱིར། །
ཁ་ཅིག ས་གཉིས་པའི་ བར་ཆད་མེད་ལམ་དེ་བདེན་འཛིན་ཆེན་པོའི་ཆེན་པོའི་དངོས་གཉེན་ཡིན་
པ་ནས། ས་བཅུ་པའི་ བར་ཆད་མེད་ལམ་དེ་བདེན་འཛིན་ཆུང་ངུའི་ཆུང་ངུའི་དངོས་གཉེན་བར་ཆད་
མེད་ལམ་ཡིན་ཞེས་ཟེར། དེ་ལ་ཁ་ཅིག རང་གི་ངོས་སྐལ་གྱི་བདེན་འཛིན་ཆེན་པོའི་ཆེན་པོའི་དངོས་
གཉེན་ཡིན་ན། བདེན་འཛིན་ཆེན་པོའི་ཆེན་པོའི་དངོས་གཉེན་ཡིན་དགོས་པར་ཐལ། དམ་བཅའ་
དེའི་ཕྱིར། འདོད་ན། ས་དང་པོའི་སྒོམ་ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར།
ཞེས་ཟེར།
རང་ལུགས་ལ། རྟེན་གང་གིས་དབང་དུ་བྱས་ཏེ་བཤད་པ་དང༌། བྱང་སེམས་ཀྱི་སྒོམ་ལམ་
བར་ཆད་མེད་ལམ་དགུས་སྤང་བྱ་ཇི་ལྟར་སྤོང་བའི་ཚུལ་བཤད་པའོ། །དང་པོ་ནི། འདོད་པ་ལ་སོགས་
པའི་ས་དགུ་སྒོམ་ལམ་གྱི་རྟེན་ཡིན་ ཞིང༌། འདིར་རྣམ་དག་སྒོམ་ལམ་གྱི་རྟེན་དུ་བཤད་པར་བྱ་བ་ཡིན་
ཏེ༑ འགྲེལ་ཆེན་ལས། འདོད་པའི་ཁམས་དང་གཟུགས་ ཀྱི་ཁམས་དང་གཟུགས་མེད་པའི་ཁམས་སུ་
ཞེས་སྨོས་པས་ན། འདོད་པའི་ཁམས་ལ་སོགས་པའི་ས་དགུས་སྒོམ་པའི་ལམ་གཟུང་བར་བྱའོ། །གང་
ཡང་འདོད་པ་ཁམས་ དང་སྲིད་རྩེ་ན། ཞེས་སོགས་གསུངས་པའི་ཕྱིར། དེའི་དོན་ནི། གཟུགས་མེད་
དང་པོ་གསུམ་དང་བསམ་གཏན་ས་དྲུག་སྟེ་དགུ་དང་། ཁམས་ གསུམ་ས་དགུ་ལ་བརྟེན་པའི་ལུགས་གཉིས་
བཤད་ཅིང་རྣམ་པ་ཀུན་ཏུ་ཡང་འདི་གཉིས་འདུ མ་ག་ཅན་དུ་མཛད་པའི་ཕྱི་མ་ནི་མངོན་པ་གོང་འོག་་་་་་་་
，
。
。
。
。
639



གཉིས་དང་མཐུན་ལ་ཞེས་གསེར་ཕྲེང་ལས་བཤད་དོ། །
གཉིས་པ་ནི། བྱང་སེམས་ཀྱི་སྒོམ་ལམ་བར་ཆད་མེད་ལམ་དགུས་སྒོམ་སྤང་བདེན་འཛིན་གྱི་རྣམ་
པར་རྟོག་པ་དགུ་སྤོང་བའི་ཚུལ་ཡོད་དེ། དང་པོར་བྱང་སེམས་ཀྱི་སྒོམ་ལམ་ཆུང་ངུ་སྐོར་གསུམ། དེ་རྗེས་
དེ་འབྲིང་སྐོར་གསུམ། དེ་རྗེས་དེ་ཆེན་པོ་སྐོར་གསུམ་སྐྱེ་ལ། དེ་རྣམས་ཀྱིས་གོ་རིམ་བཞིན་དུ་སྒོམ་
སྤང་བདེན་འཛིན་ཆེན་པོ་སྐོར་གསུམ་དང་། འབྲིང་སྐོར་གསུམ་དང་། ཆུང་ངུ་སྐོར་གསུམ་སྤོང་
བར་བྱེད་པའི་ཕྱིར། གཉེན་པོ་ཆུང་རིམ་དང་སྤང་བྱ་ཆེ་རིམ་ནས་འཇོག་པའི་རྒྱུ་མཚན་ཡོད་དེ། གཉེན་
པོ་ལ་དམན་མཆོག་གི་རིམ་པ་ དང་སྤང་བྱ་སྤོང་དཀའ་སླའི་རིམ་པ་ཡོད་པས་དེ་ལྟར་བཞག་པའི་ཕྱིར། །
གཉིས་པ་ལ་རྩོད་པ་སྤོང་བ་དང་། ལན་གཉིས་ལས། དང་ པོ་ནི། སྒོམ་སྤང་ཆེ་རིམ་དགུའི་
གཉེན་པོ་ཆུང་རིམ་ནས་འབྱུང་བའི་ཐེག་ཆེན་གྱི་སྒོམ་ལམ་དགུ་པོ་དེ་དྲི་མ་དག་བྱེད་ཡིན་ པའི་རྒྱུ་མཚན་་་་
གྱིས་ཇི་ལྟར་ན་དེ་དག་གིས་འབྲས་བུ་སངས་རྒྱས་ཀྱི་རྣམ་དག་དེ་ཉེ་བར་ མ་བཏགས་པའི་རྣམ་དག་ཤིན་་་་་
ཏུ་བ་ཡིན་ཏེ་མ་ཡིན་པར་ཐལ། སྤང་གཉེན་གྱི་རིམ་པ་དེ་མི་འཐད་པའི་ཕྱིར་ཏེ། སྤང་བྱ་ཆེན་ པོ་གཉེན་
པོ་ཆེན་པོས་དང་། ཆུང་དུ་གཉེན་པོ་ཆུང་ངུས་སྤོང་དགོས་པའི་ཕྱིར། ཞེས་པའི་དོགས་པ་ཁོང་ནས་
བསུ་བ་ལ། ཇི་ལྟར་ཤིན་ཏུ་བ་ཡིན་ཞེ་ན། ཞེས་གསུངས།
གཉིས་པ་ལ། མདོ་ལས་ གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་
པོ་ནི། ཤཱ་རིའི་བུས་གསོལ་པ། བཅོམ་ལྡན་འདས་རྣམ་པར་དག་པ་ནི་འདོད་པའི་ཁམས་སུ་སྐྱེ་བ་མ་
ལགས་སོ། །ཞེས་སོགས་ཀྱིས་འཆད། །
གཉིས་པ་ནི། དེ་ལ་ཀླན་ཀ་སྤངས་པ་ཡིས། །ཞེས་སོགས་རྩ་འགྲེལ་རྣམས་ གསུངས། འདི་
ལ་ཡང་། གཉེན་པོ་བྱེད་ཚུལ། ཡུལ་རྟོགས་ཚུལ། རྩོད་པ་སྤོང་བ་དང་གསུམ་ལས། དང་པོ་དེ་སྟོན་པ་
ལ། ཤཱ་རིའི་བུས་གསོལ་པ། བཅོམ་ལྡན་འདས་རྣམ་པར་དག་པ་ནི་འདོད་པའི་ཁམས་སུ་སྐྱེ་བ་མ་ལགས་
སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་ཤིན་ཏུ་རྣམ་པར་དག་པའི་ཕྱིར་རོ། །ཞེས་
པ་ནས། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་གཟུགས་མེད་པའི་ཁམས་རང་བཞིན་གྱིས་
མི་སྐྱེ་བའི་ཕྱིར་རྣམ་པར་དག་པ་མི་སྐྱེའོ། །ཞེས་གསུངས། དེའི་དོན་འཆད་པ་ལ། ཁམས་གསུམ་
གྱི། །གཉེན་པོ་ཉིད་དུ་འདོད་པ་ཡིན། །ཞེས་དང༌། མཐའ་དག་གི་གཉེན་པོའི་ངོ་བོ་ཉིད་ཡིན་ པའི་
ཕྱིར། སངས་རྒྱས་ཀྱི་རྣམ་པར་དག་པ་ཤིན་ཏུ་བ་ཡིན་པར་རྣམ་པར་བཞག་གོ །ཞེས་གསུངས།
གཉིས་པ་དེ་སྟོན་པ་ལ། ཤཱ་རིའི་བུས་གསོལ་པ། བཅོམ་ལྡན་འདས་རྣམ་པར་དག་པ་ནི་མ་
640



འཚལ་མ་མཆིས་པའོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་ཤིན་ཏུ་རྣམ་པར་དག་
པའི་ཕྱིར་རོ། །ཞེས་པ་ནས། ཤཱ་རིའི་བུ་རང་གི་མཚན་ཉིད་སྟོང་པ་ཉིད་ཀྱིས་ཕྱིར་ཆོས་ཐམས་ཅད་མི་
ཤེས་སོ། །ཞེས་གསུངས། དེའི་དོན་འཆད་པ་ལ། ལམ་ནི་འཇལ་དང་གཞལ་བྱ་དག མཉམ་པ་
ཉིད་ཀྱིས། ཞེས་དང་། ཁམས་ གསུམ་པའི་རྣམ་པ་ཅན་གྱི་ཤེས་པ་དང་ཤེས་བྱ་དག་མི་དམིགས་པ་ཉིད་
ཀྱིས་མཉམ་པ་ཉིད་གང་ཡིན་པ་དེ་ཉིད། ཅེས་གསུངས།
གསུམ་པ་དེ་སྟོན་པ་ལ། ཤཱ་རིའི་བུས་གསོལ་པ། བཅོམ་ལྡན་འདས་ཤེར་ཕྱིན་ནི་རྣམ་མཁྱེན་ལ་
སྨན་པར་མི་བགྱིད་གནོད་པར་མི་བགྱིད་དོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་ཤིན་
ཏུ་རྣམ་པར་དག་པའི་ཕྱིར་རོ། །ཞེས་པ་ནས། བཅོམ་ལྡན་འདས་ཀྱིས་བཀའ་སྩལ་པ། ལམ་གྱི་རྣམ་
པ་ཤེས་པ་ཉིད་ཀྱི་ཕྱིར་རབ་འབྱོར་འདི་ནི་བྱང་ཆེན་རྣམས་ཀྱི་ཤེར་ཕྱིན་ཡིན་ནོ། །ཞེས་གསུངས། དེའི་
དོན་འཆད་པ་ལ། དེ་ལ་ཀླན་ཀ་སྤངས་པ་ཡིས། །ཞེས་དང་། དེ་ལ་གཉེན་ པོ་ནི་ཆེན་པོའི་ཆེན་
པོ་ལ་སོགས་པ་མི་མཐུན་པའི་ ཕྱོགས་ནི་ཆུང་ངུའི་ཆུང་ངུ་ལ་སོགས་པར་རིགས་སོ་ཞེས་བྱ་བའི་ཀླན་ཀ་གོས་་
ལ་ཆགས་པའི་དྲི་མ་ཕྲ་མོ་བསལ་བ་ལ་བཙོ་བླག་མཁན་ཆེ་ཐང་དུ་འབད་པའི་དཔེས་སྤངས་པའི་སྒོ་ནས་་་་་
སྒོམ་པའི་ལམ་ཤིན་ཏུ་བ་ཇི་སྐད་དུ་བསྟན་པ་དེ། ཞེས་གསུངས། །
གཞུང་དོན་ནི། རྫོགས་པའི་སངས་རྒྱས་ཀྱི་རྣམ་དག་དེ་རྣམ་དག་ཤིན་ཏུ་བ་ཡིན་ཏེ། གཞལ་བྱ་
དང༌། འཇལ་བྱེད་ཐམས་ཅད་བདེ་སྟོང་སྤྲོས་བྲལ་དུ་རྟོགས་པའི་རྒྱུན་མཐའི་བར་ཆད་མེད་ལམ་དེ་
ཁམས་གསུམ་གའི་སྒྲིབ་པ་མཐའ་དག་གི་དངོས་གཉེན་ཡིན་པའི་ཕྱིར། ཁོ་ན་རེ། སྐབས་འདིར་སྤང་
གཉེན་གྱི་རྣམ་གཞག་འཇོག་ཚུལ་དེ་མི་འཐད་དེ། དེ་ལ་དགོས་ནུས་མེད་པའི་ཕྱིར་ཏེ། གཉིས་འཐུང་
སྟོ བས་ལྡན་འདུལ་བ་ལ་གཤེད་མ་སྟོ བས་ལྡན་དགོས་པ་བཞིན་དུ། སྤང་བྱ་ཆེན་ པོ་སྤོང་བ་ལ་གཉེན་ པོ་
ཆེན་པོ་དགོས་པའི་ཕྱིར་ཟེར་ན། སྐྱོན་མེད་དེ། གོས་ཀྱི་དྲི་མ་ཕྲ་མོ་སེལ་བ་ལ་བཙོ་བླག་མཁན་འབད་
རྩོལ་ཆེན་ པོ་དགོས་ཀྱི། དྲི་མ་རགས་པ་སེལ་བ་ལ་བཙོ་བླག་མཁན་འབད་རྩོལ་ཆེན་ པོ་མི་དགོས་པ་ལྟར།
སྤང་བྱ་ཕྲ་མོ་སྤོང་བ་ལ་གཉེན་ པོ་ཆེན་ པོ་དགོས་པའི་ཕྱིར། ཁོ་ན་རེ། སྐབས་འདིར་སྤང་གཉེན་གྱི་
རྣམ་ གཞག་མི་འཐད་པར་ཐལ། སྤང་གཉེན་དོན་དམ་པར་ མེད་པའི་ཕྱིར་ན་མ་ཁྱབ་སྟེ། དེ་བདེན་པར་
མེད་ ཀྱང་བདེན་གཉིས་ཀྱི་ཐབས་མཁས་ལ་བརྟེན་ནས། གཉེན་པོ་བར་ཆད་མེད་ལམ་གྱི་སྤང་བྱ་མཐའ་
དག་སྤངས་པའི་དགའ་བདེ་ལ་ལོངས་སྤྱོད་པར་འགྱུར་བའི་ཕྱིར།
གསུམ་པ་སྐབས་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
སྒོ
641



པར་རྟོགས་པའི་རྒྱན་འགྲེལ་པ་ དང་བཅས་པའི་རྒྱ་ཆེར་བཤད་པ་ལེགས་པར་བཤད་པ་ གསེར་གྱི་ཕྲེང་བ་་་་
ཞེས་བྱ་བ་དང་རྣམ་བཤད་སྙིང་པོའི་རྒྱན་ཅེས་བྱ་བ་གཉིས་ཀྱི་དཀའ་བའི་ གནས་ གསལ་བར་བྱེད་པ་ལེགས་
བཤད་སྐལ་བཟང་ཀླུ་དབང་གི་རོལ་མཚོ་ཞེས་བྱ་བ་ལས་སྐབས་གཉིས་པའི་དཀའ་བའི་གནས་ལེགས་པར་་་་
བཤད་པའོ། །
སྨྲས་པ། མཐའ་གཉིས་རྣམ་པར་དག་པའི་ལེའུ་ཡི། །སྦས་དོན་རིམ་པ་ལམ་ཤེས་མཚོན་པའི་ཆོས། །
བཅུ་གཅིག་གསལ་བྱེད་ལམ་ཤེས་ལེའུ་ཡི། །འགྲེལ་པའི་དཀའ་གནས་རྣམ་བཤད་རྣམ་ གཉིས་ཀྱི། །
ལེགས་པར་བ ཤད་པའི་ གངྒཱའི་ཆུ་རྒྱུན་ནི། །རྗེ་བཙུན་མཁྱེན་པའི་གཏེར་ལས་ལེགས་འོངས་པ། །
ཡོངས་འཛིན་དམ་པའི་ཞལ་གྱི་བུམ་བཟང་ལས། །ལེགས་པར་བྱུང་བ་ཇི་བཞིན་ཡི་གེར་བཀོད། །
འདིར་འབད་དགེ་བས་ལུས་ཅན་ཐམས་ཅད་ཀྱི། །ཕན་བདེའི་འབྱུང་གནས་སངས་རྒྱས་བསྟན་པ་ནི། །
ལྷར་བཅས་འགྲོ་བའི་ གཙུག་ན་ལྷམ་མེ་བར། །སྲིད་མཐའི་བར་དུ་ཡུན་རིང་གནས་གྱུར་ཅིག །བདག་
ཀྱང་དེང་ནས་ཚེ་རབས་ཐམས་ཅད་དུ། །རྒྱལ་བའི་བསྟན་ལ་ཡིད་ཆེས་དད་པ་ཡིས། །
ཐོས་བསམ་སྒོམ་པས་ཚུལ་བཞིན་རབ་འབད་དེ། །ཀུན་མཁྱེན་རྒྱལ་བའི་གོ་འཕང་ཐོབ་གྱུར་ཅིག། །།



书名题签 日增多杰
封面设计任肖菊
责任编辑吉美桑珠
校对史学礼、拉青嘉
现观庄严论注疏(上)
确吉坚赞著
(藏文)
多吉杰博编
中国藏学出版社出版
青海民族印刷厂印刷
青海省新华书店发行
开本:787×1092 1/16 印张 41
1989年1月第1版 1989年1月第1次印刷
印数:1-3,700
ISBN 7-80057-002-9/Z-3
定价:(精装)15元
