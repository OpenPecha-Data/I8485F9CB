༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W8610
ImageGroup:
11 PD36358
7800570029
LCCN:
||93927786
ISBN:
Title:
རྒྱན་འགྲེལ་སྤྱི་དོན་རོལ་མཚོ
rgyan 'grel spyi don rol mtsho
ཆོས་ཀྱི་རྒྱལ་མཚན་
Author:
chos kyi rgyal mtshan
n/a
Descriptor:
Original Publication:
gangs ljongs shes rig gi nying bcud;n/a
pe cin
Place:
Publisher:
krung go bod kyi shes rig dpe skrun khang
Date:
1989
Volume:
12
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



གངས་ལྗོངས་ཤེས་རིག་གི་ཉིང་བཅུད།
༄༅།།རྒྱན་འགྲེལ་སྤྱི་དོན་རོལ་མཚོ།།
སྨད་ཆ།
རེ་ཉིན་ཆོ་ག།
ཀྲུང་གོ་བོད་ཀྱི་ཤེས་རིག་དཔེ་སྐྲུན་ཁང་།



ཁ་བྱང་འབྲི་མཁན།
མདུན་ཤོག་ཇུས་འགོད་པ།
དཔེ་སྒྲིག་འགན་འཁུར་བ།
ཞུ་དག་གཏོང་མཁན།
རྟ་མགྲིན་རྡོ་རྗེ།
རེན་ཞའོ་ཅུས། །
འཇིགས་མེད་བསམ་གྲུབ།
ཧྲི་ཞུའེ་ལིས་དང་ལྷ་ཆེན་རྒྱལ།
རྒྱན་འགྲེལ་སྤྱི་དོན་རོལ་མཚོ། (སྨད་ཆ)
རྗེ་བཙུན་ཆོས་ཀྱི་རྒྱལ་མཚན།
རྡོ་རྗེ་རྒྱལ་པོས་བསྒྲིགས།
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གིས་པར་དུ་བསྐྲུན།
མཚོ་སྔོན་མི་རིགས་པར་ཁང་གིས་པར་བཏབ།
མཚོ་སྔོན་ཞིང་ཆེན་ཞིག་ཧྭ་དཔེ་ཚོང་ཁང་གིས་བཀྲམ།
1989ལོའི་ཟླ1 པར་པར་གཞི་དང་པོ་བསྒྲིགས།
1989ལོའི་ཟླ1པར་ཟི་ལིང་ནས་པར་ཐེངས་དང་པོ་བརྒྱབ།
དེབ་རེར་སྒོར15རེ་ཡིན།



༄༅། ། 《གང ས་ཅན་ཤེས་རིག་གི་ཉིང་བཅུད» ཅེ ས་པའི་
དཔེ་ཚོགས་འདི་སྒྲིག་སྤེལ་བྱེད་པའི་དོན་སྙིང་
གསལ་བཤད་མདོར་བསྡུས།
，
དང་ པོ། དམིགས་ཡུལ་ནི། བོད་ཟལ་མོ་སྒང་པ་ཞེས་སུ་གྲགས་པ་འཛམ་གླིང་གི་སྒལ་སྟེང་དུ་
ཆགས་པའི་ མི་རིགས་ འདི་ཉིད་ལོ་རྒྱུས་རིང་ལ་རྩ་བའི་རིག་གནས་མི་རིགས་ཀྱི་ཁྱད་ཆོས་ལྡན་པའི་ གཞུང་
ལུགས་ ཀྱང་གཞན་དྲིང་མི་འཇོག་པ་ཡོད་པ་ཞིག་ཡིན་ གཤིས་དེང་སྐབས་འཛམ་གླིང་ཐོག་ རྒྱལ་ཁབ་དང་ ས་་
ཁུལ་ཁག་ཉི་ཤུ་ལྷག་ཙམ་ཞིག་གི་ནང་དུ་བོད་ཀྱི་རིག་གནས་ལ་ཞིབ་འཇུག་བྱེད་མཁན་ཚོགས་པ་ཆེ་ཆུང་་་་
མང་པོ་ཞིག་ཆེད་བཙུགས་ཀྱིས་དོ་སྣང་ཆེན་ པོ་བྱེད་པ་དེ་དག་གི་དགོས་མཁོ་སྐོང་ཆེད་དང་། རྒྱལ་ནང་
དུ་སྤྱི་ཚོགས་རིང་ལུགས་ཀྱི་དེང་རབས་ཅན་བཞི་དང་། དངོས་པོ་དང་བསམ་པའི་དཔལ་ཡོན་གཉིས་
འཛུགས་སྤེལ་གྱི་རྦ་རླབས་འཕྱུར་བཞིན་པ་འདི་ཉིད་དར་འཕེལ་ཅི་ཡོང་མིའི་ཤེས་རིག་ལ་རག་ལས་ སྟབས་་
མི་རིགས་ཀྱི་རྩ་བའི་རིག་གནས་ཕུལ་བྱུང་རྣམས་ཉམས་པ་སོར་ཆུད་དང་མ་ཉམས་གོང་འཕེལ་གཏོང་་་་་་་་
དཔོ[ས་པའི་དགོས་མཁོ་སྐོང་བའི་ཆེད་དུ་ཡིན།
གཉིས་པ། བྱེད་ ཐབས་ནི། འདི་ག་ཀྲུང་གོའི་ བོད་ཀྱི་ཤེས་རིག་ཞིབ་འཇུག་ལྟེ་གནས་ཀྱིས་སྔར་རྒྱ་
དཀར རྒྱ་ནག་སོགས་ ཀྱི་ཡི་གེ་ནས་བོད་ཡིག་ཏུ་བསྒྱུར་པའི་ བཀའ་འགྱུར་དང་ བསྟན་འགྱུར་ཆ་ཚང་བ་དཔེ་
སྐྲུན་བྱ་རྒྱུའི་ལས་འགོ་བཙུགས་ཟིན་པ་ཕུད། ད་ཕན་བོད་རང་ཉིད་ཀྱི་མཁས་པས་མཛད་པའི་ བསྟན་
བཅོས་ཅི་ཙམ་ཡོད་པ་ད་ལྟ་དཀར་ཆག་དང་ གླེགས་ བམ་དངོས་སུ་མཐོང་བར་རྩོམ་པ་པོ་ཉིས་སྟོང་ལྷག་་་་་་
ཙམ་གྱི་གསུང་རྩོམ་པོད་ཁྲི་ཕྲག་གསུམ་ཙམ་ཞིག་འདུག་པ་དེ་དག་ཡོངས་རྫོགས་སྡེབ་ཅིག་ཏུ་དཔེ་སྐྲུན་ཐུབ་
ཐབས་མེད་པར་བརྟེན་སྔ་འཕྲོས་ལག་ལེན་དུ་འཁྱོལ་ཐུབ་ཚོད་ལ་དཔགས་ཏེ་འདེམས་སྒྲུག་གིས་ ལོ་རེར་་་་
དེ བ་བཅུ་རེ་བཏོན་ཏེ་ལོ་ལྔའི་ནང་ལ་དེབ་ལྔ་བཅུ་ཐམ་པ་འདོན་སྤེལ་བྱ་རྒྱུའི་འཆར་གཞི་བཀོད་པ་ལྟར་་་་
1988 ལོའི་ལོ་སྨད་ནས་ བཟུང་ རྒྱལ་ཁབ་ཕྱི་ནང་གང་སར་འགྲེམས་རྒྱུ་ཡིན།
གསུམ་པ། དེ་དག་གི་ནང་དོན་ནི། སྒྲ་རིག་པ་དང༌། ཚད་མ་རིག་པ། བཟོ་རིག་པ། གསོ་
བ་རིག་པ་བཅས་ཐུན་མོང་བའི་རིག་གནས་བཞི་དང་། ཐུན་མོང་མིན་པ་ནང་དོན་རིག་པ་སྟེ་རིག་གནས་



ཆེ་བ་ལྔ་དང་། སྙན་ངག་དང༌། མངོན་བརྗོད། སྡེབ་སྦྱོར། ཟློས་གར། སྐར་རྩིས་བཅས་རིག་
གནས་ཆུང་བ་ལྔ། གཞན་ཡང་ལོ་རྒྱུས་དང་། ཆོས་འབྱུང་། རྣམ་ཐར་སོགས་ཏེ། མདོར་ན་ཤེས་བྱའི་
གནས་ལ་དོན་གཉེར་གྱི་སྦྱང་བརྩོན་དང༌། བརྟག་ཞིབ། ལག་བསྟར་སོགས་ མཛད་པ་པོ་རྣམས་ཀྱིས་
ཁུངས་འཚོལ་ས་དང༌། གཞི་འཛིན་ས། ཕུགས་བཅོལ་ས་བཅས་ཀྱི་དོན་སྙིང་ལྡན་པ་རྣམས་ ཡིན།
བཞི་པ། དེ་དག་ལ་ཕན་ནུས་ཅི་ཡོད་དམ། དཔེ་དེབ་འདི་དག་ལ་ནུས་པ་གང་ཞིག་ཡོད་དམ་ཞེ་ན།
དཔེ་དེ བ་འདི་རྣམས་མཁས་པས་འཆད་ཉན་དཔྱད་གསུམ་མམ། དགག་བཞག་སྤང་གསུམ་སོགས་བསྲེགས་
བཅད་བརྡར་གསུམ་གྱི་སྒོ་ནས་གཏན་ལ་ཕབ་པ་ལུང་དང་རིགས་པ་གང་ཐད་ནས་ གང་འཁེལ་བ་རྣམས་
བདམས་ནས་ བསྒྲིགས་པ་ཞིག ཡིན་ པས་རང་ ཉིད་ལ་གསུང་རབ་དང་ གཞུང་གི་དཀའ་གད་གང་ཞིག་ཕྲད་
རུང་དེ་ཐད་ཀྱི་ གཞུང་གི་འགྲེལ་པ་རྣམས་འཕྱུགས་མེད་ལག་ལེན་དུ་འཁྱོལ་ན་དཀའ་གནད་དེ་ཐག་ གཙོད་་་་
ཐུབ ངེས་ཤ་སྟག་ཡིན། ནང་དོན་གཙོ་བོ་རྣམས་དེབ་སོ་སོའི་འགོར་ཡང་ངོ་སྤྲོད་བྱས་ཡོད།
ཀྲུང་གོའི་བོད་ཀྱི་ཤེས་རིག་ཞིབ་འཇུག་ལྟེ་གནས་ནས་
1987 ལོའི་ཟླ 7 པའི་ཚེས 1 ལ། །
：



དཔེ་སྐྲུན་གསལ་བཤད།
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གིས་ཏང་ཀྲུང་དབྱང་གི་ཡང་དག་པའི་ འགོ་འདྲེན་འོག་ཏུ་་་
གངས་ ཅན་གྱི་སྔོན་བྱོན་མཁས་པ་ཚད་ལྡན་རྣམས་ཀྱིས་ལྗགས་རྩོམ་གནང་བའི་རིག་གནས་བཅུའི་བསྡུས་་་
པའི་ གལ་ཆེ་བའི་བསྟན་བཅོས་རྣམས་རིམ་བཞིན་དག་སྒྲིག་བྱེད་བཞིན་ཡོད། འདི་ནི་མི་རིགས་རིག་་
གནས་ཀྱི་སྲོལ་རྒྱུན་བཟང་པོ་རྣམས་ཉམས་པ་སོར་ཆུད་པ་དང༌། མ་ཉམས་པ་གོང་དུ་སྤེལ་ བའི་ཐབས་ ་
མཆོག་བླ་ན་མེད་པ་ཞིག་དང་། དེང་རབས་ཀྱི་འགྱུར་བ་བཞི་འཕེལ་རྒྱས་ཕྱོགས་ལ་ཕན་ནུས་ཆེན་པོ་ཞིག་
འབྱུང་ བའི་ཆེད་དང་། རྒྱལ་སྤྱི་དང་རྒྱལ་ནང་གི་བོད་ཀྱི་ཤེས་རིག་ཞིབ་འཇུག་བྱེད་མཁན་བློ་མཐུན་
རྣམས་ཀྱི་དགོས་མཁོ་སོགས་ལ་དམིགས་ཏེ། འདིར་རྗེ་བཙུན་བྱམས་མགོན་གྱིས་མཛད་པའི་ མངོན་ ་
རྟོགས་རྒྱན་རྩ་བ་དང༌། སེ་ར་རྗེ་བཙུན་ཆོས་ཀྱི་རྒྱལ་མཚན་གྱིས་མཛད་པའི་ཕར་ཕྱིན་སྤྱི་དོན་རོལ་མཚོ་
སྐབས་དང་པོ་ནས་བརྒྱད་པའི་བར། ཡོངས་འཛིན་བྱམས་པ་རིན་པོ་ཆེ་ནས་སེར་བྱེས་གྲྭ་ཚང་གི་ཕར་
ཕྱིན་སྤྱི་མཐའ་གཉིས་ཀྱི་ཡིག་སྐྱོན་གསལ་བའི་ཐོ་དོགས་དཔྱོད་དང་འབྲེལ་བ་བཅས་ཕྱོགས་གཅིག་ཏུ་་་་་་
བ སྡོམས་ནས་དེབ་སྟོད་སྨད་གཉིས་སུ་བཟོས་ཡོད། དེ་ལ་སྤྱིར་བཅོམ་ལྡན་འདས་ཀྱི་གསུངས་ལ་ཆོས་ཕུང་
བརྒྱད་ཁྲི་བཞི་སྟོང་ཡོད་པའི་ནང་ནས་ཆོས་རབ་དང་། མཆོག་དང༌། ཕུལ་ནི་ཤེར་ཕྱིན་གྱི་མདོ་སྡེ་རིན་
པོ་ཆེ་ཉིད་ཡིན་ཏེ། ཤེར་ཕྱིན་གྱི་མདོ་ལས། ཀུན་དགའ་བོ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཇིག་
རྟེན་ན་ཇི་སྲིད་ དུ་གནས་པ་དེ་སྲིད་ དུ་དེ་བཞིན་གཤེགས་པ་བཞུགས་པར་རིག་པར་བྱའོ། །ཀུན་དགའ་བོ་་
དེ་སྲིད་དུ་དེ་བཞིན་གཤེགས་པའི་ཆོས་སྟོན་པར་རིག་པར་བྱའོ། །ཞེས་དང༌། སྡུད་པ་ལས། རྒྱལ་བ་
འདས་དང་མ་བྱོན་ད་ལྟར་གང་བཞུགས་པ། །ཀུན་ལམ་ཕ་རོལ་ཕྱིན་པ་འདི་ཡིན་ གཞན་མ་ཡིན། །
ཞེས་དང༌། འཇུག་ཡོངས་གཏད་ཀྱི་ལེའུ་ལས་ཀུན་དགའ་བོ་ལ་ལན་གསུམ་གྱི་ བར་ གཏད་པ་སོགས་བཀའ་་
གཞན་ལས་གཙིགས་སུ་བཟུང་བ་དང༌། འཕགས་ཡུལ་གྱི་ངག་རྒྱུན་ལའང་ཕར་ཕྱིན་ཤེས་ན་པཎྜ་ཏའི་
གྲལ་མགོ་དང་ གསང་འདུས་ཤེས་ན་གྲུབ་ཐོབ་ཀྱི་གྲལ་མགོ་ཡིན་ཞེས་མཁས་པ་ཡིན་མིན་ཡང་ཕར་ཕྱིན་གྱི་་་
དོན་ཤེས་པའི་སྟེང་ནས་འཇོག་པའོ། དེས་ན་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ཡུམ་རྒྱས་འབྲིང་



ས
བ སྡུས་གསུམ་གྱི་བརྗོད་བྱའི་སྙིང་པོའི་དོན་དངོས་བསྟན་སྟོང་ཉིད་དང་སྦས་དོན་མངོན་རྟོགས་ཀྱི་རིམ་པ་་་
རྣམས་ཕྱོགས་ གཅིག་ཏུ་བསྒྲིགས་པའི་ རྩ་ཚིག་ལྟ་བུ་ནི་མངོན་རྟོགས་རྒྱན་ཡིན་ལ། དེ་ལ་འགྲེལ་པ་རྒྱ་གར་
མར་གྲགས་པ་ཉེར་གཅིག་དང་བོད་ཀྱི་མཁས་པ་སོ་སོའི་མཛད་པའང་མང་དུ་ཡོད་ པ་ལས། སེ་ར་རྗེ་
བ ཙུན་པའི་ ཕར་ཕྱིན་སྤྱི་དོན་རོལ་མཚོ་འདི་མདོ་དབུས་གཙང་གསུམ་སོགས་མཚན་ཉིད་ཀྱི་གྲྭ་ས་ཕལ་ཆེར་
གྱིས་དམ་པ་འདིས་མཛད་པའི་ཡིག་ཆའི་སྟེང་ནས་གསན་སྦྱོང་བྱེད་པས་ན་ཡིག་ཆ་གཞན་ལས་གྲགས་ཆེ་བ་
དང༌། འགྲེལ་ཚུལ་གྱི་དབང་དུ་བྱས་ནའང་དང་པོ་མདོ་ལས་གསུངས་ཚུལ། དེ་རྗེས་བ སྟན་བཅོས་ཀྱི་
འགྲེལ་ཚུལ། དེ་ལ་རྩ་བ་དང་། དབྱེ་བ། མཚམས་སྦྱར་བཅས་ལུང་དང་རིག་པ་མཐའ་ཡས་པའི་སྒོ་ནས་
གཏན་ལ་ཕབ་པས་འགྲེལ་པ་གཞན་ལས་འཆད་ཚུལ་ཞིབ་ལ་རྒྱུས་པ་ཞིག་ཡིན་སྟབས་འདི་ཀའི་ལྟེ་གནས་་་
ཀྱིས་ཆེད་དུ་པར་སྐྲུན་བྱས་པ་ཡིན།
དེས་ན་མཛད་པ་པོའི་རྣམ་ཐར་ངོ་སྤྲོད་མདོར་བསྡུས་ནི། གཙང་ཉང་སྟོད་རིག་པའི་ འབྱུང་གནས་
ཀྱི་སའི་ཆར། ཡབ་ནང་སོ་བསོད་ནམས་འཕེལ་ཞེས་བྱ་བ་དང༌། ཡུམ་སྒྲོལ་མ་འབུམ་གཉིས་ཀྱི་སྲས་སུ་
རབ་བྱུང་བརྒྱད་པའི་བགྲང་བྱ་ཉེར་གསུམ་པ་ས་མོ་གླང་《སྤྱི་ལོ་1469»ལ་འཁྲུངས། དགུང་ལོ་བདུན་
པའི་དུས་སུ་གནས་རྙིང་ཆོས་རྗེ་ཀུན་དགའ་བདེ་ལེགས་རིན་ཆེན་རྒྱལ་མཚན་ལས་དགེ་བསྙེན་ཀྱི་ སྡོམ་་་་་་
བཞེས། དགུང་ལོ་བཅུ་གསུམ་པ་ལ་དགེ་ཚུལ་ཀྱི་སྡོམ་པ་བཞེས་ཏེ་བཀྲ་ཤིས་ལྷུན་པོར་གསན་སྦྱོང་ལ་
ཕེབས། དེ་དུས་ཀུན་མཁྱེན་ཆོས་འབྱོར་དཔལ་བཟང་ལས་ཀློག་དང་བསྡུས་སྦྱོར་བློ་རྟགས། རྣམ་
འགྲེལ། ཚད་མ་མདོ་དང་སྡེ་བདུན། རིགས་རྒྱན། ཐར་ལམ་གསལ་བྱེད། དར་ཊིཀ་སོགས་ལ་
སྦྱངས། པཎཆེན་ལུང་རིགས་པ་ལ། རྣམ་འགྲེལ། དཔེ་ཆོས་རིན་སྤུངས། བེའུ་བུམ་སྔོན་པོ་རྩ་
འགྲེལ་དང་རྗེས་གནང་ཁ་ཡར་གསན། དགུང་ལོ་བཅོ་ལྔའི་དུས་སུ་ཚད་མ་སྡེ་བདུན་མདོ་དང་བཅས་པ་
ལ་མཁས་པའི་གྲགས་པ་ཕྱོགས་ཀུན་ཁྱབ། དེ་ནས་མངོན་རྟོགས་རྒྱན་རྩ་འགྲེལ། མངོན་པ་མཛོད།
དབུ་མ་འཇུག་པ་བཅས་བཀའ་པོད་གསུམ་ལ་ཞིབ་ཏུ་ཀུན་མཁྱེན་ཆོས་འབྱོར་པ་ལ་གསན། དགུང་ལོ་
བཅུ་དྲུག་པ་ལ་པཎཆེན་ཡེ་ཤེས་རྩེ་མོ་ལས། འདུལ་བ། མངོན་པ། ཚད་མ་རྣམ་འགྲེལ། ལམ་རིམ་
སོགས་ལ་སྦྱང་བརྩོན་ཆེན་པོ་མཛད་པས། དགུང་ལོ་བཅོ་བརྒྱད་དུ་ཕེབས་དུས་ཕར་ཚད་དབུ་གསུམ་འདུལ་
མཛོད་བཅས་བཀའ་པོད་ལྔ་ལ་མཁས་པའི་ གྲགས་པས་རིགས་ལམ་སྨྲ་བ་རྣམས་ཀྱི་ གཙུག་གི་རྒྱན་དུ་གྱུར་
ཏོ། །དགུང་ལོ་ཉེར་གསུམ་པ་ལ་བཀྲ་ཤིས་ལྷུན་པོའི་དགེ་བསྐོས་མཛད། དགུང་ལོ་སོ་གཉིས་པ་ལ་བཀྲ་
ཤིས་ལྷུན་པོ་སོགས་སུ་འཆད་ཉན་དང་གཞུང་ཆེན་མོའི་དཀའ་བའི་གནད་རྣམས་ལ་དབྲུ་བསྣོན་རེ་དང་་་་



སྦྲགས་པའི་ དམ་བཅའ་འཇོག་པ་གནང་བ་ལ། སུས་ཀྱང་བགྲོ་གླེང་འགྲོ་བ་མ་བྱུང་ཞིང་ཕར་ལ་ཐལ་
འ གྱུར་ གཅིག་རེ་གཉིས་རེ་ཙམ་ གནང་བས་རྒོལ་བ་རྣམས་ཕམ་པར་མཛད་པས་ཐམས་ཅད་ཞལ་མཐུན་་་་་་་
པར་དེང་སང་ས་དགེ་གང་གི་ཁྲོད་ནའང་གཞུང་ལུགས་ཀྱི་གོ་རྒྱ་དང་སྟོན་པ་བཟང་བ་གཉིས་ཀ་འཛོམས་་་
པ་འདི་ལྟ་བུ་རེ་གཉིས་ཙམ་ཡང་དཀོན་པར་འདུག་ཟེར་ནས་དད་པའི་ཡུལ་དུ་བྱེད་པར་གྱུར། གསུང་
ལས་སྐྱེས་པའི་ སློབ་མའང་དབུས་གཙང་ཁམས་མངའ་རིས་སོགས་ནས་དཀའ་བཅུ་རབ་འབྱམས་དང་།
བློ་གསལ་གྱི་གདུལ་བྱ་མཐའ་ཡས་པ་ཞིག་འདུས་པར་གྱུར་ཏོ། །ལྗགས་རྩོམ་མཛད་པའི་བསྟན་བཅོས་
ཀྱང༌། ཀར་ལན། ཤཱཀ་ལན། གོ་ལན། ཚད་མའི་སྤྱི་དོན། མཐའ་དཔྱོད། ཕར་ཕྱིན་གྱི་སྤྱི་དོན།
དབུ་མའི་སྤྱི་དོན། དྲང་ངེས་མཐའ་དཔྱོད། འཇུག་པའི་ དཀའ་གནས་དོགས་དཔྱོད། མཁས་གྲུབ་རྗེ་རྣམ་
ཐར། གནས་རྙིང་ཀུན་དགའ་བདེ་ལེགས་ཀྱི་ རྣམ་ཐར། ཁྱད་པར་འཕ གས་བསྟོད་དང་འབུམ་གྱི་དཀར་
ཆག འཇུག་ཊཱིཀ་སྔ་སྟིང་གཉིས་སོགས་མང་དུ་མཛད་པའོ། །དེ་ནས་དགུང་ལོ་དོན་དྲུག་པ་ཤིང་ཕོ་འབྲུག་
གི་ལོའི་ཧོར་ཟླ་བཅུ་གཅིག་པའི་ཚེས་བཅུ་དགུའི་ནམ་སེང་ལ་བབས་པ་ན་དགའ་ལྡན་ཆོས་ཀྱི་ཕོ་བྲང་མི་་་་་
ཕམ་རྒྱལ་ བའི་མདུན་སར་གཤེགས་པ་སོགས་ཞིབ་ཏུ་རྣམ་ཐར་གྱི་ཡི་གེ་ལས་ཤེས་པར་བྱ་ལ། འདིར་
གཟིགས་པ་པོ་རྣམས་ལ་མཛུབ་མོའི་རི་སྟོན་གྱི་ཚུལ་དུ་ངོ་སྤྲོད་མདོར་བསྡུས་སུ་བྱས་པ་ལགས་སོ། །
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་ནས་
1988 ལོའི་ཟླ 7 པའི་ཚེས 20 ལ།
ར་



དཀར་ཆག
པ།
•
•
• • ཟབ• •• （13 4）
སྐབས་གསུམ་པ།
གཞི་ཤེས་མཚོན་བྱེད་ཀྱི་ཆོས་དགུ་རྒྱས་པར་བཤད་པ། ................................…...（3）
ཐེག་ཆེན་དང་ཐེག་དམན་གཉིས་འབྲས་ཡུམ་ལ་ཉེ་རིང་དུ་འཇོག་པའི་རྒྱུ་མཚན་བ སྟན་
•…........…...(2 0）
སྐབས་བཞི་པ།
རྣམ་རྫོགས་སྦྱོར་བ་བཤད་པ། ........................................༠༠ ༠༠༠ ༠༠ བབབ བ༠༠ བབ ༠༠༠ ༠༠༠ （55）
རྣམ་རྫོགས་སྦྱོར་བ་མཚོན་བྱེད་ཀྱི་ཆོས་བཅུ་གཅིག །
(58）
དང་པོ། རྣམ་རྫོགས་སྦྱོར་བའི་བསྒོམ་བྱའི་རྣམ་པ་བཤད་པ། ...............…... （58）
གཉིས་པ། སྦྱོར་བ་པོ་གང་ཟག་བཤད་པ། ....
（123）
གསུམ་པ། སྦྱོར་བའི་ཡོན་ཏན་བཤད་པ། ......
བཞི་པ། སྦྱོར་བའི་སྐྱོན་བཤད་པ། ...........
••• ••• （1 4 0）
ལྔ་པ། སྦྱོར་བའི་ཤེས་བྱའི་མཚན་ཉིད་བཤད་པ། .......................... ... （151）
དྲུག་པ། ཐེག་ཆེན་གྱི་ཐར་པ་ཆ་མཐུན་བཤད་པ། .......….............
བདུན་པ། ཐེག་ཆེན་གྱི་ངེས་འབྱེད་ཆ་མཐུན་བཤད་པ། ......... •.. ...... （197)
བརྒྱད་པ། ཕྱིར་མི་ལྡོག་པའི་རྟ གས་བཤད་པ། .......
དགུ་པ། སྲིད་ཞི་མཉམ་ཉིད་ཀྱི་སྦྱོར་བ་བཤད་པ། ........... བ༠• •.• (2 60）
བཅུ་པ། ཞིང་དག་སྦྱོར་བ་བཤད་པ། ....…...........….....….....…..…........
བ...• •• (2 6 6）
བཅུ་གཅིག་པ། ཐབས་མཁས་སྦྱོར་བ་བཤད་པ། ..................
སྐབས་ལྔ་པ།
འབྲས་བུ་རྩེ་སྦྱོར་བཤད་པ། ..................…..
རྩེ་སྦྱོར་མཚོན་བྱེད་ཀྱི་ཆོས་བརྒྱད། ...…......…..…..
8 1)
དང་པོ། རྟགས་བཅུ་གཉིས་པོ་དང་ལྡན་པའི་རྩེ་སྦྱོར་བཤད་པ། .......…..….....（281)
••• • ཟ•• • (190）
••• •.• (2 0 6）
•-• ••• •• • （2 6 7)
•• ••• བ མ （2 7 8)



...... (292）
་
，
... .....• (4 19）
•-• ••• • (423）
，
EEC
• • •• （439）
གཉིས་བ། བསོད་ནམས་རྣམ་པར་འཕེལ་བའི་རྩེ་སྦྱོར་བཤད་པ། ...... བམ ......(2 8 4）
གསུམ་བ། བརྟན་པའི་རྩེ་སྦྱོར་བཤད་པ། ... ..........
(2 8 8）
བཞི་པ། སེམས་ཀུན་ཏུ་གནས་པའི་རྩེ་སྦྱོར་བཤད་པ། ....…...….. •• （2 90）
ལྔ་པ། མཐོང་ལམ་རྩེ་སྦྱོར་བཤད་པ། ....….....…............…......
རྟེན་འབྲེལ་ཡན་ལག་བཅུ་གཉིས་རྒྱས་པར་བཤད་པ། ..…..…..…...…..….. (338)
དྲུ ག་པ། སྒོམ་ལམ་རྩེ་སྦྱོར་བཤད་པ། ..................
(389）
བདུན་པ། བར་ཆད་མེད་པའི་ རྩེ་སྦྱོར་བཤད་པ། .......
བརྒྱད་པ། བསལ་བྱ་ལོག་རྟོག་བཤད་པ། ... .. ... མ
སྐབས་དྲུག་པ།
མཐར་གྱིས་སྦྱོར་བ་མཚོན་བྱེད་ཀྱི་ཆོས་བཅུ་གསུམ་བཤད་པ། ...................... (4 33）
སྐབས་བདུན་པ།
སྐད་ཅིག་སྦྱོར་མཚོན་བྱེད་ཀྱི་ཆོས་བཞི་བཤད་པ། ....…...........….....
སྐབས་བརྒྱད་པ།
འབྲས་བུ་ཆོས་སྐུ་བཤད་པ། ..................
འབྲས་བུ་ཆོས་སྐུ་མཚོན་བྱེད་ཀྱི་ཆོས་བཞི། .........
དང་པོ། ངོ་བོ་ཉིད་སྐུ་བཤད་པ། .......…...
(4 6 6）
གཉིས་པ། ཡེ་ཤེས་ཆོས་སྐུ་བཤད་པ། ......
(4 72）
གསུམ་པ། ལོངས་སྤྱོད་རྫོགས་སྐུ་བཤད་པ། ...
(4 92）
བཞི་པ། སྤྲུལ་སྐུ་བཤད་པ། ...............
（5 1 0)
བསྟན་བཅོས་བརྩམས་པ་མཐར་ཕྱིན་པའི་ཚུལ་བཤད་པ།
བསྟན་བཅོས་བརྩམས་པའི་དགེ་བ་བསྔོ་བ། .....…..…........
（54 5）
མཐའ་མར་དགེ་བ་མཇུག་གི་དོན། །
ལོ་ཙྪ་བ་གང་གིས་བསྒྱུར་བའི་འགྱུར་བྱང་བཤད་པ། .......….
ཟུར་བཀོད། སེར་བྱེས་གྲྭ་ཚང་གི་ ཕར་ཕྱིན་སྤྱི་མཐའ་གཉིས་ཀྱི་ཡིག་སྐྱོན་གསལ་
བའི་ ཐོ། ...............
•• •• ••• ( 4 47)
•
•བ• •• •• •••
（4 6 6）
Z
•....• ••• •• ...
ཀ ཀར
བཤད་པ།
བ• •-• ••• •• •• •.• •བ• •• ••• •• （543）
（5 45)
••• •....• •
(5 4 6)
• •• •-• •• （549)



༄༅། ། བསྟན་བཅོས་མདོན་བར་རྟོགས་པའི་རྒྱན་འགྲེལ་
བ་དང་བཅས་པའི་རྣམ་བཤད་རྣམ་པ་གཉིས་ཀྱི་དཀའ་
བའི་གནས་གསལ་བར་བྱེད་པ་ལེགས་བཤད་སྐལ་
བཟད་ཀླུ་དབང་གི་རོལ་མཚོ་ཞེས་བྱ་བ་
ལས་སྐབས་གསུམ་པ་མན་གྱི་སྤྱི་
དོན་བཞུགས་སོ། །



སྐབས་གསུམ་པ།
གཞི་ཤེས་མཚོན་བྱེད་ཀྱི་ཆོས་དགུ་རྒྱས་པར་བཤད་པ།
༄༅། །གསུམ་པ་ཐོབ་བྱེད་ལམ་ཤེས་དེ་ཉིད་རྣམ་པར་དག་བྱེད་གཞི་ཤེས་ཀྱི་ཡན་ལག་རྒྱས་པར་བཤད་པ་་
ལ་གསུམ། འབྲེལ་བཀོད་པས་མཚམས་སྦྱར། གཞི་ཤེས་མཚོན་བྱེད་ཀྱི་ཆོས་རྒྱས་པར་བཤད། སྐབས་
བསྡུ་བའོ། །དང་པོ་ནི། ལུས་རྣམ་གཞག་ཏུ། ལམ་ཤེས་ཉིད། དེ་ནས་ཐམས་ཅད་ཤེས་པ་
ཉིད། །ཅེས་བཤད་ན། ལམ་ཤེས་བཤད་པའི་རྗེས་སུ་གཞི་ཤེས་བཤད་པའི་རྒྱུ་མཚན་གང་ཞེ་ན། དེའི་
རྒྱུ་མཚན་ཡོད་དེ། སྐྱེས་བུ་འབྲིང་དང་ཐུན་མོང་བའི་ལམ་རིམ་གྱིས་བསྡུས་པའི་མི་རྟག་སོགས་བཅུ་
དྲུག་རྟོགས་པའི་ལམ་མ་ཐོབ་པར། སྐྱེས་བུ་ཆེན་པོའི་ལམ་རིམ་གྱིས་བསྡུས་པའི་ལམ་ཤེས་མི་འཐོབ་
པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཞེས་མཚམས་སྦྱར་བཀོད་པ་ལ། གཞི་ཐམས་ཅད་ཡོངས་
སུ་ཤེས་པ་མེད་ པར་ལམ་ལེགས་པར་ཡོངས་ སུ་ཤེས་པ་མེད་ པས་ཐམས་ཅད་ཤེས་པ་ཉིད། ཅེས་གསུངས།
ཁོ་ན་རེ། སྐབས་གསུམ་ པ་འདིར་གཞི་ཤེས་བཤད་མི་རིགས་ཏེ། སྐབས་གཉིས་པར་མི་རྟག་
སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་བསྟན་ཟིན་པའི་ཕྱིར། ཞེས་ཟེར་ན། སྐྱོན་མེད་དེ།
སྐབས་གཉིས་པར་སེམས་བསྐྱེད་བསྔོ་བ་སྟོང་ཉིད་རྟོ གས་པའི་ཤེས་རབ་གསུམ་གྱིས་ཟིན་པའི་ཡེ་ཤེས་དེ་་་་་
ཉིད་ལམ་ཤེས་སུ་བསྟན་ནས། དེ་འདྲའི་ལམ་ཤེས་རྒྱུད་ལ་སྐྱེ་བ་ལ། ཐེག་ཆེན་སེམས་བསྐྱེད་རྒྱུད་ལ་
སྐྱེ་བ་སྔོན་དུ་འགྲོ་དགོས། དེའི་སྔོན་དུ་སྙིང་རྗེ་ཆེན་པོ་དང་། དེའི་སྔོན་དུ་སྐྱེས་བུ་འབྲིང་དང་ཐུན་མོང་
བའི་ལམ་གྱི་རིམ་པ་ལ་བློ་སྦྱོང་བ་སྔོན་དུ་འགྲོ་དགོས་པས། གཟུགས་ནི་མི་རྟག་པ་ཉིད་དུ་ཡིད་ལ་བྱའོ།།
ཞེས་སོགས་ཀྱིས་མདོའི་བསྟན་དོན་དུ་གྱུར་པའི་མི་རྟག་སོགས་རྟོགས་པའི་ཡེ་ཤེས་དེ་ཉིད་རྩལ་དུ་བཏོན་་་་
ནས་འཆད་པའི་ཕྱིར། དེ་ལྟར་ཡང་། རྒྱུན་སྣང་ལས། ལམ་ཤེས་པའི་སྐབས་སུ་ཉན་ཐོས་ལ་སོགས་
པའི་ལམ་ཡང་བཤད་པས། ཐམས་ཅད་ཤེས་པ་ཉིད་བཤད་པ་མ་ཡིན་ནམ། ཅིའི་ཕྱིར་ཡང་ཐམས་
ཅད་ཤེས་པ་ཉིད་ལོགས་ཤིག་ཏུ་བསྟན་ཅེ་ན། དེ་བརྗོད་པར་བྱ་སྟེ། དེ་ལ། ལམ་ཤེས་ཉིད་ཀྱི་ཚུལ་
ལ་ནི། །འཕགས་པའི་བདེན་པ་བཞི་དག་གི །རྣམ་པ་མི་དམིགས་སྒོ་ནས་ནི། །ཉན་ཐོས་ལམ་
འདི་ཤེས་པར་བྱ། །ཞེས་མི་དམིགས་པར་ སྒོམ་པ་ལ་སོ གས་པའི་ལམ་བྱང་ཆུབ་སེམས་དཔས་བསྒོམ་
བས



པར་བྱའོ། །ཞེས་བཤད་པ་ཡིན་ནོ། །དེ་བས་ན་མི་རྟག་པ་ལ་སོགས་པའི་རྣམ་ པས་འཕགས་པ་རྣམས་
ཀྱིས་གཞི་མ་ལུས་བར་ཡོངས་སུ་ཤེས་པ་ཡིན་པའི་དོན་དུ་ཐམས་ཅད་ཤེས་པ་ཉིད་ལོགས་ཤིག་ཏུ་བཤད་་་་་་
པར་བཟུང་ངོ་། །ཞེས་གསུངས་པའི་ཕྱིར། །
འོ་ན་སྐབས་གསུམ་པའི་བསྟན་བྱའི་གཙོ་བོར་གྱུར་པའི་ གཞི་ཤེས་དེ་གང་ལ་བྱེད། མི་རྟག་སོགས་
བཅུ་དྲུག་རྟོགས་པའི་ཡེ་ཤེས་དེ་དེ་ཡིན་ནམ། སློབ་དཔོན་སངས་རྒྱས་ཡེ་ཤེས་ཞབས་ལ་སོགས་པ་རྣམས་
ཀྱིས་རྣམ་མཁྱེན་གྱི་རྒྱུའི་གོལ་ས་མི་མཐུན་ཕྱོགས་ཤེས་པའི་ཕྱིར་དུ་གསུངས་པའི་མི་མཐུན་ཕྱོགས་ ཀྱི་གཞི་་་༌
ཤེས་དེ་དེ་ཡིན་ནམ། གཞི་བདེན་སྟོང་དུ་མངོན་སུམ་དུ་རྟོགས་པའི་ཡེ་ཤེས་ལ་ཁ་ཅིག་གཉེན་པོ་གཞི་
ཤེས་ཀྱི་ཐ་སྙད་དུ་བྱས་པ་དེ་ཡིན། ཕྱི་མ་ལྟར་ན་མི་འཐད་དེ། གཞི་བདེན་སྟོང་དུ་མངོན་སུམ་དུ་རྟོགས་
པའི་ཡེ་ཤེས་ལ་འཕགས་སེང་གཉིས་ཀྱིས་གཉེན་པོ་གཞི་ཤེས་ཀྱི་ཐ་སྙད་མི་མཛད་པའི་ ཕྱིར། གཉིས་པ་
ལྟར་ན་ཡང་མི་འཐད་དེ། བྱང་སེམས་འཕགས་པས་མི་མཐུན་ཕྱོགས་ཀྱི་གཞི་ཤེས་རང་རྒྱུད་ལ་བསྐྱེད་
ནས་མི་བསྒོམ་པའི་ཕྱིར་དང་། སྐབས་གསུམ་པའི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་
མེད་པའི་ཕྱིར།
ཁ་ཅིག གང་ཟག་གི་བདག་མེད་མངོན་སུམ་དུ་རྟོ གས་པའི་ཉི་ཚེ་བའི་མཁྱེན་པ། གཞི་ཤེས་ཀྱི་
མཚན་ཉིད་ཟེར་བ་མི་འཐད་དེ། སངས་རྒྱས་འཕགས་པའི་རྒྱུད་ལ་གཞི་ཤེས་ཡོད་པའི་ ཕྱིར།
རོང་ཊིཀ་པས། གཞི་གང་ཟག་གི་བདག་གི་སྐྱེ་བ་མེད་པར་མངོན་སུམ་དུ་རྟོགས་པའི་ཡེ་ཤེས།
གཞི་ཤེས་ཀྱི་མཚན་ཉིད་དུ་འདོད་པ་མི་འཐད་དེ། ཉན་ཐོས་འཕགས་པའི་རྒྱུད་ཀྱི་འདུས་བྱས་མི་རྟག་
པར་མངོན་སུམ་དུ་རྟོགས་པའི་མཁྱེན་པ་དང་། རང་རྒྱལ་གྱི་མཐོང་ལམ་ བར་ཆད་མེད་ལམ་ དང༌། བྱང་
སེམས་འཕ གས་པའི་རྒྱུད་ཀྱི་གང་ཟག་གི་བདག་མེད་དོན་སྤྱིའི་ཚུལ་གྱིས་རྟོ གས་པའི་མཁྱེན་པ་རྣམས་ཀྱིས་
མ་ངེས་པའི་ ཕྱིར།
ཁ་ཅིག གདུལ་བྱ་ཐེག་དམན་གྱི་རིགས་ཅན་རྗེས་སུ་བཟུང་བའི་ཕྱིར་དུ་གཙོ་བོར་སྒོམ་པར་བྱེད་
པའི་འ ཕ གས་རྒྱུད་ཀྱི་མཁྱེན་པ། གཞི་ཤེས་ཀྱི་མཚན་ཉིད་ཟེར་ན། གང་ཟག་གི་བདག་མེད་མངོན་
སུམ་དུ་རྟོགས་པའི་ཐེག་ཆེན་གྱི་མཐོང་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། དེ་བྱང་སེམས་མཐོང་ལམ་ པས་གདུལ་བྱ་ཐེག་དམན་གྱི་རིགས་ཅན་རྗེས་སུ་བཟུང་བའི་ཕྱིར་
དུ་གཙོ་བོར་སྒོམ་པར་ཐལ་ལོ། །འདོད་པའི་ཕྱིར། འདོད་ན། དེ་བྱང་སེམས་མཐོང་ལམ་ པས་གཙོ་
བོར་སྒོམ་པར་ཐལ་ལོ། །འདོད་པའི་ཕྱིར། འདོད་ན། བྱང་སེམས་མཐོང་ལམ་པས་གང་ཟག་གི་
མ་ བར:



བདག་མེད་གཙོ་བོར་སྒོམ་པར་ཐལ་ལོ། །འདོད་ན། དེས་གང་ཟག་གི་བདག་འཛིན་གཙོ་བོར་སྤྱོང་
བར་ ཐལ་ལོ། །ཁོ་ན་རེ། བྱང་སེམས་མཐོང་ལམ་ པས་ཐེག་དམན་གྱི་རིགས་ཅན་རྗེས་སུ་བཟུང་བའི་
ཕྱིར་དུ་གང་ཟག་གི་བདག་མེད་གཙོ་བོར་སྒོམ་པར་ཐལ། དེས་དེའི་ཕྱིར་དུ་གཙོ་བོར་བསྒོམ་པར་བྱ་
བའི་མངོན་རྟོ གས་གཅིག་ཡོད་པའི་ཕྱིར་ན་མ་ཁྱབ་སྟེ། དེས་དེའི་ཕྱིར་དུ་གང་ཟག་གི་བདག་འཛིན་སྤང་
བྱའི་གཙོ་ བོར་བྱེད་པར་ཐལ། དེས་དེའི་ཕྱིར་དུ་གང་ཟག་གི་བདག་མེད་ གཙོ་བོར་སྒོམ་པའི་ཕྱིར། འདོད་
ན། དེས་དེའི་ཕྱིར་དུ་འཁོར་བ་སྤང་བྱའི་གཙོ་བོར་བྱེད་པར་ཐལ། འདོད་པའི་ཕྱིར། འདོད་ན།
དེས་དེའི་ཕྱིར་དུ་འཁོར་བར་སྐྱེ་བ་མི་ལེན་པར་ཐལ་ལོ། །གཞན་ཡང་། དེས་དེའི་ཕྱིར་དུ་རྫོགས་བྱང་
ཐོབ་བྱའི་གཙོ་བོར་མི་བྱེད་པར་ཐལ། དེས་དེའི་ཕྱིར་དུ་བདེན་འཛིན་སྤང་བྱའི་གཙོ་བོར་མི་བྱེད་ པའི་
ཕྱིར་ཏེ། དེས་དེའི་ཕྱིར་དུ་སྟོང་ཉིད་བསྒོམ་བྱའི་གཙོ་བོར་མི་བྱེད་ པའི་ ཕྱིར་ཏེ། དེས་དེའི་ཕྱིར་དུ་
གང་ཟག་གི་བདག་མེད་ ཐ སྒོམ་བྱའི་གཙོ་བོར་བྱེད་པའི་ ཕྱིར།།
གཞན་ཡང་། གཞི་ཤེས་ཡིན་ན། གཞན་དོན་དུ་གཙོ་བོར་སྒོམ་པར་བྱེད་པའི་ལམ་ཡིན་པས་ཁྱབ་
པར་ ཐལ། མཚན་ཉིད་འཐད་པའི་ཕྱིར། འདོད་ན། འཕ གས་པ་ཡིན་ན་གཞན་དོན་གཙོ་བོར་
དོན་དུ་གཉེར་བའི་གང་ཟག་ཡིན་ པས་ཁྱབ་པར་ཐལ་ལོ། །གཞན་ཡང་། མཚན་ཉིད་དེ་ལྟར་འཇོག་
པ་དང་ཐེག་དམན་འཕགས་པའི་མཁྱེན་པ་ལ་གཞི་ཤེས་ཀྱིས་ཁྱབ་པར་འདོད་པ་མི་འཐད་དེ། སྟོང་
ཉིད་མངོན་སུམ་དུ་རྟོགས་པའི་ཉན་ཐོས་ཀྱི་མཐོང་ལམ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། དེ་དེར་ཐལ། དེ་ཡོད་པའི་ཕྱིར་ཏེ། སྟོང་ཉིད་མངོན་སུམ་དུ་རྟོ གས་པའི་ཉན་ཐོས་
འཕགས་པ་ཡོད་ པའི་ ཕྱིར། འདོད་ན། དེ་ཆོས་ཅན། ཁྱོད་ཉན་ཐོས་མཐོང་ལམ་ པས་ གཙོ་བོར་སྒོམ་
པར་ཐལ། འདོད་པ་གང་ཞིག །ཉན་ཐོས་ཀྱི་མཐོང་ལམ་ཡིན་ པའི་ ཕྱིར། འདོད་ན། དེས་གཙོ་
བོར་སྟོང་ཉིད སྒོམ་པར་ཐལ་ལོ། །ཁོ་ན་རེ། དེ་ཆོས་ཅན། མཚན་ཉིད་དེར་ཐལ། སྟོང་ཉིད་
རྟོགས་པའི་ཉན་ཐོས་མཐོང་ལམ་ པ་རྗེས་སུ་བཟུང་བའི་ ཕྱིར་དུ་གཙོ་བོར་སྒོམ་པར་བྱེད་པའི་འཕགས་རྒྱུད་་
ཀྱི་མཁྱེན་པ་ཡིན་ པའི་ ཕྱིར། དེ་དེར་ཐལ། སྟོང་ཉིད་རྟོ གས་པའི་ ཉན་ཐོས་མཐོང་ལམ་པ་དེས་གཙོ་
བོར་རང་དོན་དུ་སྟོང་ཉིད་སྒོམ་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱིས་གཙོ་བོར་རང་དོན་
དུ་སྟོང་ཉིད་སྒོམ་པར་ཐལ། ཁྱོད་ཆོས་ཅན་དེ་ཡིན་པའི་ཕྱིར། དེས་ན་སྟོང་ཉིད་རྟོགས་པའི་ཉན་ཐོས་
མཐོང་ལམ་པ་དེས་གཙོ་བོར་རང་དོན་དུ་སྟོང་ཉིད་སྒོམ། རང་དོན་དུ་གཙོ་བོར་སྟོང་ཉིད་མི་སྒོམ་ཟེར་
བ་ནང་འགལ་ཏེ། དེས་རང་དོན་དུ་གཙོ་བོར་སྟོང་ཉིད་སྒོམ་པར་ཐལ། དེས་ཁོ་རང་ རྗེས་སུ་བཟུང་



བའི་ཕྱིར་དུ་གཙོ་བོར་སྟོང་ཉིད་སྒོམ་པའི་ ཕྱིར་ཏེ། སྟོང་ཉིད་རྟོགས་པའི་ཉན་ཐོས་ཀྱི་མཐོང་ལམ་དེ་
སྟོང་ཉིད་རྟོགས་པའི་ཉན་ཐོས་ཀྱི་མཐོང་ལམ་པ་རྗེས་སུ་བཟུང་བའི་ཕྱིར་དུ་གཙོ་བོར་བསྒོམ་པར་བྱ་བའི་
འཕགས་རྒྱུད་ཀྱི་མཁྱེན་པ་ཡིན་ པའི་ ཕྱིར། རྟགས་ཁས།
གཞན་ཡང་། ཉན་ཐོས་འཕགས་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོ གས་པའི་མཁྱེན་པ་དེ་མི་
མཐུན་ཕྱོགས་ཀྱི་གཞི་ཤེས་སུ་ཐལ། དེ་གཞི་ཤེས་ཡིན་པའི་ཕྱིར། འདོད་ན། བྱང་སེམས་འཕགས་
པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་མཁྱེན་པ་དེ་གཉེན་པོ་ཕྱོགས་ ཀྱི་གཞི་ཤེས་ཡིན་པར་ཐལ་་་
ལོ། །ཁོ་ན་རེ། ཐེག་དམན་འཕགས་པའི་རྒྱུད་ཀྱི་མཁྱེན་པ་ཡིན་ན། གཞི་ཤེས་ཡིན་ དགོས་པར་
ཐལ༑ ཐེག་ཆེན་འཕ གས་པའི་རྒྱུད་ཀྱི་མཁྱེན་པ་ཡིན་ན། ལམ་ཤེས་ཡིན་ པས་ཁྱ བ་པའི་ཕྱིར་ཟེར་ན་མ་
ཁྱབ་སྟེ། ཐེག་དམན་འཕགས་པའི་རྒྱུད་ཀྱི་མཁྱེན་པ་ཡིན་ན། བདེན་འཛིན་གྱིས་བཅིངས་པས་ཁྱབ་
པར་ཐལ། ཐེག་ཆེན་འཕ གས་པའི་རྒྱུད་ཀྱི་མཁྱེན་པ་ཡིན་ན། བདེན་མེད་རྟོགས་པའི་ཤེས་རབ་ཀྱིས་
ཟིན་པས་ཁྱབ་པའི་ཕྱིར། ཁྱབ་པ་འགྲིག གཞན་ཡང་། འཕ གས་པའི་རྒྱུད་ཀྱི་མཁྱེན་པ་ཡིན་ན།
མཁྱེན་གསུམ་གང་རུང་ཡིན་དགོས་པར་ཐལ། ཐེག་དམན་འཕགས་པའི་རྒྱུད་ཀྱི་མཁྱེན་པ་ཡིན་ན། གཞི་
ཤེས་ཡིན་པས་ཁྱབ་པའི་ཕྱིར། རྟགས་ཁས། འདོད་ན། ཉན་ཐོས་དགྲ་བཅོམ་པའི་རྟོགས་པ་སྔོན་དུ་
སོང་བའི་བྱང་སེམས་ཚོགས་ལམ་ པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། དེར་ཐལ། དེའི་ཕྱིར་།
འདོད་མི་ནུས་ཏེ། གཞི་ཤེས་ཡང་མ་ཡིན། ལམ་ཤེས་ཡང་མ་ཡིན། རྣམ་མཁྱེན་ཡང་མ་ཡིན་ པའི་
ཕྱིར། དང་པོ་གྲུབ་སྟེ། ཐེག་ཆེན་སེམས་བསྐྱེད་ཡིན་པའི་ཕྱིར། གཉིས་པ་གྲུབ་སྟེ། ཐེག་ཆེན་སོ་
སྐྱེའི་མཁྱེན་པ་ཡིན་ པའི་ ཕྱིར། །
ཁ་ཅིག གཞི་ཤེས་ལ་དབྱེ་ན། གཉེན་པོ་གཞི་ཤེས་དང་མི་མཐུན་ཕྱོགས་ཀྱི་གཞི་ཤེས་གཉིས་སུ་
ཡོད་ཟེར་བ་མི་འཐད་དེ། མི་མཐུན་གཉེན་པོའི་ཕྱོགས་དག་དང་། །ཞེས་ཕྱོགས་ཀྱི་སྒྲས་སྨོས་པ་ལ་
དགོས་པ་ཡོད་པའི་ཕྱིར། གཞན་ཡང་། བྱང་འཕགས་ཀྱི་རྒྱུད་ཀྱི་སྟོང་ཉིད་མངོན་སུམ་དུ་རྟོ གས་ པའི་
མཁྱེན་པ་དེ་གཞི་ཤེས་སུ་ཐལ། དམ་བཅའ་འཐད་པའི་ཕྱིར། ཁྱབ་སྟེ། གཉེན་པོའི་ཕྱོགས་དག་
དང་། ཞེས་པའི་གཉེན་པོ་དེ་སྟོང་ཉིད་མངོན་སུམ་དུ་རྟོ གས་པའི་ཡེ་ཤེས་ལ་བྱེད་རིགས་པའི་ ཕྱིར་ཏེ།
མི་མཐུན་ཕྱོགས་ ཀྱི་གཞི་ཤེས་ཞེས་པའི་མི་མཐུན་པ་དེ་བདེན་འཛིན་ལ་བྱེད་རིགས་པའི་ཕྱིར། གཞན་
ཡང་། མཚན་འཛིན་གྱི་ གཞི་ཤེས་ཡོད་པར་ཐལ། གཉེན་པོ་གཞི་ཤེས་ཡོད་པའི་ཕྱིར། འདོད་ན།
མི་མཐུན་ཕྱོགས་ཀྱི་གཞི་ཤེས་དེ་མཚན་འཛིན་ཡིན་པར་ཐལ། འདོད་པའི་ཕྱིར།



ཁ་ཅིག ཐེག་དམན་འཕགས་པའི་རྒྱུད་ཀྱི་གཞི་ཤེས་ཡིན་ན། མི་མཐུན་ཕྱོགས་ཀྱི་གཞི་ཤེས་ཀྱིས་
ཁྱབ། མི་མཐུན་ཕྱོགས་ ཀྱི་གཞི་ཤེས་ལ་བདེན་འཛིན་གྱིས་བཅིངས་ པའི་ གཞི་ཤེས་ཀྱིས་ཁྱབ་ཟེར་ན། སྟོང་
ཉིད་མངོན་སུམ་དུ་རྟོགས་པའི་ཉན་ཐོས་འཕ གས་ པའི་རྒྱུད་ཀྱི་གཞི་ཤེས་ཆོས་ཅན། དང་པོ་ལ་དེར་ཐལ།
དེའི་ཕྱིར། འདོད་ན། དེ་ཆོས་ཅན། གཉིས་པ་དེར་ཐལ། དེའི་ཕྱིར། འདོད་ན། དེ་ཆོས་
ཅན། གཞི་ལམ་རྣམ་གསུམ་བདེན་གྲུབ་ཏུ་བདེན་ཞེན་གྱིས་འདོད་པའི་གང་ཟག་གི་རྒྱུད་ཀྱི་གཞི་ཤེས་སུ་
ཐལ། འདོད་པའི་ཕྱིར། ཁྱབ་སྟེ། རྣམ་ བ ཤད་ལས། བདེན་འཛིན་གྱིས་བཅིངས་པའི་དོན་ནི་
གཞི་ དང་ལམ་ལ་བདེན་པར་གྲུབ་མ་གྲུབ་བརྟགས་པ་ན་བདེན་པར་ཞེན་པ་ལས་མི་འདའ་བའི་དོན་ཏེ། །
སྔར་ཆོས་ཀྱི་ གནས་ལུགས་ཐོས་བསམ་གྱིས་ཀྱང་གཏན་ལ་མ་ཕབ་པའི་དབང་དུ་བྱས་པའོ། །ཞེས་གསུངས་
པའི་ ཕྱིར། འདོད་མི་ནུས་ཏེ། ཆོས་ཅན་དེ་ཡིན་པའི་ ཕྱིར།
ཁ་ཅིག མི་མཐུན་ཕྱོགས་ཀྱི་གཞི་ཤེས་དེ་སྐབས་གསུམ་པའི་བསྟན་བྱའི་གཙོ་བོར་གྱུར་པའི་གཞི་
ཤེས་ཡིན་ཏེ། སྐབས་གསུམ་པས་དེ་ བསྟན་བྱའི་གཙོ་ བོར་བྱས་ནས་བསྟན་པའི་ཕྱིར་ཏེ། དེས་གཞི་
ཤེས་མཚོན་བྱེད་ཀྱི་ཆོས་དགུ་བསྟན་བྱའི་གཙོ་བོར་བྱས་ནས་བསྟན་ པའི་ ཕྱིར་ཟེར་ན་མ་ཁྱབ་སྟེ། སྐབས་
དང་པོས་སྟོང་ཉིད་བསྟན་བྱའི་གཙོ་བོར་བྱས་ནས་བསྟན་པར་ཐལ། དེས་སྒྲུབ་པའི་རྟེན་རང་བཞིན་གནས་
རིགས་དེ་ལྟར་བསྟན་པའི་ ཕྱིར་ཏེ། དེས་རྣམ་མཁྱེན་མཚོན་བྱེད་ ཀྱི་ཆོས་བཅུ་བསྟན་བྱའི་གཙོ་བོར་བྱས་
ནས་བསྟན་པའི་ཕྱིར། ཁྱབ་པ་ཁས། འདོད་མི་ནུས་ཏེ། རྣམ་ བ ཤད་ལས། བ སྟན་བཅོས་མངོན་
པར་རྟོ གས་པའི་རྒྱན་འདིར་སྟོང་པ་ཉིད་ཀྱི་དོན་ཡང་དང་ཡང་དུ་བསྟན་མོད་ཀྱི་གཏན་ལ་དབབ་བྱའི་གཙོ་
བོ་ནི༔ ཞེས་སོགས་གསུངས་པའི་ཕྱིར།
ཁ་ཅིག སྐབས་ གསུམ་ པའི་ དངོས་བསྟན་བསྟན་བྱའི་གཙོ་བོར་ གྱུར་ པའི་ གཞི་ཤེས་ཡིན་ན། གཉེན་
པོ་ཕྱོགས་ཀྱི་ གཞི་ཤེས་ཡིན་པས་ཁྱབ་ཟེར་བ་མི་འཐད་དེ། གཞི་ཤེས་དེ་དེ་ཡིན་ པའི་ ཕྱིར་ཏེ། དེས་གཞི་
ཤེས་དངོས་བསྟན་བསྟན་བྱའི་གཙོ་བོར་བྱས་ནས་བསྟན་པའི་ཕྱིར་ཏེ། མངོན་རྟོ གས་རྒྱུན་གྱིས་མངོན་
པར་རྟོགས་པ་བརྒྱུད་དངོས་ཀྱི་བསྟན་བྱའི་གཙོ་བོར་བྱས་ནས་བསྟན་པའི་ཕྱིར།
ཁ་ཅིག དམན་ལམ་སྔོན་དུ་མ་སོང་བའི་བྱང་སེམས་སྒོམ་ལམ་ པའི་ རྒྱུད་ཀྱི་མི་རྟག་སོགས་བཅུ་
དྲུག་མངོན་སུམ་དུ་རྟོགས་པའི་མཁྱེན་པ་དེ་སྐབས་གསུམ་པའི་དངོས་ཀྱི་བསྟན་བྱའི་གཙོ་བོར་གྱུར་པའི་
གཞི་ཤེས་ཡིན་ཟེར་བ་མི་འཐད་དེ། མི་རྟག་སོགས་བཅུ་དྲུག་གོམས་པ་ལྷུར་ལེན་གྱི་ཚུལ་གྱིས་སྒོམ་པའི་
བྱང་སེམས་མཐོང་ལམ་པ་མེད་པའི་ཕྱིར་ཏེ། ཉན་ཐོས་ཀྱི་ལམ་ནི་བྱང་ཆུབ་སེམས་དཔས་ཡོངས་སུ་



l
ཤེས་པར་བྱ་བ་ཡིན་གྱི་མངོན་དུ་བྱ་བ་ནི་མ་ཡིན་ཏེ། སྒོམ་པའི་ལམ་ནི་མ་བསྟན་ཏོ། །ཞེས་གསུངས་
པའི་ཕྱིར་དང༌། ལམ་བསྒྲིགས་ལས། དེ་ཡང་མཐོང་ལམ་མན་ཆད་དུ་གོམས་པ་ལྷུར་ལེན་གྱིས་ཀྱང་
གོམས་པར་བྱ་སྟེ། ། ལས་དང་ཉོན་མོངས་ པའི་ དབང་གིས་འཁོར་བའི་སྡུག་བསྔལ་རང་མཚན་པ་ཉམས་
སུ་མྱོང་ན་གཞན་དོན་ལྟ་ཞོག་རང་ དོན་ཡང་མི་ནུས་པས་ཉོན་མོངས་པའི་དབལ་ལེགས་པར་གཞོམ་དགོས་་
པའི་ཕྱིར། བྱང་ས་ལས་འཁོར་བའི་སྡུག་བསྔལ་ལས་བྱང་ཆུབ་སེམས་དཔའ་རྣམས་ཉན་ཐོས་ལས་འབུམ་
འ གྱུར་གྱིས་ཀྱང་སྐྱོ་བར་བྱ་དགོས་པར་ གསུངས་པའི་ཕྱིར་གསུངས་སོ། །ཞེས་ཐེག་ཆེན་གྱི་མཐོང་ལམ་
མན་ཆད་དུ་མི་རྟག་སོགས་བཅུ་དྲུག་གོམས་པ་ལྷུར་ལེན་གྱི་ཚུལ་གྱིས་བསྒོམས་ ཀྱང་མཐོང་ལམ་ཐོབ་ནས་དེ་
ལྟར་མི་སྒོམ་པར་གསུངས་པའི་ཕྱིར། དེས་ན་དམན་ལམ་སྔོན་དུ་མ་སོང་བའི་བྱང་སེམས་མཐོང་ལམ་
པའི་རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་མཁྱེན་པ་དེ་སྐབས་གསུམ་པའི་དངོས་ཀྱི་་་་
བསྟན་བྱའི་གཙོ་བོར་ གྱུར་པའི་གཞི་ཤེས་ཡིན་ལ། གཞི་ཤེས་ཀྱི་སྐབས་འདིར་མི་རྟག་སོགས་བཅུ་དྲུག་
མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་བསྟན་ཀྱང་། མི་རྟག་སོགས་བཅུ་དྲུག་གོམས་པ་
ལྷུར་ལེན་གྱི་ཚུལ་གྱིས་གོམས་པར་བྱེད་པའི་ཐེག་ཆེན་གྱི་མཐོང་ལམ་མ་བསྟན་ཏེ། རྣམ་བཤད་ལས། ནི་
ཕྱི་མ་ནི་མཐོང་ལམ་ལ་དམིགས་ཀྱིས་བཀར་བའོ། །ཞེས་གསུངས་པའི་ཕྱིར། །
དམན་ལམ་ སྡོན་དུ་མ་སོང་བའི་བྱང་སེམས་ཚོགས་སྦྱོར་བས་མི་རྟག་སོགས་བཅུ་དྲུག་གོམས་པ་ལྷུར་
ལེན་གྱི་ཚུལ་གྱིས་གོམས་པར་བྱེད་ ཀྱང་། མི་རྟག་སོགས་བཅུ་དྲུག་བསྒོམ་བྱའི་གཙོ་བོར་མི་བྱེད་དེ། ལམ་
དེ་གོམས་པ་ལྷུར་ལེན་གྱི་ཚུལ་གྱིས་སྒོམ་ཞེས་པའི་དོན་ལམ་དེ་འབད་རྩོལ་ཆེན་པོས་སྒོམ་ཞེས་པའི་དོན་་་་་
ཡིན་ལ། ལམ་དེ་འབད་རྩོལ་ཆེན་པོས་སྒོམ་ན་ལམ་དེ་བསྒོམ་བྱའི་གཙོ་བོར་བྱས་ནས་སྒོམ་པས་མ་ཁྱབ་
པའི་ ཕྱིར།།
ཁ་ཅིག ལམ་བསྒྲིགས་ཀྱི་ལུང་དེའི་དོན་དུ་བསམས་ནས། བྱང་སེམས་ཚོགས་སྦྱོར་པས་ཉོན་
སྒྲིབ་སྤང་བྱའི་གཙོ་བོར་བྱེད་ཟེར་ན། དམན་ལམ་སྔོན་དུ་མ་སོང་བའི་བྱང་སེམས་ཚོགས་ལམ་པ་དེ་
ཉན་ཐོས་ཚོགས་ལམ་པ་ལས་དབང་པོ་རྟུལ་བར་ཐལ། དེས་ཚོགས་སྦྱོར་གྱི་གནས་སྐབས་སུ་བསྐལ་ཆེན་
དུ་མར་ཉོན་སྒྲིབ་སྤང་བྱའི་གཙོ་བོར་བྱེད་ ཀྱང་མཐོང་ལམ་ གྱི་སྐབས་སུ་ཉོན་སྒྲིབ་ཟད་པར་མ་སྤངས།
བརྩོན་འགྲུས་ཤིན་ཏུ་འབར་ བའི་ཉན་ཐོས་ཚོགས་ལམ་པས་ཚེ་གསུམ་ལ་ཉོན་སྒྲིབ་ཟད་པར་སྤངས་པའི་་་་་
མྱང་འདས་མངོན་དུ་བྱེད་ པའི་ ཕྱིར།
དེས་ན་གཞི་ཤེས་ལ་མཚན་ཉིད། དབྱེ་བ། ས་མཚམས། ཞར་ལ་སྐྱེས་བུ་གསུམ་གྱི་ལམ་ གྱི་ རྣམ་



*
*
གཞག་བཤད་པའོ། །དང་པོ་ནི། རང་རྒྱུད་ལྡན་གྱི་གང་ཟག་གི་རྒྱུད་ཀྱི་གང་ཟག་གི་བདག་མེད་མངོན་
སུམ་དུ་རྟོ བ ས་པའི་ཤེས་རབ་ཀྱིས་ཟིན་པའི་ཡེ་ཤེས་གང་ནི། ཐེག་དམན་གྱི་རྟོགས་རིགས་སུ་གནས་
པ། གཞི་ཤེས་ཀྱི་མཚན་ཉིད། གཉིས་པ་ནི། དེ་ལ་གཉེན་པོ་ཕྱོགས་ཀྱི་གཞི་ཤེས་དང་། མི་མཐུན་
ཕྱོགས་ཀྱི་གཞི་ཤེས་གཉིས་སུ་ཡོད། གསུམ་པ་ནི། འཕགས་པ་མཐའ་དག་གི་རྒྱུད་ལ་ཡོད། བཞི་
པ་ལ། རང་ཉིད་ངན་སོང་གི་སྡུག་བསྔལ་ལས་ཐར་ནས་མངོན་མཐོའི་བདེ་བ་ཙམ་བསྒྲུབ་པའི་ ཕྱིར་དུ་
བརྩོན་བ ཞིན་པའི་གང་ཟག་དེ་སྐྱེས་བུ་ཆུང་ངུ་དང་། རང་ཉིད་འཁོར་བའི་སྡུག་བསྔལ་མཐའ་དག་
ལས་ཐར་པའི་བདེ་བ་ཙམ་བསྒྲུབ་པའི་ ཕྱིར་དུ་བརྩོན་བཞིན་པའི་གང་ཟག་དེ་སྐྱེས་བུ་འབྲིང་དང་། སེམས་
ཅན་ཐམས་ཅད་འཁོར་བའི་སྡུག་བསྔལ་མཐའ་དག་ལས་བསྒྲལ་བའི་ཕྱིར་དུ་བརྩོན་བཞིན་པའི་གང་ཟག་་་་
དེ་སྐྱེས་བུ་ཆེན་པོ་ཡིན་ནོ། །དེ་གསུམ་གྱི་ལམ་གོ་རིམ་བཞིན་དུ། མངོན་མཐོའི་བདེ་བ་ཙམ་སྒྲུབ་
པར་བྱེད་པ་དང་། ཐར་པའི་བདེ་བ་ཙམ་སྒྲུབ་པར་བྱེད་པ་དང༌། སེམས་ཅན་ཐམས་ཅད་ཀྱི་དོན་དུ་
རྣམ་མཁྱེན་སྒྲུབ་པར་བྱེད་པའི་བསམ་པ་རྣམས་ཡིན་ལ། བསམ་བ་དེ་རྣམས་སྐྱེས་པའི་ཚད་ཡོད་དེ། རང་
ཉིད་ངན་སོང་གི་སྡུག་བསྔལ་དང་། འཁོར་བའི་སྡུག་བསྔལ་དང་། སེམས་ ཅན་ཐམས་ཅད་འཁོར་བའི་
སྡུག་བསྔལ་མཐའ་དག་དང་འབྲལ་བར་འདོད་པའི་བསམ་པ་རྣམས་ལ་མྱོང་བ་ཐོན་པ་ན་བློ་དེ་རྣམས་སྐྱེས་
པར་འཇོག་པའི་ཕྱིར། བསམ་པ་དེ་རྣམས་སྐྱེད་པའི་ཐབས་ཡོད་དེ། ངན་སོང་གི་ཉེས་དམིགས་རིག་
པ་དང་། འཁོར་བ་མཐའ་དག་གི་ཉེས་དམིགས་རིག་པ་དང་། སེམས་ཅན་རྣམས་དྲི་མ་ཅན་ཤ་སྟག་
ཏུ་མཐོང་བའི་སྒོ་ནས་དེ་རྣམས་འཁོར་བའི་སྡུག་བསྔལ་གྱིས་མནར་ཚུལ་བསམ་པ་ལ་བརྟེན་ནས་བློ་དེ་་་་༌་
རྣམས་སྐྱེ་བའི་ཕྱིར།
གཉིས་པ་གཞི་ཤེས་མཚོན་བྱེད་ཀྱི་ཆོས་རྒྱས་པར་བཤད་པ་ལ། འོ་ན་སྐབས་གསུམ་པ་འདིར་གཞི་
ཤེས་འཆད་ན་འཆད་ཚུལ་དེ་གང་ཞེ་ན། འདི་ལ་ཡང་གཞི་ཤེས་ཀྱི་རང་བཞིན་དང་། ཉེ་རིང་དུ་འཇོག་
པའི་རྒྱུ་མཚན་དང༌། སྤང་བྱ་དང་གཉེན་པོའི་རབ་དབྱེ་དང༌། ཇི་ལྟར་ཉམས་སུ་ལེན་པའི་ཚུལ་དང་།
དེ་ལྟར་ཉམས་སུ་བླངས་པའི་འབྲས་བུ་དང་། མཁྱེན་གསུམ་གྱི་མཇུག་བསྡུ་བཤད་པ་དང་དྲུག་ལས། དང་
པོ་ལ། མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། གོང་
དུ། འདི་ནི་བྱང་ཆེན་རྣམས་ ཀྱི་ཤེར་ཕྱིན་ཡིན་ནོ། །ཞེས་གསུངས་པ་ལས་འཕྲོས་ནས། རབ་འབྱོར་
གྱིས་གསོལ་བ། བཅོམ་ལྡན་འདས་བྱང་ཆེན་རྣམས་ ཀྱི་ཤེར་ཕྱིན་ནི་ཚུ་རོལ་གྱི་མཐའ་མ་ལགས། ཞེས་
སོགས་གསུངས།



གཉིས་པ་ལ། རྩ་འགྲེལ་གཉིས་ལས། དང་པོ་ནི། མདོ་དེའི་དོན་འཆད་པ་ལ། ། ཚུ་རོལ་ཕབ
རོལ་མཐའ་ལ་མིན། །ཞེས་སོགས་གསུངས། གཉིས་པ་ལ། རྗེས་འགྲོའི་སྒོ་ནས་བསྟན་པའི་ཐེག་ཆེན་
གྱི་གཞི་ཤེས་དང་། ལྡོག་འགྲོའི་སྒོ་ནས་བསྟན་པའི་ཐེག་དམན་གྱི་ གཞི་ཤེས་གཉིས་ལས། དང་པོ་ནི།
ཚུ་རོལ་ཕ་རོལ་ཞེས་སོགས་ཀྱི་རྐང་པ་གཉིས་ཀྱིས། ཐབས་ཤེས་ཁྱད་པར་ཅན་གཉིས་ཀྱིས་ཟིན་པའི་སྒོ
ནས་མི་རྟག་སོགས་བཅུ་དྲུག་མངོན་སུམ་དུ་རྟོ གས་པའི་ཡེ་ཤེས་སྒོམ་ཚུལ་དེ་ཉིད་དངོས་སུ་བསྟན་ནས།
དུས་རྣམས་མཉམ་པ་ཉིད་ཤེས་ཕྱིར། །ཞེས་སོགས་ཀྱིས་སྒོམ་ཚུལ་དེ་ཉིད་འབྲས་ཡུམ་ སྒྲུབ་པའི་ཉེ་ལམ་
དུ་དངོས་སུ་བསྟན་པ་ནས། དེའི་དོན་འཆད་པ་ལ། དུས་གསུམ་པའི་ཆོས་རྣམས་སྐྱེ་བ་མེད་ པའི་རྣམ་
པར་མཉམ་པ་ཉིད་དུ་རྟོགས་པས། སངས་རྒྱས་དང་བྱང་ཆུབ་སེམས་དཔའ་རྣམས་ལ་ཉེ་བར་ གྱུར་པར་
འདོད་པའི་ཤེས་རབ་ཀྱི་ཕ་རོལ་ཏུ་ཕྱིན་པ་གང་ཡིན་པ་དེ་ནི། ཞེས་སོགས་གསུངས། དེ་ཡང་། མདོ་
ལས༑ བཅོམ་ ལྡན་འདས་བྱང་ཆེན་རྣམས་ཀྱི་ཤེར་ཕྱིན་ནི་ཚུ་རོལ་གྱི་མཐའ་མ་ལགས། ཕ་རོལ་གྱི་
མཐའ་མ་ལགས། གཉིས་ཀའི་བར་ན་མི་དམིགས་པ་ལགས་སོ། །བཅོམ་ལྡན་འདས་ཀྱིས་བཀའ་
སྩལ་པ། རབ་འབྱོར་ཤིན་ཏུ་རྣམ་པར་དག་པའི་ ཕྱིར་རོ། །ཞེས་པས་འཁོར་བ་དང་མྱང་འདས་ལ་
དོན་དམ་པར་མི་གནས་པ་དེ་བསྟན་ནས། དེའི་དོན་འཆད་པའི་སྒོ་ནས་ཐབས་ཤེས་ཁྱད་པར་ཅན་གཉིས་
ཀྱིས་ཟིན་པའི་སྒོ་ནས་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་སྒོམ་ཚུལ་དེ་དངོས་སུ་་་་་
སྟོན་པ་ལ། ཚུ་རོལ་ཕ་རོལ་མཐའ་ལ་མིན། །དེ་དག་བར་ན་མི་གནས་པ། །ཞེས་གསུངས། དེའི་
དོན་འཆད་པ་ལ། ཤེས་རབ་ཀྱིས་ཚུ་རོལ་གྱི་མཐའ་འཁོར་བ་དང་། སྙིང་རྗེས་ཕ་རོལ་གྱི་མཐའ་མྱུ་
ངན་ལས་འདས་པ་སྟེ། གོ་རིམ་བཞིན་དུ་རྟག་པ་དང་ཆད་པའི་མཚན་ཉིད་དང་དེ་དག་གི་བར་ན་ཡང་
མི་གནས་པས་སྲིད་པ་དང་ཞི་བ་ལ་མི་གནས་པ་ཡིན་ནོ། །ཞེས་གསུངས། རབ་འབྱོར་གྱིས་གསོལ་བ།
བཅོམ་ ལྡན་འདས་ཅིའི་སླད་དུ་བྱང་ཆེན་རྣམས་ཀྱི་ཤེར་ཕྱིན་ནི་ཚུ་རོལ་གྱི་མཐའ་མ་ལགས། ཕ་རོལ་གྱི་
མཐའ་མ་ལགས། གཉིས་ཀའི་བར་ན་མི་དམིགས་ཏེ་ཤིན་ཏུ་རྣམ་པར་དག་པའི་ཕྱིར་ལགས་སོ། །བཅོམ་
ལྡན་འདས་ཀྱིས་བཀའ་སྩལ་པ། རབ་འབྱོར་དུས་གསུམ་གྱི་ཆོས་ཐམས་ཅད་མཉམ་པ་ཉིད་ཀྱི་ཕྱིར་རོ།།
ཞེས་པས་དུས་གསུམ་མཉམ་པ་ཉིད་དུ་ཤེས་པ་དེ་བསྟན་ནས། དེའི་དོན་བཤད་པའི་སྒོ་ནས་སྣར་གྱི་ སྒོམ་
ཚུལ་དེ་ཉིད་འབྲས་ཡུམ་སྒྲུབ་པའི་ཉེ་ལམ་དུ་དངོས་སུ་སྟོན་པ་ལ།་དུས་རྣམས་མཉམ་པ་ཉིད་ཤེས་ཕྱིར།།
ཤེས་རབ་ཕ་རོལ་ཕྱིན་པར་འདོད། །ཅེས་གསུངས། དེའི་དོན་འཆད་པ་ལ། དུས་གསུམ་པའི་ཆོས་
རྣམས་ཞེས་སོ གས་གསུངས།
10



གཉིས་པ་ལ། རྩ་བའི་རྐང་པ་དང་པོ་གཉིས་ཀྱིས་ཐབས་ཤེས་ཁྱད་པར་ཅན་གཉིས་དང་བྲལ་བའི་
སྒོ་ནས་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་སྒོམ་ཚུལ་ཤུགས་ལ་བསྟན་ནས། དེའི་
དོན་བཤད་པ་ལ། རང་གི་རྟོགས་པ་ཙམ་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་སྙིང་བརྩེ་བ་དང་ཤེས་
རབ་དང་བྲལ་བའི་ཕྱིར་དངོས་པོ་དང་དངོས་པོ་མེད་པར་དམིགས་པ་ཉིད་ཀྱིས་འཁོར་བ་དང་མྱང་ངན་་་་
ལས་འདས་པ་ལ་གནས་པ་ཡིན་པར་ཤེས་པར་བྱའོ། །ཞེས་གསུངས། རྐང་པ་ཕྱི་མ་གཉིས་ཀྱིས་སྒོམ་
ཚུལ་དེ་ཉིད་འབྲས་ཡུམ་སྒྲུབ་པའི་རིང་ལམ་དུ་ཤུགས་ལ་བསྟན་ནས། དེའི་དོན་འཆད་པ་ལ། ཉན་ཐོས་
ལ་སོགས་པ་ལ་དུས་གསུམ་མཉམ་པ་ཉིད་དུ་ཤེས་པ་མེད་པའི་ཕྱིར། ཡང་དག་པའི་ཤེར་ཕྱིན་དང་རིང་
བར་འགྱུར་བས། ཞེས་གསུངས།
ཁོ་ན་རེ། སྐབས་འདིར་ཐབས་ཤེས་ཁྱད་པར་ཅན་དང་བྲལ་བའི་ཐེག་དམན་གྱི་གཞི་ཤེས་འཆད་
མི་རིགས་ཏེ། དེ་ཚུ་རོལ་ཕ་རོལ་མཐའ་ལ་མིན། །ཞེས་སོགས་ཀྱི་སྒྲས་མ་ཟིན་པའི་ཕྱིར་ཞེ་ན། སྐྱོན་
མེད་དེ། གཞི་ཤེས་བཤད་པའི་སྐབས་སུ་ཐེག་ཆེན་གྱི་གཞི་ཤེས་དེ་འཁོར་འདས་བར་གསུམ་དུ་དོན་དམ་
པར་མི་གནས་པ་དང་། དུས་གསུམ་མཉམ་པ་ཉིད་དུ་རྟོགས་པའི་ཤེས་རབ་ཀྱིས་ཟིན་པར་དངོས་སུ་
བསྟན་པ་དེ་ལས་བཟློག་སྟེ་ཤུགས་ལ་བསྟན་པས་ཤུགས་བསྟན་ལ་ཡོད་པའི་ཕྱིར། ཞེས་འཆད་པ་ལ། ཀུན་
ཤེས་པ་ཉིད་ཀྱི་སྐབས་ལས་བཟློག་སྟེ་བསྟན་པས། ཞེས་གསུངས།
གཞུང་དོན་ནི། མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་ཆོས་
ཅན། སྲིད་ མཐའ་ལ་མི་གནས་ཏེ། སྲིད་མཐའ་འགོག་བྱེད་ཀྱི་ཤེས་རབ་ཀྱིས་ཟིན་པའི་ཐེག་ཆེན་འཕགས་
པའི་མཁྱེན་པ་ཡིན་ པའི་ཕྱིར། དེ་ཆོས་ཅན། ཞི་མཐའ་ལ་མི་གནས་ཏེ། ཞི་མཐའ་འགོག་བྱེད་ཀྱི་
སྙིང་རྗེས་ཟིན་པའི་ཐེག་ཆེན་འཕགས་པའི་མཁྱེན་པ་ཡིན་ པའི་ ཕྱིར། དེ་ཆོས་ཅན། སྲིད་ཞི་གཉིས་ཀྱི་
བར་ན་དོན་དམ་པར་མི་གནས་ཏེ། སྲིད་ཞི་བདེན་སྟོང་དུ་མངོན་སུམ་དུ་རྟོགས་པའི་ཤེས་རབ་ཀྱིས་
ཟིན་པའི་ཐེག་ཆེན་འཕ གས་པའི་མཁྱེན་པ་ཡིན་པའི་ཕྱིར། དེ་ཆོས་ཅན། སངས་རྒྱས་དང་བྱང་ཆུབ་
སེམས་དཔའ་རྣམས་ ཀྱི་རྒྱུད་ལ་ཉེ་བ་ཡིན་ཏེ། དུས་གསུམ་བདེན་སྟོང་དུ་མངོན་སུམ་དུ་རྟོ གས་པའི་
ཤེས་རབ་ཀྱིས་ཟིན་པའི་ཐེག་ཆེན་འཕགས་པའི་རྒྱུད་ཀྱི་མཁྱེན་པ་ཡིན་ པའི་ ཕྱིར། །
ཁ་ཅིག །གཉེན་པོ་གཞི་ཤེས་ཆོས་ཅན། སྲིད་མཐའ་ལ་མི་གནས་ཏེ། སྲིད་མཐའ་འགོག་ནུས་
ཀྱི་ཤེས་རབ་ཀྱིས་ཟིན་པའི་ ཕྱིར། ཞི་མཐའ་ལ་མི་གནས་ཏེ། ཞི་མཐའ་འ གོག་ནུས་ཀྱི་སྙིང་རྗེས་ཟིན་
པའི་ཕྱིར། སྲིད་ཞི་གཉིས་ཀྱི་བར་ན་མི་གནས་ཏེ། སྲིད་ཞི་བདེན་སྟོང་དུ་མངོན་སུམ་དུ་རྟོགས་པའི་



ཕྱིར། སངས་རྒྱས་དང་བྱང་ཆུབ་སེམས་དཔའི་རྒྱུད་ལ་ཉེ་བ་ཡིན་ཏེ། དུས་གསུམ་བདེན་སྟོང་དུ་མངོན་
སུམ་དུ་རྟོགས་པའི་ཕྱིར། ཞེས་ཟེར་ན། ངེས་པའི་རྒྱུན་ཞུགས་སྲིད་པ་ལན་བདུན་པ་པའི་ཡིད་ཀྱི་རྣམ་
པར་ ཤེས་པ་ཆོས་ཅན། སྲིད་མཐའ་ལ་མི་གནས་པར་ཐལ། རྟགས་དེའི་ཕྱིར་ཏེ། གང་ཟག་གི་བདག་
མེད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་ཕྱིར་ཏེ། འཕགས་པའི་རྒྱུད་ཀྱི་མཁྱེན་པ་ཡིན་
པའི་ ཕྱིར། - འདོད་མི་ནུས་ཏེ། ངེས་པའི་རྒྱུན་ཞུགས་སྲིད་པ་ལན་བདུན་པ་པ་སྲིད་མཐའ་ལ་གནས་
པའི་ཕྱིར། གཞན་ཡང་། བྱང་འཕགས་ཀྱི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་མཁྱེན་པ་དེ་
གཞི་ཤེས་སུ་ཐལ། གཉེན་པོ་གཞི་ཤེས་ཀྱིས་སྲིད་ཞི་བདེན་སྟོང་དུ་མངོན་སུམ་དུ་རྟོགས་པའི་ཕྱིར། རྟགས་
ཁས༑
གཞན་ཡང་། བྱང་འཕགས་ཀྱི་རྒྱུད་ཀྱི་གཉེན་པོ་གཞི་ཤེས་ཀྱིས་སྲིད་ཞི་བདེན་སྟོང་དུ་མངོན་སུམ་
དུ་རྟོགས་པར་ཐལ། གཉེན་པོ་གཞི་ཤེས་ལ་དེའི་ཕྱིར། རྟགས་ཁས། འདོད་ན། སློབ་ལམ་དུ་བློ་
གཅིག་གིས་བདེན་གཉིས་ཅིག་ཆར་དུ་དངོས་སུ་མངོན་སུམ་དུ་རྟོགས་པ་ཡོད་པར་ཐལ་ལོ། །གཞན་ཡང་།
གཉེན་པོ་གཞི་ཤེས་ཆོས་ཅན། སྲིད་ཞི་གཉིས་ཀྱི་བར་ན་གནས་པར་ཐལ། དེ་གཉིས་ཀྱི་དབུས་ན་གནས་
པའི་ཕྱིར་ཏེ། ཐེག་ཆེན་འཕགས་པའི་མཁྱེན་པ་ཡིན་པའི་ཕྱིར། གཞན་ཡང་། ཉན་ཐོས་འཕགས་་
པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་མཁྱེན་པ་ཆོས་ཅན། སངས་རྒྱས་དང་བྱང་ཆུབ་སེམས་
དཔའི་རྒྱུད་ལ་ཉེ་བར་ཐལ། དུས་གསུམ་བདེན་སྟོང་དུ་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར།
ཁྱབ་པ་ཁས།
ཁ་ཅིག །ཁྱད་པར་ གསུམ་ལྡན་གྱི་གཞི་ཤེས་པའི་ཤེར་ཕྱིན་ཆོས་ཅན། སངས་རྒྱས་དང་བྱང་ཆུབ་
སེམས་དཔའི་རྒྱུད་ལ་ཉེ་བ་ཡིན་ཏེ། དུས་གསུམ་བདེན་སྟོང་དུ་མངོན་སུམ་དུ་རྟོགས་པ་མཐར་ཕྱིན་པའི་
ཡེ་ཤེས་ཡིན་ པའི་ ཕྱིར། གཞི་ཤེས་པའི་ཤེར་ཕྱིན་ཆོས་ཅན། ཁྱད་པར་གསུམ་ དང་ལྡན་ཏེ། སྲིད་་
མཐའ་ལ་མི་གནས། ཞི་མཐའ་ལ་མི་གནས། སྲིད་ཞི་གཉིས་ཀྱི་བར་དུ་དོན་དམ་པར་མི་གནས་པའི་
ཕྱིར༑ སྲིད་མཐའ་ལ་མི་གནས་ཏེ། སྲིད་མཐའ་འགོག་བྱེད་ཀྱི་ཡེ་ཤེས་ཡིན་པའི་ཕྱིར། ཞི་མཐར་
མི་གནས་ཏེ། ཞི་མཐའ་འགོག་བྱེད་ཀྱི་ཡེ་ཤེས་ཡིན་ པའི་ཕྱིར། སྲིད་ཞི་གཉིས་ཀྱི་བར་ན་དོན་དམ་པར་་
མི་གནས་ཏེ། སྲིད་ཞི་བདེན་སྟོང་དུ་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། ཞེས་ཟེར་ན།
ཤེས་རབ་ཕ་རོལ་ཕྱིན་པར་འདོད། །ཅེས་པའི་སྐབས་ནས་དངོས་སུ་བསྟན་པའི་ཤེར་ཕྱིན་དེ་འབྲས་བུ་
ཤེར་ཕྱིན་ལ་བྱེད་རིགས་པར་ཐལ། སྦྱོར་བ་འཐད་པའི་ཕྱིར། འདོད་ན། དུས་གསུམ་པའི་ཆོས་རྣམས་
，
12



སྐྱེ་བ་མེད་པའི་རྣམ་པར་མཉམ་པ་ཉིད་དུ་རྟོགས་པས་སངས་རྒྱས་དང་བྱང་ཆུབ་སེམས་དཔའ་རྣམས་ལ་ཉི་
བར་གྱུར་པར་འདོད་པའི་ཤེས་རབ་ཀྱི་ཕ་རོལ་ཏུ་ཕྱིན་པ་གང་ཡིན་པ་དེ་ནི། ཞེས་པའི་སྐབས་ནས་དངོས་
སུ་བསྟན་པའི་ཤེར་ཕྱིན་དེ་འབྲས་བུ་ཤེར་ཕྱིན་ལ་བྱེད་རིགས་པར་ཐལ། འདོད་པའི་ ཕྱིར། འདོད་མི་
ནུས་ཏེ། རྣམ་བཤད་ལས། ལམ་ཤེར་ཕྱིན་འདི་ལ་མི་རྟག་སོགས་རྟོ གས་ པའི་ ཤེས་རབ་དང་། སྙིང་
རྗེ་ཆེན་ པོ་དང་། སྟོང་ཉིད་རྟོགས་པ་ལ་སོགས་པ་དུ་མ་ཡོད་ པའི་ནང་ནས་ལག་རྗེས་མི་འདྲ་བ་སོ་སོར་
བཞག་ན། ཞེས་གསུངས་པའི་ ཕྱིར་དང་། གསེར་ཕྲེང་ལས་ཀྱང་། འདིར་ཉེ་རིང་དུ་གྱུར་པའི་ཡུམ་
འབྲས་ཡུམ་ལ་འདོད་པ་ནི་རྒྱ་ཆུང་སྟེ། ཚིགས་བཅད་འདིས་ཟིན་པའི་ཡུམ་དེ་བྱང་སེམས་ལ་ཡོད་པར་
མདོ་འགྲེལ་ཐམས་ཅད་ལས་གསུངས་པས་སོ། །དེས་ན་ རྒྱལ་བའི་ཡུམ་ཞེས་འབྱུང་ཡང་སྲས་ཀྱི་གཙོ་བོ་
བརྗོད་པ་ཡིན་ནོ། །ཞེས་གསུངས་པའི་ཕྱིར། །
ཁ་ཅིག །ལམ་ཤེས་གང་ཞིག །འདིར་བ སྟན་སྲིད་མཐའ་འགོག་ནུས་ཀྱི་ཤེས་རབ་ཀྱིས་ཟིན་པ།
ཤེས་པས་སྲིད་ལ་མི་གནས་པའི་ལམ་ཤེས་ཀྱི་མཚན་ཉིད། དེ་གང་ཞིག །འདིར་བསྟན་ཞི་མཐའ་འ གོག་
ནུས་ཀྱི་སྙིང་རྗེས་ཟིན་པ། སྙིང་རྗེས་ཞི་ལ་མི་གནས་པའི་ལམ་ཤེས་ཀྱི་མཚན་ཉིད་ཟེར་བ་མི་འཐད་དེ།
བྱང་སེམས་མཐོང་ལམ་ པའི་རྒྱུད་ཀྱི་སྙིང་རྗེ་ཆེན་པོ་དེ་མཚོན་བྱ་དང་པོ་དེ་མ་ཡིན་པའི་ཕྱིར་ཏེ། དེ་གཞི་
ཀུན་རྫོབ་ལ་ལྟོས་པའི་སྲིད་མཐའ་འགོག་བྱེད་ ཀྱི རྟོགས་རིགས་སུ་མི་གནས་པའི་ཕྱིར་ཏེ། དེ་ཐེག་དམན་
གྱི་རྟོགས་རིགས་སུ་མི་གནས་པའི་ཕྱིར། གཞན་ཡང་། ཐེག་ཆེན་གྱི་མཐོང་ལམ་བར་ཆད་མེད་ལམ་
ཆོས་ཅན། མཚོན་བྱ་གཉིས་པ་དེར་ཐལ། མཚན་ཉིད་དེའི་ཕྱིར་ཏེ། ཐེག་ཆེན་འཕགས་པའི་མཁྱེན་
པ་ཡིན་ པའི་ ཕྱིར། འདོད་མི་ནུས་ཏེ། གཞི་ཀུན་རྫོབ་ལ་ལྟོས་པའི་ཞི་མཐའ་འགོག་བྱེད་ཀྱི་རྟོགས་རིགས་
སུ་མི་གནས་པའི་ཕྱིར་ཏེ། ཐབས་ཁྱད་པར་ཅན་གྱི་རྟོགས་རིགས་སུ་མི་གནས་པའི་ཕྱིར། །
ཁ་ཅིག །ཐེག་དམན་གྱི་རྟོགས་རིགས་སུ་གནས་པའི་ཐེག་ཆེན་འཕ གས་པའི་མཁྱེན་པ། དང་པོའི་
མཚན་ཉིད། ཐེག་ཆེན་ གྱི་ རྟོགས་རིགས་སུ་གནས་པའི་དེ་གཉིས་པའི་མཚན་ཉིད་དུ་འཇོག་པ་མི་འཐད་
དེ༑ དང་པོ་ལ། བྱང་འཕགས་ཀྱི་རྒྱུད་ཀྱི་གཉིས་སྟོང་མངོན་སུམ་དུ་རྟོགས་པའི་མཁྱེན་པ་ དང་། གཉིས་
པ་ལ་ཐེག་ཆེན་གྱི་མཐོང་ལམ་བར་ཆད་མེད་ལམ་གྱིས་མ་ངེས་པའི་ ཕྱིར།
ཁ་ཅིག །གཞི་ཤེས་ལ་ཤེས་པས་སྲིད་ལ་མི་གནས་པའི་ གཞི་ཤེས་དང་། སྙིང་རྗེས་ཞི་ལ་མི་གནས་
པའི་ གཞི་ཤེས་གཉིས་སུ་ཡོད་ཟེར་བ་མི་འཐད་དེ། བྱང་སེམས་མཐོང་ལམ་ པའི་རྒྱུད་ཀྱི་སྙིང་རྗེ་ཆེན་པོ་
དེ་གཞི་ཤེས་སུ་ཐལ། དམ་བཅའ་འཐད་པའི་ཕྱིར། འདོད་ན། དེ་ཆོས་ཅན། ཐེག་དམན་གྱི་རྟོ གས་
ཆ



རིགས་སུ་གནས་པར་ཐལ་ལོ། །འདོད་མི་ནུས་ཏེ། ཆོས་ཅན་དེ་ཡིན་པའི་ཕྱིར། ཁོ་ན་རེ། དེ་ཐེག་་
དམན་གྱི་རྟོགས་རིགས་སུ་གནས་པར་ཐལ། སྙིང་རྗེ་ཚད་མེད་དེ་ཐེག་དམན་གྱི་རྟོགས་རིགས་སུ་གནས་
པའི་ཕྱིར་ཏེ། སྙིང་རྗེ་ཚད་མེད་གཙོ་བོར་སྒོམ་པའི་ཐེག་དམན་གྱི་གང་ཟག་ཡོད་ པའི་ཕྱིར་ཏེ། དེ་
རྒྱུད་ལྡན་གྱི་དེ་ཡོད་ པའི་ ཕྱིར་ཟེར་ན་མ་ཁྱབ། ཁོ་ན་རེ། དམ་བཅའ་དེར་ཐལ། བྱང་འཕགས་ཀྱི་
རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ཡེ་ཤེས་དེ་ཤེས་པས་སྲིད་ལ་མི་གནས་ པའི་གཞི་
ཤེས་ཡིན་ པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གཞི་ཤིས་གང་ཞིག །གཞི་ཀུན་རྫོབ་
ལ་ལྟོས་ཏེ་སྲིད་མཐའ་འགོག་བྱེད་ཀྱི་རྟོགས་རིགས་སུ་གནས་པའི་ཕྱིར་ཟེར་ན་མ་ཁྱབ་སྟེ། ཤེས་བྱ་ཆོས་
ཅན། གཉེན་པོ་ཕྱོགས་ཀྱི་ལམ་ཤེས་ཡོད་པར་ཐལ། ཤེས་པས་སྲིད་ལ་མི་གནས་པའི་གཞི་ཤེས་ཡོད་
པའི་ཕྱིར། རྟགས་ཁས། འདོད་ན། མི་མཐུན་ཕྱོགས་ཀྱི་ལམ་ཤེས་ཡོད་པར་ཐལ་ལོ། །འདོད་་
མི་ནུས་ཏེ། དེ་འདྲའི་ཐ་སྙད་བྱམས་པའི་གཞུང་ལས་མ་བ ཤད་པའི་ཕྱིར། གཞན་ཡང་། ཤེས་པས་
སྲིད་ལ་མི་གནས་ཤིང་། །ཞེས་པའི་ གཞུང་འདིས་ཤེས་པས་སྲིད་ལ་མི་གནས་པའི་ གཞི་ཤེས་བསྟན་
བྱའི་གཙོ་བོར་བྱས་ནས་བསྟན་པར་ཐལ། དེ་ཡོད་ པའི་ ཕྱིར། རྟགས་ཁས། འདོད་མི་ནུས་ཏེ། དེ་
ལམ་ཤེས་ལ་དོགས་པ་དཔྱོད་པའི་གཞུང་ཡིན་ པའི་ཕྱིར།
ཁ་ཅིག །སྲིད་མཐའ་ཞེས་པའི་སྒྲ་འཇུག་པའི་འཇུག་གཞི་དེ་ལ་དུ་མ་ཡོད་དེ། ལས་ཉོན་གྱི་
དབང་གིས་སྲིད་ པར་སྐྱེ་བ་ལེན་པའི་ཆ་དེ་ཀུན་རྫོབ་ལ་ལྟོས་པའི་སྲིད་མཐའ་ཡིན། དེ་ནི། ཤེས་རབ་
ཀྱིས་ཚུ་རོལ་གྱི་མཐའ་འཁོར་བ་དང༌། ཞེས་པས་བསྟན། དེ་འདྲའི་ཆ་བདེན་པར་གྲུབ་པ་དེ་དོན་དམ་
ལ་ལྟོས་པའི་སྲིད་མཐའ་ཡིན། ལས་ཉོན་གྱི་དབང་གིས་སྲིད་པར་སྐྱེ་བ་ལ་མཐའ་གཅིག་ཏུ་དོར་བྱར་བྱེད་
པའི་ཆ་དེ་བྱང་སེམས་ལམ་ལ་ལྟོས་པའི་ སྲིད་མཐའ་ཡིན། དེ་ནི་དངོས་པོར་དམིགས་པ་ཉིད་ཀྱིས་འཁོར་
བ་ལ་གནས་པ་ཡིན་པར་ཤེས་པར་བྱའོ། །ཞེས་པས་བསྟན། ཞི་མཐའ་ཞེས་པའི་སྒྲ་འཇུག་པའི་འཇུག་
གཞི་དེ་ལ་དུ་མ་ཡོད་དེ། ལས་ཉོན་གྱིས་འཁོར་བར་སྐྱེ་བ་ཆད་ཙམ་གྱིས་ཐོབ་པའི་མྱང་འདས་དེ་ཀུན་
རྫོབ་ལ་ལྟོས་པའི་ཞི་མཐའ་ཡིན། དེ་ནི། སྙིང་རྗེས་ཕ་རོལ་གྱི་མཐའ་མྱ་ངན་ལས་འདས་པ་སྟེ། ཞེས་
པས་བསྟན། དེ་འདྲའི་མྱང་འདས་བདེན་གྲུབ་དོན་དམ་ལ་ལྟོས་པའི་ཞི་མཐའ་ཡིན། དེ་འདྲའི་མྱང་
འདས་ལ་མཐའ་གཅིག་ཏུ་བླང་བྱར་བྱེད་པ་དེ་བྱང་སེམས་ལམ་ལ་ལྟོས་ཏེ་ཞི་མཐའ་ཡིན། དེ་ནི༔ དངོས་
པོ་མེད་པར་དམིགས་པ་ཉིད་ཀྱིས་མྱ་ངན་ལས་འདས་པ་ལ་གནས་པ་ཡིན་པར་ཤེས་པར་བྱའོ། །ཞེས་པས་
ཟེར་ན། ཤེས་བྱ་ཆོས་ཅན། ལས་ཉོན་གྱི་དབང་གིས་སྲིད་ པར་སྐྱེ་བ་ལ་མཐའ་གཅིག་ཏུ་དོར་བྱུར་
14
ས་
，



བྱེད་པའི་གང་ཟག་ཡིན་ན་བྱང་སེམས་ལམ་ལ་ལྟོས་ཏེ་སྲིད་མཐའ་ལ་གནས་པའི་གང་ཟག་ཡིན་དགོས་་་་་
པར་ཐལ། དེ་འདྲའི་ཆ་དེ་བྱང་སེམས་ལམ་ལ་ལྟོས་ཏེ་སྲིད་མཐའ་ཡིན་པའི་ཕྱིར། འདོད་ན། བྱང་
སེམས་སྦྱོར་ལམ་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། ལམ་བསྒྲིགས་ལས། དེ་
ཡང་མཐོང་ལམ་མན་ཆད་དུ་གོམས་པ་ལྷུར་ལེན་གྱིས་ཀྱང་། ཞེས་སོགས་གསུངས་པའི་ ཕྱིར། འདོད་
ན༑ ཉན་ཐོས་ལ་སོགས་པ་ལ་དུས་གསུམ་མཉམ་པ་ཉིད་དུ་ཤེས་པ་མེད་པའི་ཕྱིར། ཞེས་སོགས་སྒྲ་སྨོས་
པ་ལ་དགོས་པ་མེད་པར་ཐལ། དངོས་པོ་དང་དངོས་པོ་མེད་པར་དམིགས་པ་ཉིད་ཀྱིས་ཞེས་སོགས་ཀྱི་
སྐབས་ ཀྱི་སྲིད་མཐའ་དེ་བྱང་སེམས་ལམ་ལ་ལྟོས་པའི་སྲིད་མཐའ་དང་། དེའི་སྐབས་ ཀྱི་ཞི་མཐའ་དེ་བྱང་
སེམས་ལམ་ལ་ལྟོས་པའི་ཞི་མཐའ་ལ་བྱེད་རིགས་པ་གང་ཞིག །འདོད་པའི་ཕྱིར། །
གཞན་ཡང་། སྟོང་ཉིད་རྟོ གས་པའི་ཉན་ཐོས་དགྲ་བཅོམ་པ་དེ་བྱང་སེམས་ལམ་ལ་ལྟོས་ཏེ་སྲིད་
མཐའ་ལ་གནས་པར་ཐལ། ལས་ཉོན་གྱིས་འཁོར་བར་སྐྱེ་བ་ལ་མཐའ་གཅིག་ཏུ་དོར་བྱར་བྱེད་པ་དེ་
བྱང་སེམས་ལམ་ལ་ལྟོས་ཏེ་སྲིད་མཐའ་ཡིན་ པའི་ཕྱིར། རྟགས་ཁས། འདོད་ན། དེ་ཆོས་ཅན།
དངོས་པོར་དམིགས་པ་ཉིད་ཀྱིས་འཁོར་བ་ལ་གནས་པ་ཡིན་པར་ཤེས་པར་བྱའོ། །ཞེས་པའི་སྐབས་
ནས་དངོས་སུ་བསྟན་པའི་འཁོར་བ་ལ་གནས་པར་ཐལ། འདོད་པ་གང་ཞིག དེའི་སྐབས་ཀྱི་
མཐའ་དེ་བྱང་སེམས་ལམ་ལ་ལྟོས་པའི་ཕྱིར། རྟ གས་ཁས། འདོད་ན། དེ་ཆོས་ཅན། ཁྱོད་ཀྱིས་
སྟོང་ཉིད་མངོན་སུམ་དུ་མ་རྟོ གས་པར་ཐལ། འདོད་པའི་ཕྱིར། ཁྱབ་སྟེ། ཉན་ཐོས་ལ་སོགས་པ་
ལ་དུས་གསུམ་མཉམ་པ་ཉིད་དུ་ཤེས་པ་མེད་པའི་ཕྱིར། ཞེས་གསུངས་པའི་ཕྱིར།
ཁ་ཅིག ཀུན་རྫོབ་ལ་ལྟོས་ཏེ་སྲིད་མཐའ་ལ་གནས་པའི་གང་ཟག་ཡིན་ན། ལས་ཉོན་གྱིས་
འཁོར་བར་སྐྱེ་བ་ལེན་པས་ཁྱབ་ཟེར་ན། སྲིད་པ་ཐ་མ་པའི་ཉན་ཐོས་སྒོམ་ལམ་པ་ཆོས་ཅན། དེར་
ཐལ། དེའི་ཕྱིར་ཏེ། ཀུན་རྫོབ་ལ་ལྟོས་པའི་སྲིད་ ཞི་གང་རུང་གི་མཐའ་ལ་གནས། ཀུན་རྫོབ་ལ་
ལྟོས་པའི་ཞི་མཐའ་ལ་མི་གནས་པའི་ཕྱིར། དང་པོ་གྲུབ་སྟེ། ཐེག་དམན་གྱི་ གང་ཟག་ཡིན་ པའི་ཕྱིར།
ཁྱབ་སྟེ། སྲིད་ དང་ཞི་བར་ལྟུང་བའི་ཕྱིར། །ཞེས་གསུངས་ པའི་ཕྱིར། གཉིས་པ་གྲུབ་སྟེ། ཐེག་
དམན་སློབ་པ་ཡིན་ པའི་ཕྱིར། འདོད་མི་ནུས་ཏེ། ཚེ་དེ་ལ་དགྲ་བཅོམ་པའི་འབྲས་བུ་མངོན་དུ་བྱེད་
པའི་ གང་ཟག་ཡིན་པའི་ཕྱིར། །
ཁ་ཅིག འཁོར་བ་བདེན་པར་འཛིན་པའི་བདེན་འཛིན་དོན་དམ་ལ་ལྟོས་པའི་སྲིད་མཐའ་དང་།
མྱང་འདས་བདེན་པར་འཛིན་པའི་བདེན་འཛིན་དོན་དམ་ལ་ལྟོས་པའི་ཞི་མཐའ་ཡིན་ཟེར་ན། མི་འཐད་



དེ། དོན་དམ་ལ་ལྟོས་པའི་སྲིད་ཞིའི་མཐའ་མེད་པའི་ཕྱིར་ཏེ། འཁོར་བ་བདེན་གྲུབ་དང་མྱང་འདས་་
བདེན་གྲུབ་མེད་པའི་ཕྱིར། ཁོ་ན་རེ། དོན་དམ་ལ་ལྟོས་པའི་སྲིད་ཞིའི་མཐའ་ལ་གནས་པའི་ གང་ཟག་་
མེད་པར་ཐལ། དོན་དམ་ལ་ལྟོས་པའི་སྲིད་ ཞིའི་མཐའ་མེད་པའི་ཕྱིར་ཟེར་ན་མ་ཁྱབ་སྟེ། རྟག་ཆད་
ཀྱི་མཐའ་ལ་གནས་པའི་གང་ཟག་མེད་པར་ཐལ། རྟག་ཆད་ཀྱི་མཐའ་མེད་པའི་ཕྱིར། ཁྱབ་པ་ཁས།།
ཁོ་ན་རེ། སེམས་ཙམ་པ་དེ་དོན་དམ་ལ་ལྟོས་ཏེ་སྲིད་ཞིའི་མཐའ་ལ་གནས་པར་ཐལ། དེ་ལ་གནས་
པའི་ གང་ཟག་ཡོད་པའི་ཕྱིར། འདོད་ན། དེ་ཆོས་ཅན། སྲིད་ཞི་བདེན་སྒྲུབ་ལ་གནས་པར་ཐལ། །
འདོད་པའི་ཕྱིར། ཁྱབ་སྟེ། འཁོར་བ་བདེན་གྲུབ་དོན་དམ་ལ་ལྟོས་པའི་སྲིད་མཐའ་དང་། མྱང་འདས་
བདེན་གྲུབ་དོན་དམ་ལ་ལྟོས་པའི་ཞི་མཐའ་ཡིན་ པའི་ ཕྱིར་ཟེར་ན་མ་ཁྱབ་སྟེ། བྱང་སེམས་འཕགས་
པའི་རྒྱུད་ཀྱི་དམིགས་མེད་ལ་དམིགས་པའི་སྙིང་རྗེ་ཆོས་ཅན། བདེན་མེད་ལ་དམིགས་པར་ཐལ། དམིགས་
མེད་ལ་དམིགས་པའི་སྙིང་རྗེ་ཡིན་ པའི་ཕྱིར། ཁྱབ་སྟེ། དམིགས་མེད་ལ་དམིགས་པའི་སྙིང་རྗེ་ཞེས་པའི་
དམིགས་པ་མེད་པ་དེ། བདེན་མེད་ལ་བྱེད་རིགས་པའི་ཕྱིར། ཁྱབ་པ་ཁས།
ཁ་ཅིག སངས་རྒྱས་འཕགས་པ་དེ་སྲིད་མཐའ་ལ་གནས་ ཀྱང་། སྐབས་འདིར་བསྟན་གྱི་སྲིད་
མཐའ་ལ་མི་གནས་ཟེར་ན། ཤེས་བྱ་ཆོས་ཅན། སངས་རྒྱས་འཕགས་པའི་རྒྱུད་ལ་སྲིད་མཐའ་ཡོད་པར་
ཐལ། དམ་བཅའ་དེའི་ཕྱིར། འདོད་ན། དེའི་རྒྱུད་ལ་ཀུན་རྫོབ་ལ་ལྟོས་པའི་སྲིད་མཐའ་ཡོད་པར་
ཐལ་ལོ། །འདོད་ན། དེའི་རྒྱུད་ལ་གཞི་ཀུན་རྫོབ་ལ་ལྟོས་ཏེ་སྲིད་མཐའ་འགོག་བྱེད་ ཀྱི་ཤེས་རབ་མེད་
པར་ཐལ། འདོད་པའི་ཕྱིར། གཞན་ཡང་། མྱང་འདས་དེ་སྲིད་མཐའ་ཡིན་པར་ཐལ། དམ་
བཅའ་འཐད་པའི་ཕྱིར། འདོད་ན། ཐེག་ཆེན་གྱི་མྱང་འདས་དེ་ཡང་དེར་ཐལ་ལོ། །འདོད་མི་ནུས་
ཏེ། ཞི་མཐའ་ཡིན་པའི་ཕྱིར། ཁོ་ན་རེ། སངས་རྒྱས་འཕགས་པ་ཆོས་ཅན། སྲིད་མཐའ་ལ་གནས་
པར་ཐལ། འཁོར་བའི་མཐའ་ལ་གནས་པའི་ཕྱིར་ཏེ། འཁོར་བའི་ཕྱི་མཐའ་ལ་གནས་པ་གང་ཞིག
དེ་འཁོར་བའི་མཐའ་ཡིན་ པའི་ཕྱིར། དང་པོ་གྲུབ་སྟེ། དེ་མངོན་དུ་བྱས་པའི་གང་ཟག་ཡིན་པའི་ཕྱིར།
གཉིས་པ་གྲུབ་སྟེ། འཁོར་བའི་མཐའ་གཅིག་ཡོད་པའི་ཕྱིར་ཟེར་ན་མ་ཁྱབ་སྟེ། སངས་རྒྱས་འཕགས་་
པ་ཆོས་ཅན། སྐབས་འདིར་བསྟན་གྱི་སྲིད་མཐའ་ལ་གནས་པར་ཐལ། སྐབས་འདིར་བསྟན་གྱི་འཁོར་
བའི་མཐའ་ལ་གནས་པའི་ཕྱིར། ཞེས་སོགས་མཚུངས་པ་སྔར་བཞིན་བྱའོ། །ཁོ་ན་རེ། འཁོར་བ་་
དེ་འཁོར་བའི་མཐའ་ཡིན་པར་ཐལ། འཁོར་བའི་མཐའ་ཡོད་པ་གང་ཞིག །མྱང་འདས་དེ་དེ་མ་ཡིན་
པའི་ཕྱིར། འདོད་ན། མྱང་འདས་དེ་མྱང་འདས་ཀྱི་མཐའ་ཡིན་པར་ཐལ། འདོད་པའི་ཕྱིར་ན་མ་
16.



ཁྱབ། འདོད་ན། སངས་རྒྱས་འཕ གས་པ་དེ་མྱང་འདས་ཀྱི་མཐའ་ལ་གནས་པར་ཐལ་ལོ། །ཟེར་
ན། འཁོར་བ་ཡིན་ན་འཁོར་བའི་མཐའ་མ་ཡིན་དགོས་པར་ཐལ། འཁོར་བའི་མཐའ་ལ་གནས་པའི་
གང་ཟག་ཡིན་ན་མྱང་འདས་ཐོབ་པས་ཁྱབ་པའི་ཕྱིར། འདོད་ན། མྱང་འདས་ཡིན་ན་མྱང་འདས་ཀྱི་
མཐའ་མ་ཡིན་དགོས་པར་ཐལ་ལོ།།
ཁ་ཅིག ལས་ཉོན་གྱི་དབང་གིས་རྒྱུན་རིང་པོར་ཉིང་མཚམས་སྦྱོར་བ་སྐབས་འདིར་བསྟན་གྱི་སྲིད་
མཐའ་ ཡིན། དེ་ནི། ཤེས་རབ་ཀྱིས་ཚུ་རོལ་གྱི་མཐའ་འཁོར་བ་རྟག་པའི་མཚན་ཉིད། ཅེས་པས་
བསྟན། སྲིད་པར་སྐྱེ་བ་ལ་མཐའ་གཅིག་ཏུ་དོར་བྱར་བྱེད་པ་དེ་ཡང་སྐབས་འདིར་བསྟན་གྱི་སྲིད་མཐའ་
ཡིན། དེ་ནི། དངོས་པོར་དམིགས་པ་ཉིད་ཀྱིས་འཁོར་བ་ལ་གནས་པ་ཡིན་པར་ཤེས་པར་བྱའོ། །
ཞེས་པས་བཤད། སྲིད་པར་སྐྱེ་བ་ཆད་ཙམ་གྱིས་ཐོབ་པའི་མྱང་འདས་དེ་སྐབས་འདིར་བསྟན་གྱི་ཞི་མཐའ་
ཡིན། དེ་ནི། སྙིང་རྗེས་ཕ་རོལ་གྱི་མཐའ་མྱ་ངན་ལས་འདས་པ་ཆད་པའི་མཚན་ཉིད། ཅེས་པས་
བཤད། དེ་འདྲའི་མྱང་འདས་ལ་མཐའ་གཅིག་ཏུ་བླང་བྱར་ཞེན་པ་དེ་ཡང་སྐབས་འདིར་བསྟན་གྱི་ཞི་
མཐའ་ཡིན། དེ་ནི། དངོས་པོ་མེད་པར་དམིགས་པ་ཉིད་ཀྱིས་མྱ་ངན་ལས་འདས་པ་ལ་གནས་པ་ཡིན་
པར་ཤེས་པར་བྱའོ། །ཞེས་པས་བཤད། ཞེས་གསུངས། ཤེས་བྱ་ཆོས་ཅན། ཉན་ཐོས་དགྲ་བཅོམ་
པ་དེ་སྐབས་འདིར་བསྟན་གྱི་སྲིད་མཐའ་ལ་གནས་པར་ཐལ། སྐབས་འདིར་བསྟན་གྱི་སྲིད་མཐའ་གཉིས་
པ་དེ་འཐད་པའི་ཕྱིར། འདོད་ན། དེ་ཆོས་ཅན། སྐབས་འདིར་བསྟན་གྱི་ཚུ་རོལ་འཁོར་བའི་མཐའ་
ལ་གནས་པར་ཐལ་ལོ། །འདོད་ན། འཁོར་བ་སྤངས་པའི་གང་ཟག་གི་རྒྱུད་ལ་སྐབས་འདིར་བསྟན་
གྱི་སྲིད་མཐའ་ཡོད་པར་ཐལ་ལོ། །འདོད་མི་ནུས་ཏེ། རྣམ་བཤད་ལས། ཚུ་རོལ་ནི་སོ་སོ་སྐྱེ་བོ་ལ་
ལྟོས་པ་སྟེ། ཚུར་ངོས་ན་ཡོད་ ཀྱི་འཁོར་བ་སྤངས་ པའི་ ཕར་ངོས་ན་མེད་པའི་དོན་ནོ། །ཞེས་གསུངས་
པའི་ཕྱིར། གཞན་ཡང་། དེ་ཆོས་ཅན། སྐབས་འདིར་བསྟན་གྱི་ཚུ་རོལ་གྱི་མཐའ་ལ་མི་གནས་པར་
.ཐལ། སྐབས་འདིར་བསྟན་གྱི་ཕ་རོལ་གྱི་མཐའ་ལ་གནས་པའི་ཕྱིར། གཞན་ཡང་། ལས་དང་ཉོན་
མོངས་པའི་དབང་གིས་རྒྱུན་རིང་པོར་ཉིང་མཚམས་སྦྱོར་བ་ཆོས་ཅན། ཁྱོད་སྐབས་འདིར་བསྟན་གྱི་སྲིད་
མཐའ་མ་ཡིན་ པར་ ཐལ། ཚུར་མཐོང་ཐ་མལ་པ་ཁྱོད་ཡིན་ པའི་ཕྱིར། རྟགས་སླ། སྲིད་པར་སྐྱེ་བ་
ལ་མཐའ་གཅིག་ཏུ་དོར་བྱར་ཞེན་པ་ཡང་ཆོས་ཅན། སྐབས་འདིར་བསྟན་གྱི་སྲིད་མཐའ་མ་ཡིན་ པར་
ཐལ། ཉན་ཐོས་དགྲ་བཅོམ་པ་ཁྱོད་ཡིན་ པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་དེ་
ལ་མཐའ་གཅིག་ཏུ་དོར་བྱར་ཞེན་པའི་གང་ཟག་ཡིན་པའི་ཕྱིར། གཞན་ཡང་། སྲིད་མཐའ་སྤང་བྱའི་
17



རྟོ
，
གཙོ་བོར་བྱེད་པའི་གང་ཟག་མེད་པར་ཐལ། ་ ཉན་ཐོས་སློབ་པ་འཕགས་པས་དེ་ལྟར་མི་བྱེད་པའི་ཕྱིར་
ཏེ། ཉན་ཐོས་དགྲ་བཅོམ་པས་དེ་མ་སྤངས་པའི་ཕྱིར་ཏེ། དེའི་རྒྱུད་ལ་སྲིད་མཐའ་ཡོད་པའི་ཕྱིར་ཏེ།
དེ་སྲིད་མཐའ་ལ་གནས་པའི་ཕྱིར།
རང་ལུགས་ལ། འདིར་བསྟན་ལམ་ཤེས་གཉིས་བ ཤད་པ་དང༌། འདིར་བསྟན་སྲིད་ཞིའི་མཐའ་
ལ་གནས་པའི་དོན་བཤད་པའོ། །དང་པོ་ནི། གཞི་ཀུན་རྫོབ་ལ་ལྟོས་པའི་སྲིད་མཐའ་འ གོག་བྱེད་ ཀྱི་
རྟོགས་རིགས་སུ་གནས་པའི་ཐེག་ཆེན་འཕགས་པའི་མཁྱེན་པ། ཤེས་པས་སྲིད་ལ་མི་གནས་པའི་ལམ་ཤེས་
ཀྱི་མཚན་ཉིད། དཔེར་ན། གང་ཟག་གི་བདག་མེད་མངོན་སུམ་དུ་རྟོ གས་པའི་ཐེག་ཆེན་གྱི་མཐོང་
ལམ་ ལྟ་བུ། གཞི་ཀུན་རྫོབ་ལ་ལྟོས་ཏེ་ཞི་མཐའ་འགོག་བྱེད་ ཀྱི་རྟོ གས་རི གས་སུ་ གནས་པའི་ཐེག་ཆེན་
འཕ གས་པའི་མཁྱེན་པ། སྙིང་རྗེས་ཞི་ལ་མི་གནས་པའི་ལམ་ཤེས་ཀྱི་མཚན་ཉིད། དཔེར་ན། བྱང་
སེམས་མཐོང་ལམ་པའི་རྒྱུད་ཀྱི་སྙིང་རྗེ་ཆེན་པོ་ལྟ་བུའོ།།
གཉིས་པ་ལ། ་ལས་ཉོན་གྱིས་འཕངས་པའི་འཁོར་བ་དེ་སྐབས་འདིར་བསྟན་གྱི་ཀུན་རྫོབ་ལ་ལྟོས་
ཏེ་སྲིད་མཐའ་དང་། དེ་ལ་གནས་པ་སྐབས་འདིར་བསྟན་གྱི་ཀུན་རྫོབ་ལ་ལྟོས་ཏེ་སྲིད་མཐའ་ལ་གནས་
པའི་དོན་ཡིན། དེ་ནི། ཤེས་རབ་ཀྱིས་ཚུ་རོལ་གྱི་མཐའ་འཁོར་བ་རྟག་པའི་མཚན་ཉིད། ཅེས་པས་་
བསྟན། དམན་པའི་མྱང་འདས་དེ་སྐབས་འདིར་བསྟན་གྱི་ཀུན་རྫོབ་ལ་ལྟོས་ཏེ་ཞི་མཐའ་དང༌། དེ་ལ་
གནས་པ་འདིར་བསྟན་ཀུན་རྫོབ་ལ་ལྟོས་ཏེ་ཞི་མཐའ་ལ་གནས་པའི་དོན་ཡིན། དེ་ནི། སྙིང་རྗེས་ཕ་
རོལ་གྱི་མཐའ་མྱ་ངན་ལས་འདས་པ་ཆད་པའི་མཚན་ཉིད། ཅེས་པས་བ ཤད། འཁོར་བ་བདེན་གྲུབ་
དོན་དམ་ལ་ལྟོས་ཏེ་སྲིད་མཐའ་དང་། འཁོར་བ་ལ་མཐའ་གཅིག་ཏུ་དོར་བྱར་བདེན་པར་ཞེན་པ་འདིར་་
བསྟན་དོན་དམ་ལ་ལྟོས་ཏེ་སྲིད་མཐའ་ལ་གནས་པའི་དོན་ཡིན། དེ་ནི། དངོས་པོར་དམིགས་པ་ཉིད་་
ཀྱིས་འཁོར་བ་ལ་གནས་པ་ཡིན་པར་ཤེས་པར་བྱའོ། །ཞེས་པས་བཤད། མྱང་འདས་བདེན་གྲུབ་དེ་་
འདིར་བསྟན་དོན་དམ་ལ་ལྟོས་ཏེ་ཞི་མཐའ་དང་། དམན་པའི་མྱང་འདས་ལ་མཐའ་གཅིག་ཏུ་བླང་བྱར་
བདེན་པར་ཞེན་པ་དོན་དམ་ལ་ལྟོས་ཏེ་ཞི་མཐའ་ལ་གནས་པའི་དོན་ཡིན། དེ་ནི། དངོས་པོ་མེད་པར་
དམིགས་པ་ཉིད་ཀྱིས་མྱ་ངན་ལས་འདས་པ་ལ་གནས་པ་ཡིན་པར་ཤེས་པར་བྱའོ། །ཞེས་པས་བཤད།
དེ་ལྟར་ཡང་། ལམ་བསྒྲིགས་ལས། སྲིད་ཞིའི་མཐའ་ལ་ཀུན་རྫོབ་ལ་ལྟོས་པ་དང་དོན་དམ་ལ་ལྟོས་པ་
གཉིས་ལས། དང་པོ་ནི་ལས་ཉོན་གྱི་དབང་གིས་སྲིད་པར་ཉིང་མཚམས་སྦྱར་བ་སྲིད་པའི་མཐར་ལྷུང་བ་
ཡིན་ལ། སྲིད་པར་སྐྱེ་བ་ཆད་ཙམ་ལས་ཐོབ་པའི་མྱང་འདས་ཞི་མཐའ་དང་། དེ་ཐོབ་པ་ཞི་བའི་མཐར་
18



Jul
ལྷུང་བ་ཞེས་བྱའོ། །སྲིད་མཐའ་དེ་ཉིད་རིགས་ཅན་གསུམ་གས་འགོག་ལ། ཞི་བའི་མཐའ་དེ་ཉིད་
བྱང་ཆུབ་སེམས་དཔའ་ཁོ་ནས་སྤོང་སྟེ། སྲིད་མཐའ་སྔ་མ་བཀག་ནས་ སྙིང་རྗེ་དང་སྨོན་ལམ་གྱི་དབང་
གིས་སྐྱེ་བ་བླངས་ཏེ་མྱང་འདས་སྒྲུབ་པར་བྱེད་ པའི་ཕྱིར། དོན་དམ་ལ་ལྟོས་པའི་སྲིད་ཞིའི་མཐར་ལྷུང་
བ་ནི། སྲིད་ཞི་ལ་དོར་བྱ་དང་བླང་བྱར་བདེན་པར་འཛིན་པ་ཡིན་ལ། དེ་བྱང་ཆུབ་སེམས་དཔས་
སྟོང་ཉིད་རྟོ གས་པའི་ཤེས་རབ་ཀྱིས་སྤོང་ལ། ཉན་རང་ལ་ཆོས་ཀྱི་བདག་མེད་རྟོགས་པ་ཡོད་འདོད་པ་
ལྟར་ན། དོན་དམ་ལ་ལྟོས་པའི་མཐར་མ་ལྷུང་ཡང་། ཀུན་རྫོབ་ལ་ལྟོས་པའི་མཐར་ལྷུང་བ་ཞེས་བྱའོ།
ཞེས་གསུངས། །
ཁོ་ན་རེ། གང་ཟག་གི་བདག་མེད་རྟོགས་པའི་ཤེས་རབ་དེ་གཞི་ཀུན་རྫོབ་ལ་ལྟོས་ཏེ་སྲིད་མཐའ་
འགོག་བྱེད་ ཡིན་པར་ཐལ། མཚན་ཉིད་དང་པོ་འཐད་པའི་ཕྱིར། འདོད་ན། དེ་འགོག་བྱེད་ ཀྱི་ ཚད་
མ་ཡོད་པར་ཐལ་ལོ། །འདོད་ན། གཞི་ཀུན་རྫོབ་ལ་ལྟོས་ཏེ་སྲིད་མཐའ་མེད་པར་ཐལ། འདོད་པའི་
ཕྱིར་ཟེར་ན་མ་ཁྱབ་སྟེ། གང་ཟག་གི་བད ག་འཛིན་མེད་པར་ཐལ། དེ་ལ་གནོད་བྱེད་ཀྱི་ཚད་མ་ཡོད་
པའི་ཕྱིར། ཁྱབ་པ་ཁས། དེར་ཐལ། གང་ཟག་གི་བདག་མེད་རྟོ གས་པའི་ཤེས་རབ་དེས་དེ་ལ་གནོད་
པའི་ཕྱིར་ཏེ། རྣམ་འགྲེལ་ལས། དེ་ཡི་གནོད་བྱེད་ནི། བདག་མེད་མཐོང་བས་འགལ་བ་ཡིན།
ཞེས་གསུངས་པའི་ཕྱིར།
ཁོ་ན་རེ། རང་ རྒྱལ་དགྲ་བཅོམ་པ་ཆོས་ཅན། ཞི་མཐའ་ལ་གནས་པར་ཐལ། དམན་པའི་མྱང་
འདས་ལ་གནས་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། སྲིད་པར་སྐྱེ་བ་ཆད་ཙམ་གྱིས་
ཐོབ་པའི་མྱང་འདས་ལ་གནས་པར་ཐལ། འདོད་པའི་ཕྱིར། འདོད་མི་ནུས་ཏེ། གཟུགས་ཕྱི་རོལ་
དོན་དུ་འཛིན་པའི་རྟོག་པ་སྤངས་པའི་གང་ཟག་ཡིན་པའི་ཕྱིར་ཟེར་ན། དེ་ཆད་པའི་མྱང་འདས་ལ་
གནས་པར་ཐལ། དེ་ལས་ཉོན་གྱི་དབང་གིས་སྐྱེ་བ་དང་སྙིང་རྗེ་དང་སྨོན་ལམ་ གྱི་དབང་གིས་སྐྱེ་བ་ལེན་
པ་གཉིས་ཀ་རྒྱུན་ཆད་པའི་གང་ཟག་ཡིན་པའི་ཕྱིར། ཁྱབ་སྟེ། རྣམ་བཤད་ལས། ཆད་མཐའ་ཡང་
ལས་ཉོན་གྱི་དབང་གིས་སྐྱེ་བ་རྒྱུན་ཆད་པར་མ་ཟད། སྙིང་རྗེ་དང་སྨོན་ལམ་གྱི་དབང་ གིས་སྐྱེ་བ་ཆད་
པའི་མྱང་འདས་སོ། །ཞེས་གསུངས་ པའི་ཕྱིར། ཁོ་ན་རེ། སྲིད་པ་ཐ་མ་པའི་ཉན་ཐོས་སྒོམ་ལམ་
པ་ཆོས་ཅན། སྐབས་འདིར་བསྟན་གྱི་སྲིད་ མཐའ་ལ་གནས་པར་ཐལ། ལས་ཉོན་གྱིས་འཕ 'ངས་པའི་
འཁོར་བ་ལ་གནས་པའི་ཕྱིར། ཁྱབ་པ་ཁས། འདོད་ན། སྐབས་འདིར་བསྟན་གྱི་རྟག་མཐའ་ལ་
གནས་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ལས་ཉོན་གྱི་དབང་གིས་འཁོར་བར་
19.



སྐྱེ་བ་ལེན་པར་ཐལ། འདོད་པའི་ཕྱིར། ཁྱབ་སྟེ། རྣམ་ བ ཤད་ལས། རྟག་མཐའ་ཡང་ལས་ཉོན་གྱི་
དབང་གིས་རྒྱུན་རིང་པོར་ཉིང་མཚམས་སྦྱར་ནས་འཇུག་པའི་དོན་ཡིན་གྱི། རྟག་དངོས་ཀྱི་མཐའ་ནི་མ་
ཡིན་ནོ། །ཞེས་གསུངས་པའི་ཕྱིར་ཟེར་ན་མ་ཁྱབ་སྟེ། དེ་རྟག་མཐའི་སྒྲ་བཤད་ཙམ་སྟོན་པའི་ལུང་
ཡིན་ པའི་ ཕྱིར། ཁོ་ན་རེ། འཁོར་བ་བདེན་གྲུབ་ཆོས་ཅན། དོན་དམ་ལ་ལྟོས་ཏེ་སྲིད་མཐའ་མ་ཡིན་
པར་ཐལ། མེད་པའི་ཕྱིར། མྱང་འདས་བདེན་གྲུབ་ཆོས་ཅན། དོན་དམ་ལ་ལྟོས་ཏེ་ཞི་མཐའ་མ་ཡིན་
པར་ཐལ། མེད་པའི་ཕྱིར་ཟེར་ན། འཁོར་བ་བདེན་གྲུབ་ཆོས་ཅན། ཡོད་མཐའ་མ་ཡིན་པར་ཐལ།
མེད་པའི་ཕྱིར། ཁྱབ་པ་ཁས། འདོད་ན། འཁོར་བ་བདེན་གྲུབ་ཏུ་འཛིན་པའི་བློ་དེ་ཡོད་པའི་མཐར་
འཛིན་མ་ཡིན་པར་ཐལ་ལོ།།
ཐེག་ཆེན་དང་ཐེག་དམན་གཉིས་འབྲས་ཡུམ་ལ་ཉེ་
རིང་དུ་འཇོག་པའི་རྒྱུ་མཚན་བསྟན་པ།
གཉིས་པ་ཉེ་རིང་དུ་འཇོག་པའི་རྒྱུ་མཚན་སྟོན་པ་ལ། མདོ་ལས་གསུངས་ཚུལ་དང་། བསྟན་བཅོས་
ཀྱིས་འགྲེལ་ཚུལ་གཉིས་ལས། དང་པོ་ནི། རབ་འབྱོར་གྱིས་གསོལ་བ། བཅོམ་ལྡན་འདས་གལ་ཏེ་
ཐེག་ཆེན་གྱི་རིགས་ ཀྱི་བུའམ་རིགས་ཀྱི་བུ་མོ་ཐབས་མི་མཁས་པས་ཤེར་ཕྱིན་ལ་དམིགས་པའི་ཚུལ་དུ་ཤེས་་་
པར་བགྱིད་ན་ཤེར་ཕྱིན་འདི་འདོར་བར་འགྱུར་རིང་དུ་བགྱིད་དོ། །ཞེས་པ་ནས། དེ་ཤེར་ཕྱིན་ལ་རློམ་
སེམས་སུ་བྱེད་ པས་ཤེར་ཕྱིན་འདི་འདོར་བར་འགྱུར་རིང་དུ་བྱེད་པར་འགྱུར་རོ། །ཞེས་དང༌། རབ་
འབྱོར་གྱིས་གསོལ་བ། བཅོམ་ལྡན་འདས་བྱང་ཆེན་རྣམས་ཆགས་པ་དང་ཆགས་པ་མ་མཆིས་པར་ཤེར་
ཕྱིན་འདི་ལ་ལེགས་པར་བཤད་པ་དང་ལེགས་པར་མཐར་ཕྱིན་པའི་བར་ནི་ངོ་མཚར་ཆེའོ། །ཞེས་
གསུངས།
གཉིས་པ་ལ་རྩོད་པ་དང་། ལན་གཉིས་ལས། དང་ པོ་ནི། ཁོ་ན་རེ། དུས་གསུམ་མཉམ་པ་
ཉིད་དུ་ རྟོགས་པ་ཡོད་ མེད་ཀྱི་རྒྱུ་མཚན་གྱིས། ཉན་རང་རྣམས་ལ་ཡང་དག་པའི་ཡུམ་རིང་བ་དང་། བྱང་
སེམས་དང་སངས་རྒྱས་ལ་ཉེ་བར་འགྱུར་བ་མ་ཡིན་པར་ཐལ། གཞི་རྟེན་འབྲེལ་གྱི་དོན་རྟོགས་པ་དེ་ཡང་
ཉན་ཐོས་སོགས་ཐམས་ཅད་ལ་ཐུན་མོང་དུ་ཡོད་པའི་ཕྱིར། ཁྱབ་སྟེ། ཡུམ་ལ་ཉེ་བར་འཇོག་པའི་རྒྱུ་
20



མཚན་ དུས་གསུམ་མཉམ་པ་ཉིད་དུ་ཤེས་པའི་དོན་ནི། གཞི་རྟེན་འབྲེལ་གྱི་དོན་རྟོགས་པ་ཁོ་ན་ཡིན་ཅིང་
དེ་ལས་གཞན་མེད་པའི་ཕྱིར། རྟགས་དང་པོ་གྲུབ་སྟེ། འཕགས་པ་ཀླུ་སྒྲུབ་ཀྱི་འཇིག་རྟེན་ལས་འདས་
པར་བསྟོད་པ་ལས། རྟེན་ཅིང་འབྲེལ་བར་འབྱུང་བ་གང་ཡིན་པ། །དེ་ནི་ཁྱོད་ཀྱིས་སྟོང་པ་ཉིད་དུ་
བཞེད། །ཅེས་འབྱུང་བའི་ཕྱིར། ཞེས་འཆད་པ་ལ། ལུགས་ལས། རྟེན་ཅིང་འབྲེལ་བར་འབྱུང་
བ་གང་། །དེ་ཉིད་ཁྱོད་ནི་སྟོང་པར་ བཞེད། །ཅེས་འབྱུང་བའི་ཕྱིར། དུས་གསུམ་མཉམ་པ་ཉིད་
དུ་ཤེས་པ་ནི་གཞི་རྟོགས་པ་ཁོ་ན་ཡིན་ལ། དེ་ཡང་ཐམས་ཅད་ལ་ཡོད་པ་ཉིད་མ་ཡིན་ནམ། ཇི་ལྟར་
ན་ཉན་ཐོས་དང་བྱང་ཆུབ་སེམས་དཔའ་ལ་སོགས་པ་ལ་ཡང་དག་པའི་ཤེས་རབ་ཀྱི་ཕ་རོལ་ཏུ་ཕྱིན་པ་རིང་
བ་དང་ཅིག་ཤོས་སུ་འགྱུར་ཞེ་ན། ཞེས་གསུངས།
གཉིས་པ་ལ། རྩ་འགྲེལ་གཉིས་ལས། དང་པོ་ལ་ཡང་། ཐེག་དམན་འབྲས་ཡུམ་ལ་རིང་བར་
བསྟན་པ་དང༌། ཐེག་ཆེན་ཉེ་བར་བསྟན་པ་གཉིས་ལས། དང་པོ་ནི། མདོ་ཚན་དང་པོ་དེའི་དོན་
བཤད་པའི་སྒོ་ནས་ཡུམ་ལ་བདེན་པར་ཆགས་པའི་ཉེས་དམིགས་དེ་སྟོན་པ་ལ། དེ་ནི་མཚན་མར་དམིགས་
སྒོ་ནས། །ཐབས་མ་ཡིན་ པས་རིང་བ་སྟེ། །ཞེས་གསུངས། གཉིས་པ་ནི། མདོ་ཚན་གཉིས་པ་
དེའི་དོན་བཤད་པའི་སྒོ་ནས་ཡུམ་ལ་བདེན་པར་མ་ཆགས་པའི་ཡོན་ཏན་དེ་སྟོན་པ་ལ། དེ་ནི་ཐབས་ལ་
མཁས་པ་ཡིས། །ཡང་དག་ཉེ་པ་ཉིད་དུ་བ ཤད། །ཅེས་གསུངས།
གཉིས་པ་ལ། ཚིགས་རྐང་དང་པོ་གཉིས་ཀྱི་དོན་བཤད་པ་ལ། སྒྱུ་མ་མཁན་གྱིས་སྤྲུལ་པའི་དངོས་
པོ་སྣང་བ་ལ་དེའི་རང་གི་ངོ་བོ་མི་ཤེས་པས་དངོས་པོར་མངོན་པར་ཞེན་པ་ཉིད་ཀྱིས་ངོ་བོ་ཉིད་མེད་པར་་་
མི་སྣང་བ་བཞིན་དུ། དགེ་བའི་བཤེས་གཉེན་ལ་སོགས་པ་ཐབས་མཁས་པ་དང་བྲལ་བའི་ཕྱིར་དངོས་
པོ་མཚན་མ་དང་ལྡན་པར་རྟོགས་པས་ཉན་ཐོས་ལ་སོགས་པ་དངོས་བོའི་ངོ་བོ་མི་ཤེས་པ་རྣམས་ལ་མཉམ་་་
པ་ཉིད་ཀྱི་ཡེ་ཤེས་དེ་མེད་དེ། དེའི་ཕྱིར་དེ་དག་ལ་ རྒྱལ་བའི་ཡུམ་རིང་བར་གྱུར་ཏོ། །ཞེས་གསུངས།
ཚིགས་རྐང་ཕྱི་མ་གཉིས་ཀྱི་དོན་བཤད་པ་ལ། བྱང་ཆུབ་སེམས་དཔའ་དུས་རིང་མོ་ཞིག་ནས་དགེ་བའི་
བཤེས་གཉེན་ཡང་དག་པར་མགུ་བར་བྱས་པའི་མན་ངག་ཕྱིན་ཅི་མ་ལོག་པ་ཅན་བདེན་པ་གཉིས་ལ་་་་་༌
བརྟེན་པའི་ཐོས་པ་ལ་སོགས་པའི་ཤེས་པ་སྐྱེ་བའི་ཐབས་ལ་མཁས་པས། དངོས་པོར་མངོན་པར་ཞེན་
པའི་འཁྲུལ་བའི་མཚན་མ་བསལ་བ་རྣམས་ལ་ནི། གཟུགས་ལ་སོགས་པའི་ཆོས་ཡོངས་སུ་ཤེས་པ་དེ་ཉིད་
མཉམ་པ་ཉིད་དུ་ཡོངས་སུ་ཤེས་པ་ཡིན་ཏེ། དེའི་ཕྱིར་དེ་དག་ལ་ཡུམ་འདི་ཡང་དག་པར་ཉེ་བར་གྱུར་པས་
ཞེས་ གསུངས། དེ་དག་གི་དོན་བསྡུས་ཏེ་སྟོན་པ་ལ། ཐབས་མ་ཡིན་ པས་ ནི་རིང་བ་ཉིད་ཡིན་ལ། ཐབས་
བསལ་
ན་
21



ཀྱིས་ནི་མི་རིང་བ་ཉིད་ཡིན་ནོ། །ཞེས་གསུངས།
གཞུང་དོན་ནི། སྟོང་ཉིད་མ་རྟོ གས་པའི་ཉན་ཐོས་འཕགས་པའི་རྒྱུད་ཀྱི་གང་ཟག་གི་བདག་མེད་
མངོན་སུམ་དུ་རྟོ གས་པའི་མཁྱེན་པ་ཆོས་ཅན། འབྲས་ཡུམ་ལ་རིང་བའི་གཞི་ཤེས་ཡིན་ཏེ། གཞི་ཤེས་
གང་ཞིག སྙིང་རྗེ་ཆེན་པོ་དང་བྲལ་ཞིང་མཚན་འཛིན་གྱིས་བཅིངས་པའི་ཕྱིར། བྱང་སེམས་མཐོང་
མམ་པའི་རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་མཁྱེན་པ་ཆོས་ཅན། འབྲས་ཡུམ་
ལ་ཉེ་བའི་ གཞི་ཤེས་ཡིན་ཏེ། གཞི་ཤེས་གང་ཞིག སྙིང་རྗེ་ཆེན་པོ་དང་སྟོང་ཉིད་མངོན་སུམ་དུ་རྟོགས་
པའི་ ཤེས་རབ་ཀྱིས་ཟིན་པའི་ཐེག་ཆེན་ འཕ གས་པའི་རྒྱུད་ཀྱི་མཁྱེན་པ་ཡིན་ པའི་ཕྱིར། དེས་ན། གཞི་
ཤེས་གང་ཞིག སྙིང་རྗེ་ཆེན་པོ་དང་བྲལ་ཞིང་བདེན་འཛིན་གྱིས་བཅིངས་པ། འབྲས་ཡུམ་ལ་རིང་བའི་
གཞི་ཤེས་ཀྱི་མཚན་ཉིད། དེ་དང་མི་མཐུན་ཕྱོགས་ཀྱི་གཞི་ཤེས་དོན་གཅིག ཐེག་དམན་གྱི་རྟོགས་
རིགས་སུ་གནས་པའི་ཐེག་ཆེན་འཕ གས་པའི་མཁྱེན་པ་གང་ཞིག སྙིང་རྗེ་ཆེན་པོ་དང་སྟོང་ཉིད་མངོན་
སུམ་དུ་རྟོགས་པའི་ཤེས་རབ་ཀྱིས་ཟིན་པ། འབྲས་ཡུམ་ལ་ཉེ་བའི་གཞི་ཤེས་ཀྱི་མཚན་ཉིད། དེ་དང་
གཉེན་པོ་ཕྱོགས་ཀྱི་གཞི་ཤེས་དོན་གཅིག དང་པོའི་ས་མཚམས་ཐེག་དམན་གྱི་མཐོང་ལམ་ནས་ཐེག་
དམན་གྱི་མི་སློབ་ལམ་གྱི་བར་དུ་ཡོད། གཉིས་པའི་ས་མཚམས་ཐེག་ཆེན་གྱི་མཐོང་ལམ་ནས་སངས་རྒྱུས་
ཀྱི་སའི་བར་དུ་ཡོད།
ཁ་ཅིག མི་རྟག་སོགས་བཅུ་དྲུག་མངོན་སུམ་དུ་རྟོ གས་པའི་ཡེ་ཤེས་གང་ཞིག སྙིང་རྗེ་ཆེན་པོ་
དང་བྲལ་ཞིང་བདེན་འཛིན་གྱིས་བཅིངས་པ། དང་པོའི་མཚན་ཉིད། དེ་གང་ཞིག སྙིང་རྗེ་ཆེན་པོ་
དང་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པ། གཉིས་པའི་མཚན་ཉིད་ཟེར་བ་མི་འཐད་
དེ། དང་པོ་ལ། སྟོང་ཉིད་མ་རྟོགས་པའི་ཉན་ཐོས་འཕགས་པའི་རྒྱུད་ཀྱི་གང་ཟག་གི་བདག་མེད་དོན་
སྤྱིའི་ཚུལ་གྱིས་རྟོགས་པའི་མཁྱེན་པ་དང་། དེའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་
རྣམས་ཀྱིས་མ་ངེས། གཉིས་པ་ལ། ཉན་ཐོས་དགྲ་བཅོམ་པའི་རྟོ གས་པ་སྔོན་དུ་སོང་བའི་བྱང་སེམས་
སྦྱོར་ལམ་པའི་རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་དུ་རྟོ གས་པའི་ཡེ་ཤེས་ཀྱིས་མ་ངེས་པའི་ཕྱིར།
ཁ་ཅིག གཞི་ཤེས་གང་ཞིག འབྲས་ཡུམ་སྒྲུབ་པའི་ཐབས་མཁས་མ་ཡིན་པ་ལ་ཞུགས་པ། དང་
པོའི་མཚན་ཉིད་དང༌། དེ་གང་ཞིག དེ་ལ་ཞུགས་པ། ཅིག་ཤོས་ཀྱི་མཚན་ཉིད་ཟེར་ན། ཤེས་
བྱ་ཆོས་ཅན། ཉན་ཐོས་ཀྱི་ཐེག་པ་དེ་འབྲས་ཡུམ་སྒྲུབ་བའི་ཐབས་མཁས་མ་ཡིན་པར་ཐལ། མཚན་
ཉིད་འཐད་པའི་ཕྱིར། འདོད་ན། དམ་ཆོས་པདྨ་དཀར་པོ་ལས། དྲང་སྲོང་ཆེན་པོ་ཐེག་པ་གསུམ་
༡༧



བསྟན་པ། །རྣམ་འདྲེན་རྣམས་ཀྱི་ཐབས་ལ་མཁས་པ་སྟེ། །ཞེས་སོགས་གསུངས་པ་མི་འཐད་པར་
ཐལ་ལོ། །གཞན་ཡང་། ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་
པའི་རྒྱུད་ཀྱི་གཞི་ཤེས་ཆོས་ཅན། མཚོན་བྱ་གཉིས་པ་དེར་ཐལ། མཚན་ཉིད་དེའི་ཕྱིར། གཉིས་པ་
གྲུབ་སྟེ། ཐེག་ཆེན་གྱི་ཚོགས་ལམ་ཡིན་པའི་ཕྱིར།
ཁ་ཅིག གཞི་ཤེས་གང་ཞིག སྙིང་རྗེ་ཆེན་པོ་དང་བྲལ་ཞིང་བདེན་འཛིན་གྱིས་བཅིངས་པ། དང་
ངོའི་མཚན་ཉིད། དེ་གང་ཞིག སྙིང་རྗེ་ཆེན་པོ་དང་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་
ཟིན་པ་དེ། ཅིག་ཤོས་ཀྱི་མཚན་ཉིད་ཟེར་ན། སྟོང་ཉིད་མངོན་སུམ་དུ་རྟོ གས་པའི་ཉན་ཐོས་དགྲ་བཅོམ་
པའི་རྟོ གས་པ་སྔོན་དུ་སོང་བའི་ཐེག་ཆེན་ལམ་དུ་འཇུག་ཁ་མའི་གང་ཟག་གི་རྒྱུད་ཀྱི་གཞི་ཤེས་ཆོས་ཅན། །
མཚོན་བྱ་གཉིས་པ་དེར་ཐལ། མཚན་ཉིད་དེའི་ཕྱིར། གཉིས་པ་གྲུབ་སྟེ། དེའི་རྒྱུད་ལ་སྙིང་རྗེ་ཆེན་
པོ་ཡང་ཡོད། སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱང་ཡོད་པའི་ཕྱིར། དང་པོ་དེར་ཐལ།
ཐེག་ཆེན་གྱི་ལམ་དུ་འཇུག་ཁ་མའི་གང་ཟག་ཡིན་པའི་ཕྱིར།
གསུམ་པ་སྤང་བྱ་དང་གཉེན་པོའི་རབ་དབྱེ་ལ། གཞི་ལམ་ལ་མཚན་འཛིན་གྱི་སྤང་གཉེན་དང་།
འབྲས་བུ་ལ་མཚན་འཛིན་གྱི་སྤང་གཉེན་དང་། དེ་དག་གི་མཇུག་བསྡུ་བ་དང་གསུམ་ལས། དང་པོ་ལ།།
སྤང་བྱ་དང་གཉེན་པོ་གཉིས་ལས། དང་པོ་ལ། མདོ་ལས་ གསུངས་ཚུལ་དང་། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་པོ་ནི། གོང་དུ་བྱང་ཆེན་ཆགས་པ་དང་ཆགས་པ་མ་མཆིས་པར་ཤེར་ཕྱིན་
འདི་ལ་ལེགས་པར་བཤད་པ་དང་ལེགས་པར་མཐར་ཕྱིན་པའི་བར་ནི་ངོ་མཚར་ཆེའོ། །ཞེས་གསུངས་
པ་ལས་འཕྲོས་ཏེ། དེ་ནས་ཚེ་དང་ལྡན་པ་ཤཱ་རིའི་བུས་རབ་འབྱོར་ལ་འདི་སྐད་ཅེས་སྨྲས་སོ། །ཚེ་དང་
ལྡན་པ་རབ་འབྱོར་བྱང་ཆེན་རྣམས་ཤེར་ཕྱིན་ལ་སྤྱོད་པའི་ཚེ་ཆགས་པ་དང་བཅས་པ་ནི་གང་ཡིན། ཆགས་
པ་མ་མཆིས་པ་ནི་གང་ཡིན། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུ་འདི་ལ་བྱང་ཆེན་
ཐབས་མི་མཁས་པས་གཟུགས་སྟོང་ཞེས་བྱ་བར་འདུ་ཤེས་ན་ཆགས་པའོ། །ཞེས་སོགས་དང༌། བྱང་
ཆེན་ཐབས་མི་མཁས་པས་འདས་པའི་ཆོས་རྣམས་ལ་འདུས་པའི་ཆོས་ཞེས་བྱ་བར་འདུ་ཤེས་ན་ཆགས་པའོ། །
ཞེས་སོགས་དང༌། གཞན་ཡང་། བྱང་ཆེན་དམིགས་པའི་ཚུལ་གྱིས་སེམས་དང་པོ་བསྐྱེད་པ་ནས་ཉེ་
བར་བཟུང་སྟེ་སྦྱིན་པའི་ཕར་ཕྱིན་ལ་སྤྱོད་ན་ཆགས་པའོ། །ཞེས་པ་ནས། རྣམ་མཁྱེན་གྱི་བར་ལ་
སྤྱོད་ན་ཆགས་པའོ། །ཞེས་གསུངས། །
གཉིས་པ་ལ། མཚམས་སྦྱར། རྩ་བ། འགྲེལ་བ་གསུམ་ལས། དང་པོ་ནི། གོང་གི་ཚུལ་དེ་



ལྟར་ཉན་ཐོས་དང་རང་ རྒྱལ་རྣམས་འབྲས་ཡུམ་ལ་རིང་བར་གྱུར་པའི་སྒྲུབ་བྱེད་མཚན་མར་དམིགས་པ་་་
ཉིད་གཉེན་པོ་ཕྱོགས་ཀྱི་གཞི་ཤེས་ཀྱི་མི་མཐུན་ཕྱོགས་ཡིན་པས་དེ་ཉིད་བསྟན་པར་བྱའོ། །ཞེས་མཚམས་
སྦྱོར་བ་ལ། དེ་ལྟར་ཉན་ཐོས་ལ་སོགས་པའི་ཡུམ་རིང་བར་གྱུར་ པའི་སྒྲུབ་པ་ཉིད་མི་མཐུན་པའི་ཕྱོགས་
ཡིན་ པར། ཞེས་གསུངས། གཉིས་པ་ལ། མདོ་དེའི་དོན་བཤད་པའི་སྒོ་ནས་མི་མཐུན་ཕྱོགས་ཀྱི་གཞི་
ཤེས་སྟོན་པ་ལ། གཟུགས་སོགས་ཕུང་པོ་སྟོང་ཉིད་དང་། །ཞེས་སོགས་གསུངས། （སུམ་པ་ནི།
ཚིག་དོན་གྱི་སྒོ་ནས་བཤད་པ་ལ། གཟུགས་ལ་སོགས་པ་དུས་གསུམ་པའི་ཆོས་ཟག་པ་དང་བཅས་པ་དང་།
ཟག་པ་མེད་པ་དང༌། གཉིས་ཀའི་ངོ་བོ་དངོས་པོར་མ་གྱུར་པ་ཐམས་ཅད་ལ་དངོས་པོར་དམིགས་པ་ཉིད་་
ཀྱིས་གཞན་གྱིས་ཀུན་བཏགས་པའི་བདག་ལ་སོགས་པ་སྟོང་པ་ཉིད་དུ་ལྟ་བ་དང་། སྒྲུབ་པའི་འདུ་ཤེས་
ནི་དེ་དག་གི་གཉེན་པོ་ཡིན་ན་ཡང་ཕྱིན་ཅི་ལོག་ཏུ་ཞུགས་པ་ཉིད་ཀྱིས་སྤང་བར་བྱ་བ་ཡིན་ པའི་ཕྱིར། མི་
མཐུན་པའི་ ཕྱོགས་ཡིན་ནོ། །ཞེས་གསུངས།
གཞུང་དོན་ནི། སྟོང་ཉིད་མ་རྟོགས་པའི་ཉན་ཐོས་མཐོང་ལམ་པའི་རྒྱུད་ཀྱི་གང་ཟག་གི་བདག་མེད་
མངོན་སུམ་དུ་རྟོགས་པའི་མཁྱེན་པ་ཆོས་ཅན། མི་མཐུན་ཕྱོགས་ཀྱི་གཞི་ཤེས་ཡིན་ཏེ། གཞི་ཤེས་གང་
ཞིག ཐབས་ཤེས་ཁྱད་པར་ཅན་དང་བྲལ་ཞིང་། བདེན་འཛིན་གྱིས་བཅིངས་པའི་ཕྱིར། སྐབས་
འདིར་བསྟན་གྱི་མི་མཐུན་ཕྱོགས་ལ་དུ་མ་ཡོད་དེ། གཟུགས་ནས་རྣམ་མཁྱེན་གྱི་བར་གྱི་ཕུང་པོ་རྣམས་
དང་། སྦྱིན་པ་ནས་རྣམ་མཁྱེན་གྱི་བར་ལ་སྟོང་ཞེས་མཚན་མར་འདུ་ཤེས་པ་དང༌། དུས་གསུམ་དུ་
གཏོགས་པའི་ཆོས་རྣམས་ལ་དེ་དག་ཏུ་མཚན་མར་འདུ་ཤེས་པ་དང༌། སྦྱིན་སོགས་དྲུག་དང་བྱང་ཆོས་་
སོ་བདུན་ནས། རྣམ་མཁྱེན་གྱི་བར་རྣམས་ལ་སྤྱོད་པ་སྟེ་ལམ་དུ་མཚན་མར་འདུ་ཤེས་པ་རྣམས་སུ་ཡོད་
པའི་ཕྱིར། གཞི་ཤེས་གང་ཞིག ཐབས་ཤེས་ཁྱད་པར་ཅན་དང་བྲལ་ཞིང་། བདེན་འཛིན་གྱིས་
བཅིངས་པ། མི་མཐུན་ཕྱོགས་ཀྱི་གཞི་ཤེས་ཀྱི་མཚན་ཉིད།
ཁོ་ན་རེ། སྟོང་ཉིད་མ་རྟོགས་པའི་ཉན་ཐོས་དགྲ་བཅོམ་པའི་རྟོ གས་པ་སྔོན་དུ་སོང་བའི་ཐེག་ཆེན་་
ལམ་དུ་འཇུག་ཁ་མའི་གང་ཟག་གི་རྒྱུད་ཀྱི་གཞི་ཤེས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར། གཉིས་པ་གྲུབ་སྟེ། དེའི་རྒྱུད་ལ་ཐབས་ཤེས་ཁྱད་པར ་ ཅན་མེད་པའི་ཕྱིར་ཏེ། དེའི་རྒྱུད་ལ་་
སྟོང་ཉིད་རྟོགས་པའི་ཤེས་རབ་མེད་པའི་ཕྱིར་ཟེར་ན་མ་ཁྱབ།
ཁ་ཅིག གཞི་ཤེས་གང་ཞིག བདེན་འཛིན་གྱིས་བཅིངས་པ། མི་མཐུན་ཕྱོགས་ཀྱི་གཞི་ཤེས་
ཀྱི་མཚན་ཉིད། དེ་གང་ཞིག མཚན་འཛིན་གྱི་ གཉེན་པོ་བྱེད་པ་དེ། གཉེན་པོ་ཕྱོགས་ཀྱི་གཞི་ཤེས་



ཀྱི་མཚན་ཉིད་ཟེར་ན། ། སྟོང་ཉིད་མ་རྟོགས་པའི་ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་
ཐེག་ཆེན་ལམ་དུ་འཇུག་ཁ་མའི་གང་ཟག་གི་རྒྱུད་ཀྱི་གཞི་ཤེས་ཆོས་ཅན། མཚོན་བྱ་དང་པོ་དེར་ཐལ།
མཚན་ཉིད་དེའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། འདོད་ན། དེ་ཆོས་ཅན། སྙིང་རྗེ་ཆེན་པོ་
དང་བྲལ་བར་ཐལ་ལོ། །གཞན་ཡང་། གཉེན་པོ་ཕྱོགས་ཀྱི་གཞི་ཤེས་ཡིན་ན། སྟོང་ཉིད་མངོན་སུམ་
དུ་རྟོགས་པས་ཁྱབ་པར་ཐལ། དེ་ཡིན་ན། བདེན་འཛིན་གྱི་ གཉེན་པོ་བྱེད་པས་ཁྱབ་པའི་ ཕྱིར། རྟགས་
ཁས།
ཁ་ཅིག གཞི་ཤེས་གང་ཞིག བྱང་ཆུབ་ཀྱི་སེམས་དང་བྲལ་ཞིང་བདེན་འཛིན་གྱིས་བཅིངས་པ།
དང་པོའི་མཚན་ཉིད། དེ་གང་ཞིག བྱང་ཆུབ་ཀྱི་སེམས་དང་སྟོང་ཉིད་མངོན་སུམ་དུ་རྟོགས་པའི་ཤེས་
རབ་ཀྱིས་ཟིན་པ། ཅིག་ཤོས་ཀྱི་མཚན་ཉིད་ཟེར་བ་མི་འཐད་དེ། དང་པོ་ལ། སྟོང་ཉིད་མ་རྟོགས་པའི་
ཉན་ཐོས་དགྲ་བཅོམ་པའི་རྟོགས་ པ་སྔོན་དུ་སོང་བའི་ཐེག་ཆེན་ལམ་དུ་འཇུག་ཁ་མའི་གང་ཟག་གི་རྒྱུད་ཀྱི་་
གཞི་ཤེས་དང་། གཉིས་པ་ལ་སྟོང་ཉིད་མངོན་སུམ་དུ་རྟོགས་པའི་བྱང་སེམས་ཚོགས་ལམ་ པའི་རྒྱུད་ཀྱི་
གཞི་ཤེས་ཀྱིས་མ་ངེས་པའི་ཕྱིར།
གཉིས་པ་གཞི་ལམ་ལ་མཚན་འཛིན་གྱི་གཉེན་པོ་བཤད་པ་ལ། མདོ་ལས་གསུངས་ཚུལ་དང་། བསྟན་
བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། ཚེ་དང་ལྡན་པ་ཤཱ་རིའི་བུ་གང་ཡང་འདི་སྐད་དུ་བྱང་
ཆེན་རྣམས་ཤེར་ཕྱིན་ལ་སྤྱོད་པའི་ཚེ། མ་ཆགས་པ་ནི་གང་ཡིན་ཞེས་ཟེར་བ་ནི། ཚེ་དང་ལྡན་པ་ཤཱ་
རིའི་བུ་འདི་ལ་བྱང་ཆེན་ཐབས་མཁས་པས་ཤེར་ཕྱིན་ལ་སྤྱོད་པའི་ཚེ་འདི་སྙམ་དུ་གཟུགས་ལ་གཟུགས་ཞེས་
བྱ་བར་འདུ་ཤེས་པ་མེད་དོ། །ཞེས་སོགས་དང་། འདས་པའི་ཆོས་རྣམས་ལ་འདས་པའི་ཆོས་ཞེས་བྱ་
བར་འདུ་ཤེས་པ་མེད་དོ། །ཞེས་སོགས་དང༌། བྱང་ཆེན་ཐབས་མཁས་པས་ཤེར་ཕྱིན་ལ་སྤྱོད་པའི་ ཚེ་
འདི་སྙམ་དུ་བདག་གིས་སྦྱིན་པ་ཞིག་བྱིན། འདི་ལ་སྦྱིན་པ་བྱིན། སྦྱིན་པ་འདི་ལྟ་བུ་ཞིག་སྦྱིན་ནོ། །
ཞེའམ། ཞེས་པ་ནས། ཚེ་དང་ལྡན་པ་ཤཱ་རིའི་བུ་དེ་དག་ནི་བྱང་ཆེན་ཐབས་མཁས་པས་ ཤེར་ཕྱིན་ལ་
སྤྱོད་པའི་ཚེ་མ་ཚོགས་པའོ། །ཞེས་སོགས་གསུངས།
གཉིས་པ་ལ་གསུམ་ལས། དང་པོ་ནི། བྱང་ཆུབ་སེམས་དཔའ་རྣམས་ཀྱིས་འབྲས་ཡུམ་ལ་ཉེ་བའི་
རྒྱུ་མཚན་དེ་ནི་མཚན་མར་མི་དམིགས་པ་ནི་སྤང་བྱ་ལས་བཟློག་སྟེ་གཉེན་པོ་ཡིན་པར་སྟོན་ནོ། ་ །ཞེས་
མཚམས་སྦྱོར་བ་ལ། བྱང་ཆུབ་སེམས་དཔའ་རྣམས་ཀྱི་བཟློག་སྟེ་གཉེན་པོ་ཡིན་པར། ཞེས་གསུངས་
སོ༑ །གཉིས་པ་ལ། སྤྱིར་ལྟ་སྒོམ་ལ་ལྟོས་པའི་སྤང་གཉེན་དང་། སྤྱོད་པ་ལ་ལྟོས་པའི་སྤང་གཉེན་གཉིས་
25



ལས། དང་པོ འི་སྤང་བྱ་སྔར་བཤད་པ་དེ་ཡིན་ལ། དེའི་གཉེན་པོ་དེ་བསྟན་པའི་སྒོ་ནས་མདོ་དེའི་དོན་
བཤད་པ་ལ། སྦྱིན་ལ་སོགས་ལ་ངར་འཛིན་མེད། །གཞན་དག་དེ་ལ་སྦྱོར་བྱེད་པ། །དེ་ནི་ཆགས་
པའི་མཐའ་འགོག་པས། །ཞེས་གསུངས། དེ་ཡང་གཞུང་འདིས་སྤང་བྱ་ཐ་མའི་གཉེན་པོ་དངོས་སུ་
བསྟན་ནས་ དང་ཚིགས་གཉིས་ཀྱི་གཉེན་པོ་ཤུགས་ལ་བསྟན་ཏོ།།
གཉིས་པའི་སྤང་བྱ་དེ་སྟོན་པ་ལ། མདོ་ལས། དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་རབ་
འབྱོར་ལ་འདི་སྐད་ཅེས་སྨྲས་སོ། །བཙུན་པ་རབ་འབྱོར་རྣམ་གྲངས་ གང་གིས་ན་བྱང་ཆེན་རྣམས་ཀྱིས་
ཆགས་པར་འགྱུར་བ་ཡིན། རབ་འབྱོར་གྱིས་སྨྲས་པ། ཀོའུ་ཤི་ཀ་འདི་ལ་བྱང་ཆེན་སེམས་སུ་འདུ་ཤེས་
པ་དང་། སྦྱིན་པར་འདུ་ཤེས་པ་དང༌། ཞེས་པ་ནས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་
དུ་འདུ་ཤེས་པ་དང་། སངས་རྒྱས་བཅོམ་ལྡན་འདས་སུ་འདུ་ཤེས་པ་དང་། སངས་རྒྱས་ལ་སྐྱེད་པའི་དགེ་
བའི་ རྩ་བ་དག་ཏུ་འདུ་ཤེས་ནས་དགེ་རྩ་དེ་དག་གཅིག་ཏུ་བསྡུས་ནས་བསྡོམས་ཤིང་གཞལ་ནས་བླ་མེད་་་་་
རྫོགས་བྱང་དུ་བསྔོ་བར་བྱེད་པ་འདི། ཀོའུ་ཤི་ཀ་བྱང་ཆེན་རྣམས་ཀྱིས་ཆགས་པ་སྟེ། ཞེས་སོགས་
གསུངས༑ དེའི་གཉེན་པོ་སྟོན་པ་ལ། ཀོའུ་ཤི་ཀ་གཞན་ཡང་བྱང་ཆེན་གྱིས་གཞན་ཞིག་བླ་མེད་རྫོགས་
བྱང་དུ་ཡང་དག་པར་བསྟན་པར་འདོད་པ་དང་ལེན་དུ་ཞུགས་པར་འདོད་པ་དང་གཟེངས་སྟོད་པར་་་་་
འདོད་པ་དང་རབ་ཏུ་དགའ་བར་བྱ་བར་འདོད་པས་ཡང་དག་པ་ཇི་ལྟ་བ་བཞིན་དུ་རྗེས་སུ་སོང་བའི་ཡིད་་་
ཀྱིས་གཞན་ལ་ཡང་དག་པར་བསྟན་པར་བྱའོ། །ཞེས་པ་ནས། དེ་ལྟར་རིགས་ཀྱི་བུའམ་རིགས་ཀྱི་བུ་
མོ་དེས་ཆགས་པའི་མཐའ་ཐམས་ཅད་ཡོངས་སུ་སྤོང་བར་འགྱུར་བ་ཡིན་ནོ། །ཞེས་གསུངས། དེའི་
དོན་བཤད་པ་ལ། གཞན་དག་དེ་ལ་སྦྱོར་བྱེད་པ། །དེ་ནི་ཆགས་པའི་མཐའ་འགོག་པས། །ཞེས་
གསུངས། དེ་ཡང་གཞུང་འདིས་གཉེན་པོ་དངོས་སུ་བསྟན་ནས་སྤང་བྱ་ཤུགས་ལ་བསྟན་པ་ཡིན་ནོ། །
གསུམ་པ་ནི། ཚིགས་རྐང་དེ་གསུམ་གྱི་ཚིག་དོན་བཤད་པ་ལ། འཁོར་གསུམ་རྣམ་པར་དག་པས་
སྦྱིན་པ་ལ་སོགས་པ་ལ་བདག་མེད་པར་རྟོགས་པས་རང་དང་གཞན་སྦྱོར་བ་ནི་ཡང་དག་པར་ཞུགས་པའི་་་་
ཕྱིར་དང༌། ཆགས་པའི་ཚོགས་ཀྱི་གནས་ཐམས་ཅད་བཀག་པས་བླང་བར་བྱ་བ་ཡིན་པའི་ཕྱིར། རྣམ་
པ་ཐམས་ཅད་དུ་གཉེན་པོ་ཡིན་ནོ། །ཞེས་གསུངས། མདོ་ལས་ སྤང་གཉེན་འདི་དག་སོ་སོར་གསུངས་
ཀྱང་འགྲེལ་པ་འདིས་གཉེན་པོ་རྣམས་གཅིག་ཏུ་མཛད་ཅིང་སྤང་བྱ་དང་པོའི་གཉེན་པོ་མ་ཟིན་པར་་་་་
གསུངས་པ་ལ་དགོས་པ་ཡོད་དེ། རིམ་པ་ལྟར་ཚིག་ཚེགས་སྐྱུངས་པ་དང་ཤུགས་ཀྱིས་གོ་ནུས་ཚདུ་མ་དགོངས་
པའི་ཕྱིར།



གཞུང་དོན་ནི། བྱང་སེམས་མཐོང་ལམ་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་
པའི་མཁྱེན་པ་ཆོས་ཅན། གཉེན་པོ་ཕྱོགས་ཀྱི་ གཞི་ཤེས་ཡིན་ཏེ། ཐེག་དམན་གྱི་རྟོ གས་ རིགས་སུ་གནས་
པའི་ཐེག་ཆེན་འཕགས་པའི་མཁྱེན་པ་གང་ཞིག ཐབས་ཤེས་ཁྱད་པར་ཅན་གཉིས་ཀྱིས་ཟིན་པའི་ཕྱིར།
འདིར་བསྟན་གཉེན་པོ་དེ་ལ་དུ་མ་ཡོད་དེ། ཕུང་པོ་ལྔ་ལ་གཟུགས་ལ་སོགས་པའོ་སྙམ་དུ་མངོན་
པར་ ཞེན་པ་མེད་པ་དང་། དུས་ གསུམ་ལ་འདས་སོགས་སུ་མངོན་པར་ཞེན་པ་མེད་པ་དང་། སྦྱིན་
པ་ནས་རྣམ་མཁྱེན་གྱི་བར་ལ་ངར་འཛིན་པ་སྟེ་བདག་གིས་འདི་ལ་སྤྱད་པར་བྱའོ་འདི་ཐོབ་པར་བྱའོ་སྙམ་
དུ་མངོན་པར་ཞེན་པ་མེད་པ་རྟོ གས་ པ་རྣམས་སུ་ཡོད་པའི་ཕྱིར།
སྐབས་འདིར་བསྟན་གྱི་སྤྱོད་པ་ལ་ལྟོས་པའི་སྤང་བྱ་ཡོད་དེ། བསྔོ་བར་བྱེད་པའི་སེམས་དང་བསྡོ་
བྱའི་དགེ་བ་ལ་མཚན་མར་ཞེན་པས་ རྫོགས་བྱང་དུ་བསྔོ་བའི་མཚན་བཅས་ཀྱི་སྤྱོད་པ་རྣམས་སུ་ཡོད་པའི་་༌༌
ཕྱིར། དེའི་གཉེན་པོ་ཡང་ཡོད་དེ། རང་ཉིད་ཀྱིས་བདག་ནི་སྦྱིན་པ་བྱིན་པའོ་ཚུལ་ཁྲིམས་བསྲུང་བའོ་
ཞེས་སོགས་སུ་མངོན་པར་རློམ་པ་བཀག་ནས་སྤྱོད་པ་དེ་ལྟ་བུ་ལ་གདུལ་བྱ་གཞན་དག་ཀྱང་སྦྱོར་བར་བྱེད་་་
པ་དེའི་སྒོ་ནས་རང་གཞན་གྱི་ཆགས་པའི་མཐའ་ཐམས་ཅད་འགོག་པར་བྱེད་པ་ཡིན་ པའི་ཕྱིར། དེས་ན།
འཁོར་གསུམ་དུ་དམིགས་པ་དང་བྲལ་བས་སྦྱིན་སོགས་ལ་སྤྱོད་པ་པོ་དང་ཐོབ་པ་པོ་བདག་མེད་པར་རྟོགས་
ནས་རང་དེ་ལ་གནས་ཤིང་གདུལ་བྱ་གཞན་དེ་ལ་སྦྱོར་བར་བྱེད་ པའི་བྱང་སེམས་མཐོང་ལམ་པའི་མཁྱེན་པ་
ཆོས་ཅན། ཉན་རང་གི་ལམ་ལྟར་རེ་འགའ་བའི་ གཉེན་པོ་མ་ཡིན་པར་རྣམ་པ་ཐམས་ཅད་དུ་གཉེན་པོ་
ཡིན་ཏེ། བླང་བར་བྱ་བ་འབའ་ཞིག་ཡིན་པའི་ཕྱིར་ཏེ། གཟུགས་སོགས་ཀྱི་ གནས་ལུགས་ལ་ཡང་དག་
པར་ཞུགས་པའི་ཕྱིར་དང་། ཆགས་པ་མངོན་ཞེན་གྱི་ཚོགས་ཀྱི་ གནས་ས་བོན་ཐམས་ཅད་གཉེན་བོས་
བཀག་པའི་ཕྱིར། ཐེག་དམན་གྱི་རྟོ གས་རིགས་སུ་གནས་པའི་ཐེག་ཆེན་འཕགས་ པའི་མཁྱེན་པ་གང་
ཞིག ཐབས་ཤེས་ཁྱད་པར་ཅན་གྱིས་ཟིན་པ། གཉེན་པོ་ཕྱོགས་ཀྱི་གཞི་ཤེས་ཀྱི་མཚན་ཉིད།
ཁ་ཅིག་གཞི་ཤེས་གང་ཞིག ཐབས་ཤེས་ཁྱད་པར་ཅན་གྱིས་ཟིན་པ། དེའི་མཚན་ཉིད་ཟེར་
ན། སྟོང་ཉིད་མངོན་སུམ་དུ་རྟོགས་པའི་ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་
ཚོགས་ལམ་པའི་རྒྱུད་ཀྱི་ གཞི་ཤེས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་
ན། དེ་ཆོས་ཅན། ཐེག་ཆེན་གྱི་གཞི་ཤེས་སུ་ཐལ། འདོད་པའི་ཕྱིར། འདོད་ན། ཐེག་
ཆེན་ གང་ཟག་གི་རྒྱུད་ཀྱི་ གཞི་ཤེས་ཡིན་ན། ཐེག་ཆེན་གྱི་ གཞི་ཤེས་ཡིན་དགོས་པར་ཐལ། འདོད་
པའི་ཕྱིར། འདོད་ན། ཐེག་ཆེན་གང་ཟག་གི་རྒྱུད་ཀྱི་ལམ་བདེན་ཡིན་ན། ཐེག་ཆེན་གྱི་ལམ་བདེན་



ཡིན་དགོས་པར་ཐལ། འདོད་པའི་ཕྱིར། གཞན་ཡང་། སྟོང་ཉིད་མངོན་སུམ་དུ་རྟོགས་པའི་ཉན་
ཐོས་དགྲ་བཅོམ་ པའི་ རྟོགས་པ་སྔོན་དུ་སོང་བའི་ཐེག་ཆེན་ལམ་དུ་འཇུག་ཁ་མའི་གང་ཟག་གི་རྒྱུད་ཀྱི་ གཞི་
ཤེས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། དེའི་རྒྱུད་ལ་ཐབས་
ཤེས་ཁྱད་པར་ཅན་ཡོད་པའི་ཕྱིར།
གཉིས་པ་འབྲས་བུ་ལ་མཚན་འཛིན་གྱི་སྤང་གཉེན་བཤད་པ་ལ། ཆགས་པའི་ངོ་བོ། ཆགས་པ་
ཡིན་ པའི་རྒྱུ་མཚན། ཆགས་པའི་གཉེན་པོ། རྒྱུ་མཚན་ ལས་འཕྲོས་དོན་ནོ། །དང་པོ་ལ། མདོ་
བསྟན་བཅོས་གཉིས་ལས། དང་པོ་ནི། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་
བཀའ་སྩལ་པ། རབ་འབྱོར་ཁྱོད་བྱང་ཆེན་རྣམས་ལ་ཆགས་པའི་མཐའ་འདི་དག་མདོར་སྟོན་པ་ལེགས་སོ་
ལེགས་སོ། རབ་འབྱོར་དེ་བས་ན་ཡང་ཆགས་པའི་མཐའ་ཕྲ་བ་རྒྱས་པར་བསྟན་པར་བྱ་སྟེ་ཤིན་ཏུ་ལེགས་
པར་ཉོན་ལ་ཡིད་ལ་ཟུངས་ཤིག་དང་བཤད་པར་བྱའོ། །བཅོམ་ལྡན་འདས་དེ་ལྟར་བགྱིའོ། །ཞེས་
ཚེ་དང་ལྡན་པ་རབ་འབྱོར་བཅོམ་ལྡན་འདས་ལ་ཕྱིར་ཉན་ཏོ། །བཅོམ་ལྡན་འདས་ཀྱིས་དེ་ལ་འདི་སྐད་
ཅེས་བཀའ་སྩལ་ཏོ། །རབ་འབྱོར་འདི་ལ་རིགས་ཀྱི་བུའམ་རིགས་ཀྱི་བུ་མོ་བླ་མེད་རྫོགས་བྱང་དུ་ཡང་
དག་པར་ཞུགས་པས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་་་་་༌
མར་ཡིད་ལ་བྱེད་ན། རབ་འབྱོར་ཅི་ཙམ་མཚན་མར་གྱུར་པ་དེ་ཙམ་དུ་ཆགས་པའོ། །ཞེས་པ་ནས།
དེ་རྣམས་གཞན་རྣམས་ཀྱི་དགེ་བའི་རྩ་བ་ཡང་མཚན་མར་ཡིད་ལ་བྱར་མེད་པའི་ཕྱིར་རོ། །ཞེས་གསུངས།
པ་གཉིས་པ་ལ་རྩ་འགྲེལ་གཉིས་ལས། དང་པོ་ནི། མདོ་དེའི་དོན་བཤད་པ་ལ། རྒྱལ་ལ་སོགས་
ལ་ཆགས་པ་ཕྲ། །ཞེས་གསུངས། གཉིས་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། དེ་བཞིན་
གཤེགས་པ་ལ་སོགས་པ་ལ་ཕྱག་འཚལ་བ་ལ་སོགས་པ་ནི་བསོད་ནམས་ཀྱི་ཚོགས་ཀྱི་རྒྱུ་ཡིན་པ་ཉིད་ཀྱིས་་་་་
གཉེན་པོ་ཡིན་མོད་ཀྱི། ཆགས་པ་ཕྲ་མོའི་ངོ་བོ་ཉིད་ཀྱིས་རྣམ་པ་ཐམས་ཅད་དུ་མ་ཡིན་ པས། མི་མཐུན་
པའི་ཕྱོགས་ཡིན་ནོ། །ཞེས་གསུངས།
གཞུང་དོན་ནི། དེ་བཞིན་གཤེགས་པ་ལ་སྐྱབས་གནས་ཡང་དག་ཏུ་བདེན་པར་བཟུང་བའི་སྒོ་ནས་
ཕྱག་འཚལ་བ་དང་བསྟོད་པ་དང༌། དེ་དག་གི་དགེ་བ་ལ་མཚན་མར་བཟུང་བའི་སྒོ་ནས་རྫོགས་བྱང་དུ་
བསྔོ་བ་རྣམས་ཆོས་ཅན། བྱང་སེམས་ལམ་གྱི་གོལ་ས་མི་མཐུན་ཕྱོགས་ཡིན་ཏེ། དེའི་གཞོམ་བྱ་ཡིན་
པའི་ཕྱིར། གལ་ཏེ་དེ་རྣམས་ གཉེན་པོ་ཡིན་པས་སྤང་བྱར་འགལ་ལོ་ཞེ་ན། བསོད་ནམས་ཀྱི་ཚོགས་ཀྱི་
རྒྱུ་ཡིན་པ་ཉིད་ཀྱིས་ལས་སྒྲིབ་སོགས་འགའ་ཞིག་གི་གཉེན་པོ་ཡིན་མོད་ཀྱི་རྣམ་པ་ཐམས་ཅད་དུ་གཉེན་པོ་
༈
，



མ་ཡིན་པས་སྐྱོན་མེད་དེ། ཆགས་པ་དེ་ཞེན་པ་ཕྲ་མོའི་ངོ་བོ་ཉིད་ཡིན་ པའི་ཕྱིར། ་་་ བ t),
གཉིས་པ་ཆགས་པ་ཡིན་ པའི་རྒྱུ་མཚན་སྟོན་པ་ལ། མདོ་བསྟན་བཅོས་གཉིས་ལས། དང་པོ་ནི།
དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་
འདས་ཤེར་ཕྱིན་ནི་ཟབ་བོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཆོས་ཐམས་ཅད་
རང་བཞིན་གྱིས་དབེན་པའི་ ཕྱིར་རོ། །རབ་འབྱོར་གྱིས་གསོལ་བ། བཅོམ་ ལྡན་འདས་ཤེར་ཕྱིན་ལ་
ཕྱག་འཚལ་ལོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ནི་འདི་ལྟར་མ་བྱས་མངོན་
པར་འདུས་མ་བྱས་པ་སྟེ་དེ་ནི་སུས་ཀྱང་མངོན་པར་ རྫོགས་པར་འཚང་རྒྱ་བར་བྱ་བར་མི་ནུས་སོ། །ཞེས་་
གསུངས། །
གཉིས་པ་ལ་གསུམ་ལས། དང་པོ་ནི། ཆགས་པ་ཕྲ་མོ་མི་མཐུན་ཕྱོགས་ཡིན་ པའི་རྒྱུ་མཚན་ཇི་
ལྟར་ཞེ་ན། ངོ་བོར་མ་ཟད་དེའི་རྒྱུ་མཚན་གཞན་ཡང་ཡོད་དོ། །ཞེས་མཚམས་སྦྱོར་བ་ལ། ཡང་
ཇི་ལྟར་ཆགས་པ་ཕྲ་མོ་མི་མཐུན་པའི་ཕྱོགས་ཡིན་ཞེ་ན། ཞེས་གསུངས། གཉིས་པ་ནི། མདོ་དེའི་
དོན་བཤད་པ་ལ། ཆོས་ཀྱི་ལམ་ནི་རང་བཞིན་གྱིས། །དབེན་པའི་ཕྱིར་ན་དེ་ཟབ་ཉིད། །ཅེས་་
གསུངས། གསུམ་པ་ནི། དེའི་དོན་བཤད་པ་ལ། གང་གི་ཕྱིར་ཆོས་ཀྱི་རིགས་རྣམས་ངོ་བོ་ཉིད་ཁོ་ནས་་
སྟོང་པས། དེ་དག་ཟབ་པ་ཉིད་ཡིན་པ་དེའི་ཕྱིར། དེ་བཞིན་གཤེགས་པ་ལ་དམིགས་པ་ཡང་མི་མཐུན་
པའི་ཕྱོགས་ཡིན་ནོ། །ཞེས་གསུངས།
གཞུང་དོན་ནི། དེ་བཞིན་གཤེགས་པ་ལ་བདེན་པར་དམིགས་པ་ཡང་ཆགས་པ་ཕྲ་མོ་ཡིན་ པས་མི་
མཐུན་ཕྱོགས་ཡིན་ཏེ། རྒྱུ་མཚན་གང་གི་ཕྱིར་ན་ཆོས་ཀྱི་རིགས་རྣམས་བདེན་པའི་ངོ་བོ་ཉིད་ཁོ་ནས་སྟོང་
པས་དེ་དག་གི་གནས་ལུགས་དེ་ཟབ་པ་ཉིད་ཡིན་པ་དེའི་ཕྱིར། དེ་བཞིན་གཤེགས་པ་ལ་དམིགས་པ་ཡང་་
ཞེས་ཡང་སྒྲ་སྨོས་པ་ལ་དགོས་པ་ཡོད་དེ། གཟུགས་སོགས་ལ་བདེན་པར་དམིགས་པ་མི་མཐུན་ཕྱོགས་
ཡིན་པར་མ་ཟད། དེ་བཞིན་གཤེགས་པ་ལ་བདེན་པར་དམིགས་པ་ཡང་མི་མཐུན་ཕྱོགས་ཡིན་ནོ། །
ཞེས་བསྟན་པར་བྱ་བའི་ཆེད་ཡིན་ པའི་ཕྱིར།།
གསུམ་པ་ཆགས་ པའི་གཉེན་པོ་སྟོན་པ་ལ། མདོ་བསྟན་བཅོས་གཉིས་ལས། དང་པོ་ནི། རབ་
འབྱོར་གྱིས་གསོལ་བ། བཅོམ་ལྡན་འདས་ཆོས་ཐམས་ཅད་ནི་མངོན་དང་ རྫོགས་པར་བྱང་ཆུབ་པར་
དཀའོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ནི་འདི་ལྟར་ཆོས་ཐམས་ཅད་ཀྱི་རང་
བ ཞིན་གཉིས་མ་ཡིན་ཏེ། རབ་འབྱོར་ཆོས་ཀྱི་རང་བཞིན་ནི་གཅིག་ཏུ་ཟད་དོ། །ཆོས་ཀྱི་རང་བཞིན་



-
གང་ཡིན་པ་རང་བཞིན་ནི་མ་ཡིན་ནོ། གང་རང་བཞིན་མ་ཡིན་པ་དེ་ནི་རང་བཞིན་ནོ། །གང་
རང་བཞིན་ཡིན་པ་དེ་ནི་མངོན་པར་འདུས་མ་བྱས་པའོ། །རབ་འབྱོར་འདི་ལྟར་བྱང་ཆེན་གྱིས་ཆོས་
ཀྱི་རང་བཞིན་གཅིག་པུ་རང་བཞིན་མ་ཡིན་ པ་མངོན་པར་འདུས་མ་བྱས་པ་ཤེས་ཤིང་མཐོང་ན་ཆགས་པའི་
མཐའ་ཐམས་ཅད་ཡོངས་སུ་སྤངས་པ་ཡིན་ནོ། །ཞེས་གསུངས།
གཉིས་པ་ལ་གསུམ་ལས། དང་པོ་ནི། དེ་བཞིན་གཤེགས་པ་ལ་སྐྱབས་གནས་སུ་བདེན་པར་ཞེན་
པ་དེ་ཆགས་ པ་ཕྲ་མོ་ཡིན་ན་དེ་གཉེན་པོ་གང་གིས་ཚུལ་ཇི་ལྟར་སྤོང་། ཞེས་མཚམས་སྦྱོར་བ་ལ། འོ་
ན་ཇི་ལྟར་སྤོང་ཞེ་ན། ཞེས་གསུངས། གཉིས་པ་ནི། མདོ་དེའི་དོན་བཤད་པ་ལ། ཆོས་རྣམས་
རང་བཞིན་གཅིག་པར་ནི། །ཤེས་པས་ཆགས་པ་སྤོང་བ་ཡིན། །ཞེས་གསུངས། གསུམ་པ་ནི། དེ་
ཉིད་ཚིག་དོན་གྱི་སྒོ་ནས་བཤད་པ་ལ། གཟུགས་ལ་སོགས་པའི་ཆོས་ཐམས་ཅད་རང་བཞིན་གཅིག་པ་
ཁོ་ན་སྟེ། འདི་ལྟ་སྟེ་རང་བཞིན་མེད་པ་ཞེས་ཤེས་པ་དང་ཤེས་བྱ་མཉམ་པ་ཉིད་དུ་གཅིག་པར་ཡོངས་སུ་
ཤེས་པ་ནི་ཆགས་པ་སྤོང་བ་ཡིན་ནོ། །ཞེས་གསུངས།
གཞུང་དོན་ནི། དེ་ལྟ་བུའི་ཆགས་པ་ཕྲ་མོ་དེ་སྤོང་བའི་གཉེན་པོ་དང་སྤོང་ཚུལ་ཡོད་དེ། ཆོས་
ཐམས་ཅད་བདེན་པའི་རང་བཞིན་མེད་པར་རང་བཞིན་གཅིག་ཏུ་ཤེས་པས་ ནི་ཆགས་པ་དེ་སྤོང་བའི་ཕྱིར།
བྱང་སེམས་འཕགས་པའི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་མཁྱེན་པ་ཆོས་ཅན། འབྲས་བུ་ལ་
བདེན་ཞེན་སྤོང་བ་ཡིན་ཏེ། དེའི་དངོས་གཉེན་བྱེད་པའི་རིགས་སུ་གནས་པའི་ཕྱིར།
ཁ་ཅིག བྱང་སེམས་ལམ་ལ་ལྟོས་ཏེ་གོལ་ས་མི་མཐུན་ཕྱོགས་ཡིན་ན། མི་མཐུན་ཕྱོགས་ཡིན་དགོས་
ཟེར་ན། ཉན་ཐོས་ཚོགས་ལམ་པའི་རྒྱུད་ཀྱི་རང་ཉིད་གཅིག་པུ་ཞི་བདེ་དོན་གཉེར་གྱི་བློ་ཆོས་ཅན། དེར་
ཐལ། དེའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། འདོད་མི་ནུས་ཏེ། གཉེན་པོ་ཕྱོགས་ཡིན་པའི་
ཕྱིར་ཏེ། ཐར་ལམ་ཡིན་ པའི་ཕྱིར། ཁ་ཅིག བྱང་སེམས་ལམ་ལ་ལྟོས་ཏེ་སྤང་བྱ་ཡིན་ན། སྤང་
བྱ་ཡིན་དགོས་ཟེར་ན། གཞི་ལམ་ལ་དམིགས་ པའི་མཚན་འཛིན་ཆོས་ཅན། དེར་ཐལ། དེའི་ཕྱིར་
ཏེ། བྱང་སེམས་ལམ་གྱི་གཞོམ་བྱ་ཡིན་པའི་ཕྱིར། དེ་དེར་ཐལ། ཕྱིན་དྲུག་ཉམས་ལེན་གྱི་སྤྱོད་པ་ཁྱད་
པར་ཅན་ལ་རང་ གནས་ནས་གཞན་དག་དེ་ལ་འགོད་པར་བྱེད་པའི་བྱང་འཕགས་ཀྱི་མཁྱེན་པ་དེ་དེའི་་་་་་
དངོས་གཉེན་བྱེད་པའི་རིགས་སུ་གནས་པའི་ཕྱིར་རོ།།
བཞི་པ་རྒྱུ་མཚན་ལས་འཕྲོས་དོན་ལ། ཐབ་པའི་རྒྱུ་མཚན་དང༌། རྟོགས་དཀའ་བའི་རྒྱུ་མཚན་
གཉིས་ལས། དང་པོ་ལ། མདོ་བསྟན་བཅོས་གཉིས་ལས། དང་པོ་ནི། རབ་འབྱོར་གྱིས་གསོལ་
，
.
༔
--



བ། བཅོམ་ལྡན་འདས་ཤེར་ཕྱིན་ནི་རྟོ གས་པར་དཀའོ། །བཅོམ་ལྡན་འདས་ཀྱིས་བཀའ་སྩལ་བ། ་
རབ་འབྱོར་དེ་ལྟར་ཤེར་ཕྱིན་ནི་སུས་ཀྱང་མ་མཐོང་མ་ཐོས་མ་ངེས་རྣམ་ པར་ མ་ངེས་མངོན་པར་སངས་མ་་་
རྒྱས་པས་སོ། །ཞེས་གསུངས།
གཉིས་པ་ལ་གསུམ་ལས། དང་པོ་ནི། དབེན་པའི་ཕྱིར་ན་དེ་ཟབ་ཉིད། །ཅེས་བཤད་ན།
ཆོས་རྣམས་ཀྱི་ གནས་སམ་རང་ བཞིན་ཟབ་པའི་རྒྱུ་མཚན་གང་ཞེ་ན། ཞེས་མཚམས་སྦྱོར་བ་ལ། ཡང་ཇི་
ལྟར་ཆོས་རྣམས་རང་བཞིན་གྱིས་ཟབ་པ་ཡིན་ཞེ་ན། ཞེས་གསུངས། གཉིས་པ་ནི། མདོ་དེའི་དོན་
བ ཤད་པ་ལ། མཐོང་བ་ལ་སོགས་བཀག་པ་ཡིས། །དེ་ནི་རྟོགས་པར་དཀའ་བར་བཤད། །ཅེས་་
གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། གང་གི་ཕྱིར་རྣམ་ པར་ཤེས་པ་
ཐམས་ཅད་ཀྱི་དམིགས་པའི་དོན་བསལ་བས་རང་བཞིན་དེ་རྟོགས་པར་དཀའ་བ་ཉིད་དུ་བཤད་པ་དེའི་་་་་
ཕྱིར་དེ་ཟབ་པ་ཉིད་ཡིན་ནོ། །ཞེས་གསུངས།
གཞུང་དོན་ནི། ཆོས་ཐམས་ཅད་ཀྱི་ གནས་ལུགས་ཟབ་པའི་རྒྱུ་མཚན་ཡོད་དེ། དེ་རྟོགས་པར་
དཀའ་བ་ཡིན་པའི་ཕྱིར། ཆོས་ཐམས་ཅད་བདེན་སྟོང་ཆོས་ཅན། རྟོགས་པར་དཀའ་བ་ཡིན་ཏེ། ཚུར་
མཐོང་གི་མངོན་སུམ་གྱི་ཡུལ་ལས་འདས་ཤིང་། རིགས་ཤེས་ཀྱི་རྙེད་དོན་ཡིན་པའི་ཕྱིར།
གཉིས་པ་ལ། མདོ་བསྟན་བཅོས་གཉིས་ལས། དང་པོ་ནི། རབ་འབྱོར་གྱིས་གསོལ་བ། བཅོམ་
ལྡན་འདས་ཤེར་ཕྱིན་ནི་བས མ་གྱིས་མི་ཁྱབ་བོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་
དེ་ནི་འདི་ལྟར་ཤེར་ཕྱིན་ནི་སུས་ཀྱང་རྣམ་ པར་ མ་ཤེས་ཏེ། གཟུགས་དང་ཚོར་བ་དང་འདུ་ཤེས་དང་
འདུ་བྱེད་རྣམས་ དང་རྣམ་ པར་ཤེས་པས་མ་ཤེས་སོ། །ཞེས་པ་ནས། བཅོམ་ལྡན་འདས་ཀྱིས་བཀའ་
སྩལ་པ། རབ་འབྱོར་ཆོས་ཐམས་ཅད་མི་དམིགས་པའི་ཕྱིར་ཤེར་ཕྱིན་ནི་བྱེད་པ་པོ་མེད་པའོ། །ཞེས་
གསུངས།
གཉིས་པ་ལ་གསུམ་ལས། དང་པོ་ནི། འོ་ན། དེ་ནི་རྟོགས་པར་དཀའ་བར་བཤད། །ཅེས་
བ ཤད་ནི། ཡང་ཆོས་ཐམས་ཅད་ཀྱི་གནས་ལུགས་སམ་རང་བཞིན་དེ་རྟོགས་པར་དཀའ་བའི་རྒྱུ་མཚན་
གང་ཞེ་ན། ཞེས་མཚམས་སྦྱོར་བ་ལ། ཡང་དེ་ལྟར་རྟོགས་པར་དཀའ་བ་ཉིད་ཅི་ཡིན་ཞེ་ན། ཞེས་
གསུངས། གཉིས་པ་ནི། མདོ་དེའི་དོན་བཤད་པ་ལ། གཟུགས་ལ་སོགས་པར་མི་ཤེས་ཕྱིར། །དེ་
ནི་བས མ་མི་ཁྱབ་པར་འདོད། །ཅེས་གསུངས། གསུམ་པ་དེ་ཉིད་ཚིག་དོན་གྱི་སྒོ་ནས་བཤད་པ་ལ།
གང་གི་ཕྱིར་གཟུགས་ལ་སོགས་པ་ནས་སངས་རྒྱས་ཀྱི་ཆོས་མ་འདྲེས་པའི་རྣམ་ པའི་བར་གྱི་རང་བཞིན་་་་་
་ 3་



ཡོངས་སུ་མི་ཤེས་པས་བསམ་པ་ལས་འདས་པ་ཉིད་དུ་འདོད་པ་དེའི་ཕྱིར། དེ་ནི་རྟོགས་པར་དཀའ་བ་
ཉིད་ཡིན་ནོ། །ཞེས་གསུངས།
གཞུང་དོན་ནི། ཆོས་ཐམས་ཅད་བདེན་སྟོང་ཆོས་ཅན།་ ཐ་སྙད་པའི་བློས་རྟོ གས་པར་དཀའ་
བའི་རྒྱུ་མཚན་ཡོད་དེ། ཐ་སྙད་པའི་བསམ་པའི་ཡུལ་ལས་འདས་པ་སྟེ་བསམ་གྱིས་མི་ཁྱབ་པའི་ཕྱིར་ཏེ།
གཟུགས་ནས་མ་འདྲེས་པའི་བར་གྱི་ཆོས་ཐམས་ཅད་ཀྱི་རང་བཞིན་ནམ་གནས་ལུགས་དེ། ཐ་སྙད་པའི་
བློས་ཡོངས་སུ་མི་ཤེས་པ་སྟེ་དངོས་ཡུལ་དུ་བྱེད་པར་མི་ནུས་པའི་ཕྱིར། །
གསུམ་པ་དེ་དག་གི་མཇུག་བསྡུ་བ་ལ། མཚམས་སྦྱར་བ་དང༌། རྩ་བ། འགྲེལ་བ་གསུམ་ལས།
དང་པོ་ནི།་་ གོང་གི་ཚུལ་དེ་ལྟར་མི་མཐུན་ཕྱོགས་ཀྱི་ གཞི་ཤེས་དང་གཉེན་པོ་ཕྱོགས་ཀྱི་ གཞི་ཤེས་གཉིས་
བརྗོད་ཟིན་ནས། ད་ནི་དེའི་མཇུག་བསྡུ་བསྟན་པར་བྱའོ། །ཞེས་མཚམས་སྦྱོར་བ་ལ། དེ་ལྟར་མི་
མཐུན་པའི་ཕྱོགས་ལ་སོགས་པ་བརྗོད་ནས་མཇུག་བསྡུ་བར། ཞེས་གསུངས། གཉིས་པ་ལ་སྔར་བཤད་
པ་དེ་དག་གི་དོན་བསྡུས་ཏེ་སྟོན་པ་ལ། དེ་ལྟར་ཀུན་ཤེས་ཉིད་ལུགས་ལ། ཞེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། ཐམས་ཅད་ཤེས་པ་ཉིད་ཀྱི་སྐབས་སུ་དེ་ལྟར་
བ ཤད་པའི་ཚུལ་གྱིས་གོ་རིམ་བཞིན་དུ་ཉན་ཐོས་དང་བྱང་ཆུབ་སེམས་དཔའ་ལ་སོགས་པའི་ མི་མཐུན་པའི་་
ཕྱོགས་དང་གཉེན་པོའི་རབ་ཏུ་དབྱེ་བ་ཤེས་པར་བྱའོ། །ཞེས་གསུངས།
གཞུང་དོན་ནི། སྔར་ཐམས་ཅད་ཤེས་པ་ཉིད་ཅེས་སོགས་ཀྱི་སྐབས་སུ་ཇི་སྐད་བཤད་པའི་མི་མཐུན་
པའི་ཕྱོགས་དང་གཉེན་པོའི་རབ་དབྱེ་རྣམས་སྐབས་འདིར་ཡང་ཤེས་པར་བྱ་བ་ཡིན་ཏེ། འབྲས་ཡུམ་ལ་
རིང་བའི གཞི་ཤེས་དང་། དེ་ལ་ཉེ་བའི་ གཞི་ཤེས་གཉིས། གཟུགས་སོགས་ཕུང་པོ་སྟོང་ཉིད་དང༌།
ཞེས་སོགས་དང་། སྦྱིན་ལ་སོགས་ལ་ངར་འཛིན་མེད། །ཅེས་སོགས་ཀྱི་སྐབས་སུ་ཇི་སྐད་བཤད་པ་
ལྟར་ཤེས་པར་བྱ་བ་ཡིན་ པའི་ཕྱིར། འདིར་བསྟན་གྱི་གཞི་ཤེས་ཆོས་ཅན། ཁྱོད་ལ་གཉིས་སུ་དབྱེར་
རུང་སྟེ། ཁྱོད་ལ་གཉེན་པོ་ཕྱོགས་ཀྱི་ གཞི་ཤེས་དང་མི་མཐུན་ཕྱོགས་ཀྱི་ གཞི་ཤེས་གཉིས་སུ་ཡོད་ པའི་
ཕྱིར། སྐབས་འདིར་སྤང་གཉེན་གྱི་རྣམ་དབྱེ་རྒྱས་པར་མི་སྟོན་པའི་རྒྱུ་མཚན་ཡོད་དེ། སྔར་གོང་དུ་རྒྱས་
པར་བསྟན་ཟིན་པ་དེ་ལྟར་འདིར་ཡང་ཤེས་པར་བྱ་བ་ཡིན་པའི་ཕྱིར།
བཞི་པ་ཇི་ལྟར་ཉམས་སུ་ལེན་པའི་ཚུལ་ལ། གཞི་ཤེས་ཀྱི་སྦྱོར་བའི་ངོ་བོ་དང༌། རྣམ་པའོ། །དང་
པོ་ལ། མདོ་ལས་ གསུངས་ཚུལ་དང་། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། རབ་
འབྱོར གྱིས་གསོལ་བབཅོམ་ལྡན་འདས་བྱང་ཆེན་ཤེར་ཕྱིན་ལ་སྤྱོད་པས་ཇི་ལྟར་སྤྱད་པར་བགྱི། བཅོལ
3.



ལྡན་འདས་ཀྱིས་བཀའ་སྩལ་པ། རབ་འབྱོར་འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ཚེ་གལ་ཏེ་གཟུགས་
ལ་མི་སྤྱོད་ན་ཤེར་ཕྱིན་ལ་སྤྱོད་དོ། །ཞེས་སོགས་གསུངས།། ་་་་་ ་ ་་
གཉིས་པ་ལ་གསུམ་ལས། དང་པོ་ནི། གོང་དུ་དེ་ལྟར་མི་མཐུན་པའི་ཕྱོགས་དང་གཉེན་པོ་གཉིས་
བརྗོད་ནས་དེའི་འོག་ཏུ་གཞི་ཤེས་སྦྱོར་བའི་ལམ་སྟོན་ པའི་རྒྱུ་མཚན་ཡོད་དེ། སྤང་གཉེན་དེ་དག་གི་
མཚན་ཉིད་ཤེས་ནས་དེ་དག་མི་དམིགས་པར་རྣམ་ པར་སྒོམ་པའི་སྦྱོར་བ་དེ་གང་ཞེ་ན། དེའི་ལན་དུ་
བསྟན་དགོས་པའི་ཕྱིར། ཞེས་མཚམས་སྦྱོར་བ་ལ། དེ་ལྟར་མི་མཐུན་པའི་ཕྱོགས་ལ་སོགས་པ་བརྗོད་
ནས་དེ་ད ག་རྣམ་པར་བསྒོམ་པའི་སྦྱོར་བ་གང་ཡིན་ཞེ་ན། སྦྱོར་བ། ཞེས་གསུངས། གཉིས་པ་ནི།
མདོ་དེའི་དོན་བཤད་པ་ལ། གཟུགས་སོགས་དེ་མི་རྟག་སོགས་དང་། །ཞེས་སོགས་གསུངས། །
གསུམ་པ་ལ། དངོས་བསྟན་སེམས་དཔའི་རྣལ་འབྱོར་དང་། དེས་ཤུགས་ལ་འཕངས་ཚུལ་གཉིས་
ལས༑ དང་པོ་ནི། གཟུགས་ལ་སོགས་པའི་ཞེས་སོགས་ཀྱིས་བཤད། གཉིས་པ་ནི། ཤུགས་གྱིས་
ན་ཉན་ཐོས་ལ་སོགས་པ་ཡི་ནི་ཇི་སྐད་བཤད་པ་ལས་བཟློག་སྟེ་སྦྱོར་བ་ཡིན་ནོ། །ཞེས་བཤད། དེ་ཡང་
དང་པོ་ལ། གཞི་ཤེས་སྦྱོར་བ་ལ་བཅུ་ཡོད་པའི། དང་པོ་གཟུགས་སོགས་ཀྱི་སྦྱོར་བ་དེ་སྟོན་པ་ལ། མདོ་
ལས། འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ཚེ་གཟུགས་ལ་མི་སྤྱོད་ན་ཤེར་ཕྱིན་ལ་སྤྱོད་དོ། །ཞེས་
པ་ནས། རྣམ་མཁྱེན་ལ་མི་སྤྱོད་ན་ཤེར་ཕྱིན་ལ་སྤྱོད་དོ། །ཞེས་གསུངས། དེའི་དོན་བཤད་པ་ལ།
གཟུགས་སོགས། ཞེས་དང༌། གཟུགས་ལ་སོགས་ པའི་ཆོས་ཐམས་ཅད་དང༌། ཞེས་གསུངས། གཉིས་
པ་གཟུགས་སོགས་དེ་དག་ལ་མི་རྟག་པ་ལ་སོགས་བའི་སྦྱོར་བ་སྟོན་པ་ལ། གལ་ཏེ་གཟུགས་རྟག་ཅེས་བྱ་
བའ མ་མི་རྟག་ཅེས་བྱ་བར་མི་སྤྱོད་ན་ཤེར་ཕྱིན་ལ་སྤྱོད་དོ། །ཞེས་པ་ནས། སངས་རྒྱས་ཀྱི་ཆོས་མ་
འདྲེས་པ་དང་རྣམ་མཁྱེན་གྱི་བར་དེ་ནི་མེད་དོ། །ཞེས་གསུངས། དེའི་དོན་བཤད་པ་ལ། དེ་མི་
རྟག་སོགས་དང༌། །ཞེས་དང༌། དེ་དག་ཉིད་ཀྱི་ མི་རྟག་པ་དང༌། སྟོང་པ་ཉིད་ལ་སོགས་པ་དང་
ཞེས་གསུངས། །
གསུམ་པ་གཟུགས་སོགས་དེ་མ་རྫོགས་པ་དང་ཡོངས་སུ་རྫོགས་པའི་སྦྱོར་བ་སྟོན་པ་ལ། རབ་འབྱོར་
གཞན་ཡང་བྱང་ཚེ་གལ་ཏེ་གཟུགས་ཡོངས་སུ་མ་རྫོགས་པ་དང༌། ཡོངས་སུ་རྫོགས་པའོ་ཞེས་བྱ་བར་མི་
སྤྱོད་ན། ཞེས་པ་ནས། རྣམ་པ་ཐམས་ཅད་མཁྱེན་པ་ཉིད་ཡིན་ པས་སོ་ཞེས་བྱ་བ་དེ་ལྟར་མི་སྤྱོད་ན་ཤེར་
ཕྱིན་ལ་སྤྱོད་དོ། །ཞེས་གསུངས། དེའི་དོན་བཤད་པ་ལ། དེ་མ་རྫོགས་དང་རབ་རྫོགས་དང་། |
ཞེས་དང་། སོ་སོར་མ་རྫོགས་པ་དང་ རྫོགས་པ་ཉིད་དང་། ཞེས་གསུངས་



བཞི་པ་གཟུགས་སོགས་དེ་ལ་ཆགས་པ་མེད་པའི་སྦྱོར་བ་སྟོན་པ་ལ། དེ་སྐད་ཅེས་བཀའ་སྩལ་པ་
དང་། ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་
འདུས་དེ་ལྟར་བྱང་ཆེན་རྣམས་ལ་ཆགས་པ་དང་ མ་ཆགས་པ་ལེགས་པར་བསྟན་པ་འདི་ངོ་མཚར་ཆེའོ། །
ཞེས་སོགས་དང༌། བྱང་ཚེ་གཟུགས་ཆགས་པ་དང་བཅས་པ་དང་ མ་ཆགས་པའོ་ཞེས་བྱ་བར་མི་སྤྱོད་ན་
ཤེར་ཕྱིན་ལ་སྤྱོད་དོ། །ཞེས་པ་ནས། བླ་མེད་རྫོགས་བྱང་ཆགས་པ་དང་ བཅས་པ་དང་ མ་ཆགས་པའོ་
ཞེས་བྱ་བར་འདུ་ཤེས་པ་མེད་དོ། །ཞེས་གསུངས། དེའི་དོན་བཤད་པ་ལ། དེ་ལ་ཆགས་པ་མེད་ཉིད་
ལ། །སྤྱོད་པ་བཀག་པའི་སྦྱོར་བ་དང༌། །ཞེས་དང༌། ཆགས་པ་མེད་པ་དང་། ཞེས་གསུངས།
ལྔ་པ་གཞན་དུ་མི་འགྱུར་བའི་སྦྱོར་བ་སྟོན་པ་ལ། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་ལྟར་ཤེར་ཕྱིན་ཟབ་མོ་འདི་བསྟན་ཀྱང་
ཡོངས་སུ་མི་འགྲིབ་མ་བ སྟན་ ཀྱང་ཡོངས་སུ་མི་འགྲིབ། བསྟན་ ཀྱང་མི་འཕེལ། མ་བསྟན་ ཀྱང་མི་འཕེལ་
བ་ངོ་མཚར་ཆེའོ། །ཞེས་པ་ནས། ནམ་མཁའ་ལ་ནི་བསྔགས་པ་བརྗོད་ཀྱང་མི་འཕེལ། བསྔགས་
པ་མ་ཡིན་པ་བརྗོད་ཀྱང་མི་འགྲིབ་བོ། །ཞེས་གསུངས། དེའི་དོན་བཤད་པ་ལ། མི་འགྱུར། ཞེས་
དང༌། གཞན་དུ་མི་འགྱུར་བ་དང༌། ཞེས་གསུངས། །
དྲུག་པ་བྱེད་པ་པོ་མེད་པའི་སྦྱོར་བ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན་སྒྱུ་མའི་སྐྱེས་
བུ་ནི་བསྔགས་པ་བརྗོད་ཀྱང་འཕེལ་བ་མེད་དོ། །བསྔགས་པ་མ་ཡིན་པ་བརྗོད་ཀྱང་ཡོངས་སུ་འགྲིབ་
བ་མེད་དོ། །བསྔགས་པ་བརྗོད་ཀྱང་ཆགས་པར་འགྱུར་བ་མེད་དོ། །བསྔགས་པ་མ་ཡིན་པ་བརྗོད་
ཀྱང་ཁོང་ཁྲོ་བར་འགྱུར་བ་མེད་དོ། །རབ་འབྱོར་དེ་བཞིན་དུ་ཆོས་རྣམས་ཀྱི་ཆོས་ཉིད་གང་ཡིན་པ་དེ་
བསྟན་ཀྱང་དེ་བཞིན་མ་བསྟན་ ཀྱང་དེ་བཞིན་ནོ། །ཞེས་གསུངས། དེའི་དོན་བཤད་པ་ལ། བྱེད་
པོ་མེད་ཉིད་དང་། །ཞེས་དང༌། བྱེད་པ་པོ་མེད་པ་ཉིད་དང༌། ཞེས་གསུངས།
བདུན་པ་ཆེད་དུ་བྱ་བ་བྱ་དཀའ་བ་དང༌། སྦྱོར་བ་བྱ་དཀའ་བ་དང༌། བྱེད་པ་བྱ་དཀའ་བ་ཉིད་
ཀྱི་སྦྱོར་བ་རྣམས་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་བྱང་ཆེན་ཤེར་ཕྱིན་ལ་
སྤྱོད་པའི་ཚེ་ཤེར་ཕྱིན་བསྟན་པ་ན་སེམས་ཞུམ་པ་དང་ གཡེང་བར་མི་འགྱུར་བ་དང་། ཞེས་པ་ནས། བྱང་
ཆེན་ནམ་མཁའ་དང་མཉམ་པའི་ཆོས་རྣམས་ཀྱི་སླད་དུ་གོ་ཆ་བགོས་པས་སོ། །ཞེས་དང༌། བཅོམ་
ལྡན་འདས་སེམས་ཅན་རྣམས་ཀྱི་དོན་དུ་གོ་ཆ་འཚལ་བ་དེ་དག་ནི་ནམ་མཁའ་བར་སྣང་ལ་བཏེ གས་ པར་་་་་
འཚལ་བའོ། །ཞེས་དང་། བཅོམ་ལྡན་འདས་བྱང་ཆེན་གང་སེམས་ ཅན་རྣམས་ཀྱི་སླད་དུ་བླ་མེད་
ྋརྒྱུས



རྫོགས་བྱང་འཚལ་བ་དེ་དག་བརྩོན་འགྲུས་ཆེན་པོ་ཐོབ་པའོ། །ཞེས་པ་ནས། དེ་དག་ནི་ནམ་མཁའ་
ཡོངས་སུ་འགྲོ་བར་འཚལ་བ་ལགས་ཞེས་ཟེར་མཆིའོ། །ཞེས་པའི་བར་གསུངས། དེའི་དོན་བཤད་པ་
ལ༑ བྱ་དཀའ་རྣམ་ གསུམ་སྦྱོར་བ་དང༌། །ཞེས་དང༌། གོ་རིམས་བཞིན་དུ་ཐམས་ཅད་མཁྱེན་པ་ཉིད་
གསུམ་གྱི་བདག་ཉིད་ཀྱི་ཆེད་དུ་བྱ་བ་དང་སྦྱོར་བ་དང་བྱེད་པ་རྣམས་ཀྱི་བྱ་དཀའ་བ་ཉིད་དང༌། ཞེས་
གསུངས།།
བརྒྱད་པ་འབྲས་བུ་ཐོབ་པས་འབྲས་ཡོད་ འདོད་པའི་སྦྱོར་བ་སྟོན་པ་ལ། དེ་ནས་དགེ་སློང་གཞན་
ཞིག་འདི་སྙམ་དུ་གྱུར་ཏེ། གང་ལ་ཆོས་གང་ཡང་སྐྱེ་བའ མ་འགག་པ་མེད་ལ་ཚུལ་ཁྲིམས་ཀྱི་ཕུང་པོ་གདགས་
སུ་ཡོད། ཅེས་པ་ནས། དཀོན་མཆོག་གསུམ་དུ་གདགས་སུ་ཡོད། ཆོས་ཀྱི་འཁོར་ལོ་བསྐོར་བར་
གདགས་སུ་ཡོད་ པའི་བཅོམ་ལྡན་འདས་མ་ཤེར་ཕྱིན་མ་ལ་ཕྱག་འཚལ་ལོ་སྙམ་པ་དང༌། ཞེས་གསུངས།
དེ འི་དོན་བཤད་པ་ལ། སྐལ་བ་ཇི་བཞིན་འབྲས་ཐོབ་ པས། །འབྲས་ཡོད་འདོད་པ་དེ་དང་ནི། །ཞེས་
གསུངས་པ་དང༌། སྐལ་བ་ཇི་ལྟ་བ་བཞིན་དུ་འབྲས་བུ་འཐོབ་པས་མི་སྟོང་པ་ཉིད་དང༌། ཞེས་གསུངས།
དགུ་པ་གཞན་གྱི་རྐྱེན་གྱིས་མི་འཕྲོགས་པའི་སྦྱོར་བ་སྟོན་པ་ལ། དེ་ནས་ ལྷ རྣམས་ཀྱི་དབང་པོ་བརྒྱ་
བྱིན་གྱིས་ཚེ་དང་ ལྡན་པ་རབ་འབྱོར་ལ་འདི་སྐད་ཅེས་སྨྲས་སོ། །བཙུན་པ་རབ་འབྱོར་བྱང་ཆེན་ གང་
ཤེར་ཕྱིན་ཟབ་མོ་འདི་ལ་བརྩོན་པར་བྱེད་པ་ཞིག་ཡོད་ན་དེ་གང་ལ་བརྩོན་པར་བྱེད་པ་ཡིན། ། རབ་འབྱོར་
གྱིས་སྨྲས་པ། ཀོའུ་ཤི་ཀ་ཤེར་ཕྱིན་ཟབ་མོ་འདི་ལ་བསླབ་པར་བྱ་བར་སེམས་པ་དེ་དག་ནི་ནམ་མཁའ་
ལ་བརྩོན་པའོ། །ཞེས་སོགས་དང༌། རིགས་ཀྱི་བུའམ་རིགས་ཀྱི་བུ་མོ་ཇི་སྐད་བཤད་པའི་ཤེར་ཕྱིན་ལ་
གནས་ན་དེ་ཉིད་དེའི་བསྲུང་བ་དང་བསྐྱབ་པ་དང་ སྦ་བར་འགྱུར་རོ། །ཞེས་པ་ནས། དེ་ནི་བསམ་
པ་ལྟར་མི་འགྲུབ་ཅིང༌། དུབ་པའི་སྐལ་བ་ཅན་དུ་འགྱུར་རོ། ཞེས་གསུངས། དེའི་དོན་བཤད་པ་
ལ༑ གཞན་ལ་རག་ལས་མེད་གང་དང༌། །ཞེས་དང་། གཞན་གྱི་རྐྱེན་གྱིས་མི་འཕྲོགས་པ་ཉིད་དང༌།
ཞེས་གསུངས།
བཅུ་པ་ཤེས་བྱེད་སྣང་བ་རྣམ་བདུན་ཤེས་པའི་སྦྱོར་བ་སྟོན་པ་ལ། བརྒྱ་བྱིན་གྱིས་སྨྲས་པ། བཙུན་
པ་རབ་འབྱོར་ཇི་ཙམ་གྱིས་ན་བྱང་ཆེན་ཤེར་ཕྱིན་ལ་སྤྱོད་པ་ན་ཆོས་ཐམས་ཅད་རྨི་ལམ་ལྟ་བུ་དང༌། སྒྱུ་
མ་ལྟ་བུ་ན་མ་་། སྨིག་རྒྱུ་ལྟ་བུ་དང༌། སྒྲ་བརྙན་ལྟ་བུ་དང༌། གཟུགས་བརྙན་ལྟ་བུ་དང༌། དྲི་ཟའི་
གྲོང་ཁྱེར་ལྟ་བུ་དང༌། ། སྤྲུལ་པ་ལྟ་བུར་ཆོས་ཐམས་ཅད་ཡོངས་སུ་ཤེས་པར་འགྱུར་བ་ཡིན། རབ་འབྱོར་
གྱིས་སྨྲས་པ། ཀོའུ་ཤི་ཀ་གང་གི་ཚེ་བྱང་ཆེན་རྨི་ལམ་རློམ་སེམས་སུ་མི་བྱེད། རྨི་ལམ་གྱིས་རློམ་སེམས་
25



སུ་མི་བྱེད། རྨི་ལམ་དག་གི་རློམ་སེམས་སུ་མི་བྱེད། རྨི་ལམ་ལ་རློམ་སེམས་སུ་མི་བྱེད། དེ་བཞིན་དུ་
སྤྲུལ་པའི་བར་དུ། ཞེས་པ་ནས། སྤྲུལ་པ་ལྟ་བུའི་བར་དུ་ཡོངས་སུ་ཤེས་པར་འགྱུར་བ་ཡིན་ནོ། །ཞེས་
གསུངས།
དེའི་དོན་བཤད་པ་ལ། སྣང་བ་རྣམ་བདུན་ཤེས་བྱེད་དོ། , 1ཞེས་དང༌། ཡོངས་སུ་འགྱུར་བ་
དང༌། མཉམ་དུ་ཚོགས་པ་དང༌། འགལ་བ་དང༌། རྐྱེན་དང༌། མ་འཕོས་པ་དང༌། རྟེན་མེད་
པ་དང༌། བྱེད་པ་པོ་མ་ཡིན་པ་རྣམས་སུ་ཤེས་པ་ལ་སྣང་བ་བདུན་ལ་སྒྲུབ་པའི་ཡོངས་སུ་ཤེས་པ་བསལ་
བའི་སྒོ་ནས། བྱང་ཆུབ་སེམས་དཔའ་རྣམས་ཀྱི་དེ་དང་དེ་ལ་སྦྱོར་བ་རྣམ་པ་བཅུ་རྗེས་སུ་འགྲོ་བའི་སྒོ་ནས་
བ སྟན་པས། ཞེས་གསུངས།
གཞུང་དོན་ནི། གཞི་ཤེས་ཀྱི་སྐབས་སུ་བསྟན་པའི་བྱང་སེམས་ཀྱི་སྦྱོར་བ་ཆོས་ཅན། ཁྱོད་ལ་
དུ་མ་ཡོད་དེ། ཁྱོད་ལ་གཟུགས་སོགས་བདེན་མེད་དུ་རྟོགས་པའི་བྱང་སེམས་ཀྱི་སྦྱོར་བ་སོགས་བཅུ་ཡོད་
པའི་ཕྱིར། དེས་ན་གཞི་ཀུན་རྫོབ་པའི་ངོ་བོ་དང་ཁྱད་པར་ལ་ཕྱིན་ཅི་ལོག་ཏུ་ཞེན་པ་དང༌། དོན་
རྣམ་པའི་སྡོད་ལུགས་ཀྱི་ངོ་བོ་དང་ཁྱད་པར་ལ་ཕྱིན་ཅི་ལོག་ཏུ་ཞེན་པ་གང་རུང་གི་གཉེན་པོ་སྒོམ་པར་བྱེད་
པའི་སེམས་དཔའི་རྣལ་འབྱོར། ་གཞི་ཤེས་ཀྱི་སྐབས་ནས་བསྟན་པའི་བྱང་སེམས་ཀྱི་སྦྱོར་བའི་ མཚན་
ཉིད༑ དབྱེ་ན་བཅུ་ཡོད་དེ། བྱ་དཀའ་རྣམ་གསུམ་ལ་བྱ་དཀའ་བའི་སྦྱོར་བ་ཞེས་གཅིག་ཏུ་བྱས་པས་
བཅུར་ཡོད་ པའི་ཕྱིར། སྦྱོར་བ་བཅུར་འབྱེད་པའི་རྒྱུ་མཚན་ཡོད་དེ། སྦྱོར་བའི་ཡུལ་བཅུར་ཡོད་ པའི་
སྒོ་ནས་དེ་ལྟར་ཕྱེ་བ་ཡིན་ པའི་ ཕྱིར། ཉི་ཁྲི་སྣང་བ་ལས། སྤྱོད་པ་བཀག་པའི་སྦྱོར་བ་དང༌། །ཞེས་
པ་སྦྱོར་བ་དང་པོ་བཞི་ཉིད་ལ་སྦྱོར་བ་མདོའི་ཚིག་ཟིན་དང་མཐུན་ཏེ། མདོ་ལས་ གཟུགས་སོགས་དང༌།
དེ་རྟག་མི་རྟགས་སོགས་དང༌། དེ་རྫོགས་མ་རྫོགས་དང་། དེ་ཆགས་བཅས་ཆགས་མེད་ལ་དེ་ལྟར་མི་་
སྤྱོད་ན། ཤེར་ཕྱིན་ལ་སྤྱོད། ཅེས་བཞི་པོ་དེ་ལ་སྤྱོད་པ་བཀག་གི །ལྷག་མ་རྣམས་ལ་དངོས་སུ་དེ་
མ་བཀག་པའི་ཕྱིར། འགྲེལ་པ་འདིར་རྐང་པ་དེ་ཐམས་ཅད་ཀྱི་མཐར་སྦྱར་ཏེ། དོན་གྱིས་ཐོབ་པ་ལ་
དགོངས་ པའི་ཕྱིར།
དེས་ན་བྱང་སེམས་ཀྱི་སྦྱོར་བ་དེ་ལ་བཅུར་ཡོད་དེ། ཡུལ་གྱི་སྒོ་ནས་ཕྱེ་བ་བཞི། ངོ་བོའི་སྒོ་ནས་
ཕྱེ་བ་གསུམ། བྱེད་ལས་ཀྱི་སྒོ་ནས་ཕྱེ་བ་གཉིས། ཤེས་བྱེད་ཀྱི་སྒོ་ནས་ཕྱེ་བ་གཅིག་རྣམས་སུ་ཡོད་པའི་
ཕྱིར། དང་པོ་གྲུབ་སྟེཔ། ཀུན་རྫོབ་བདེན་པ་ལ་དམིགས་པ་གསུམ། དོན་དམ་བདེན་པ་ལ་དམིགས་
པ་གཅིག་ཡོད་པའི་ཕྱིར། དང་པོ་གྲུབ་སྟེ། ཁྱད་གཞི་གཟུགས་སོགས་ནས་རྣམ་མཁྱེན་གྱི་བར་གྱི་ཆོས་
s



ཐམས་ཅད་ལ་བདེན་ཞེན་བཀག་པའི་སྦྱོར་བ། གཟུགས་ནས་རྣམ་མཁྱེན་གྱི་བར་དེ་དག་གི་ཁྱད་ཆོས་མི་
རྟག་པ་དང་སྟོང་པ་ཉིད་དང་ བདེ་སྡུག་སོགས་ལ་བདེན་ཞེན་བཀག་པའི་སྦྱོར་བ། གཟུགས་སོགས་དེ་
དག་རེ་རེ་ལ་ཡོན་ཏན་གྱི་རྟེན་དུ་རྫོ གས་ མ་རྫོགས་ལ་བདེན་ཞེན་བཀག་པའི་སྦྱོར་བ་དང་ གསུམ་དུ་ཡོད་་་་
པའི་ཕྱིར། གཉིས་པ་གྲུབ་སྟེ། གཟུགས་སོགས་ལ་མངོན་ཞེན་གྱི་དམིགས་པ་ཡོད་མེད་ཀྱི་ཆགས་བཅས་
ཆགས་མེད་ལ་བདེན་ཞེན་བཀག་པའི་སྦྱོར་བ་དེ་དེ་ཡིན་པའི་ཕྱིར། རྩ་རྟགས་གཉིས་པ་གྲུབ་སྟེ། ཚིག་
གི་སྒོ་ནས་བསྟན་མ་བསྟན་གྱིས་འཕེལ་འགྲིབ་ཀྱི་སྒོ་ནས་གཞན་དུ་མི་འགྱུར་བའི་ གཙོ་བོའི་ཡུམ་རྣམ་ པར་་་་
མི་རྟོག་པའི་ཡེ་ཤེས་ཏེ་ལས་ སུ་བྱ་བ་ལ་བདེན་ཞེན་བཀག་པའི་སྦྱོར་བ། བསྔགས་པ་དང་ བསྔགས་པ་མ་
ཡིན་པ་བརྗོད་པས་རྗེས་སུ་ཆགས་པ་དང་ཁོང་ཁྲོ་བ་སོགས་སུ་བྱེད་པ་པོ་མེད་པ་ཉིད་ཆོས་རྣམས་ཀྱི་རང་་་་
བཞིན་ཏེ་བྱེད་པ་པོ་ལ་བདེན་ཞེན་བཀག་པའི་སྦྱོར་བ། རྣམ་མཁྱེན་གྱི་བདག་ཉིད་ནི་ཆེད་དུ་བྱ་བའི་སྒོ་
ནས་བྱ་བཀའ་བ་དང༌། ལམ་ཤེས་ཀྱི་བདག་ཉིད་ནི་སྦྱོར་བའི་སྒོ་ནས་བྱ་དཀའ་བ་དང༌། གཞི་ཤེས་
ཀྱི་བདག་ཉིད་ནི་སྟོན་པར་བྱེད་པའི་སྒོ་ནས་བྱ་དཀའ་བ་སྟེ་བྱ་དཀའ་རྣམ་ གསུམ་ལ་བདེན་ཞེན་བཀག་་་་་་
པའི་སྦྱོར་བའམ་བྱ་བ་འབྲས་བུ་ལ་བདེན་ཞེན་བཀག་པའི་སྦྱོར་བ་གཅིག་རྣམས་སུ་ཡོད་པའི་ ཕྱིར། གསུམ་
པ་གྲུབ་སྟེ། ཤེར་ཕྱིན་ལ་བསླབ་པས་རང་ཉིད་སྐལ་བ་ཇི་ལྟ་བ་བཞིན་དུ་འབྲས་བུ་འཐོབ་པས་འབྲས་ཡོད་
འདོད་པ་སྟེ་འབྲས་བུ་འཐོབ་པས་མི་སྟོང་པ་ཉིད་ལ་བདེན་ཞེན་བཀག་པའི་སྦྱོར་བ་དང༌། ཤེར་ཕྱིན་གྱི་
རྣལ་འབྱོར་ལ་བརྩོན་པའི་གང་ཟག་ལ་དེ་ཉིད་སྲུང་བའི་མཆོག་ཡིན་པས་བསྲུང་མ་གཞན་གྱི་རྐྱེན་གྱིས་མ་་་༌
འགྲོ་བའམ་རག་མ་ལས་པ་ལ་བདེན་ཞེན་བཀག་པའི་སྦྱོར་བ་རྣམས་སུ་ཡོད་པའི་ཕྱིར། བཞི་པ་གྲུབ་སྟེ།
ཤེས་པ་ལ་སྣང་བའི་སྣང་བ་བདུན་ལ་བདེན་ཞེན་བཀག་པའི་སྦྱོར་བ་དེ་དེ་ཡིན་པའི་ཕྱིར། དེས་ན་གཞུང་
འདི་དག་གི་སྐབས་ནས་དངོས་སུ་བསྟན་པའི་སྦྱོར་བ་ཡིན་ན། ཐེག་ཆེན་གྱི་རྟོ གས་རིགས་སུ་གནས་པས་
ཁྱབ་སྟེ། དཔེར་ན། སྟོང་ཉིད་དོན་སྤྱིའི་ཚུལ་གྱིས་རྟོགས་པའི་བྱང་སེམས་ཀྱི་སྦྱོར་ལམ་ལྟ་བུ། འདིའི་
བ སྟན་བྱའི་གཙོ་བོར་གྱུར་པའི་བྱང་སེམས་ཀྱི་སྦྱོར་བ་ཡིན་ན། ཐེག་དམན་གྱི་རྟོ གས་རིགས་སུ་གནས་
པས་ཁྱབ་སྟེ། དཔེར་ན། མི་རྟག་སོགས་བཅུ་དྲུག་དོན་སྤྱིའི་ཚུལ་གྱིས་རྟོགས་པའི་ཐེག་ཆེན་གྱི་སྦྱོར་
ལམ་ལྟ་བུ། འདིའི་བསྟན་བྱའི་གཙོ་བོར་གྱུར་པའི་སྦྱོར་བ་ཡིན་ན། འདིའི་ཤུགས་བསྟན་གྱི་སྦྱོར་བ་
ཡིན་ པས་ཁྱབ་ཀྱང་། འདིའི་ཤུགས་བསྟན་གྱི་དེ་ལ་དེས་མ་ཁྱབ་སྟེ། བདེན་འཛིན་གྱིས་བཅིངས་པའི་
ཉན་ཐོས་ཀྱི་སྦྱོར་ལམ་དེ་འདིའི་ཤུགས་བསྟན་གྱི་སྦྱོར་བ་ཡིན་པའི་ཕྱིར།
ས་མཚམས་ནི། ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་དུ་ཡོད།
，



ཁོ་ན་རེ། བྱང་སེམས་མཐོང་ལམ་པའི་རྒྱུད་ཀྱི་སྙིང་རྗེ་ཆེན་པོ་ཆོས་ཅན།་ མཚན་ཉིད་དེར་ཐལ།
མཚོན་བྱ་དེའི་ཕྱིར་ཏེ། བྱང་སེམས་ཀྱི་སྦྱོར་བ་ཡིན་ པའི་ ཕྱིར། འདོད་ན། དེ་ཆོས་ཅན། ཁྱོད་ཀྱི་
གཞལ་བྱར་གྱུར་པའི་ཀུན་རྫོབ་བདེན་པ་དང་དོན་དམ་བདེན་པ་གང་རུང་ཡོད་པར་ཐལ། འདོད་པའི་
ཕྱིར༔ འདོད་ན། སེམས་ ཅན་དེ་དེའི་གཞལ་བྱ་ཡིན་པར་ཐལ། འདོད་པའི་ཕྱིར། འདོད་ན། སེམས་
ཅན་དེ་སེམས་ཅན་བདེན་མེད་དུ་རྟོགས་པའི་ཐེག་ཆེན་གྱི་མཐོང་ལམ་བར་ཆད་མེད་ལམ་གྱི་གཞལ་བྱ་ཡིན་
པར་ཐལ། དེ་དེའི་རྒྱུད་ཀྱི་སེམས་ཅན་སྡུག་བསྔལ་དང་བྲལ་འདོད་ཀྱི་རྣམ་པ་ཅན་གྱི་བློ་དེའི་གཞལ་བྱ་
ཡིན་ པའི་ཕྱིར་ཟེར་ན་མ་ཁྱབ་སྟེ། དེ་དེའི་གཞལ་བྱ་ཡིན་ པར་ཐལ། དེ་དེའི་ཡུལ་ཡིན་པའི་ཕྱིར་ཏེ།
དེ་དེའི་རྒྱུད་ཀྱི་ཀུན་རྫོབ་སེམས་བསྐྱེད་ཀྱི་ཡུལ་ཡིན་པའི་ཕྱིར་ཏེ། རྫོགས་པའི་བྱང་ཆུབ་དེ་དེའི་ཡུལ་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེ་ཁྱོད་ཀྱི་ཡུལ་ཡིན་པར་ཐལ། ཁྱོད་རྫོ གས་པའི་བྱང་ཆུབ་
དོན་གཉེར་གྱི་བློ་ཡིན་པའི་ཕྱིར་ཏེ། ཆོས་ཅན་དེའི་ཕྱིར།
ཁོ་ན་རེ། དེའི་རྒྱུད་ཀྱི་ཀུན་རྫོབ་སེམས་བསྐྱེད་དེས་རྫོགས་པའི་བྱང་ཆུབ་རྟོགས་པར་ཐལ། རྫོགས་
པའི་བྱང་ཆུབ་དེ་དེའི་ཡུལ་ཡིན་པའི་ཕྱིར། འདོད་ན། དེས་ཡེ་ཤེས་ཆོས་སྐུ་རྟོགས་པར་ཐལ། འདོད་
པའི་ཕྱིར། འདོད་ན། དེ་ཡེ་ཤེས་ཆོས་སྐུ་འཇལ་བྱེད་ཀྱི་ཚད་མ་ཡིན་པར་ཐལ། འདོད་པའི་ཕྱིར་
ན་མ་ཁྱབ། འདོད་ན། དེ་ཆོས་ཅན། ཁྱོད་རྗེས་སུ་དཔག་པའི་ཚད་མ་ཡིན་པར་ཐལ། ཁྱོད་བྱང་
སེམས་མཐོང་ལམ་པའི་རྒྱུད་ཀྱི་ཡེ་ཤེས་ཆོས་སྐུ་འཇལ་བྱེད་ཀྱི་ ཚད་མ་ཡིན་པའི་ཕྱིར་ཟེར་ན། བྱང་སེམས་
མཐོང་ལམ་པའི་རྒྱུད་ཀྱི་ ཚད་མ་ཆོས་ཅན། དེར་ཐལ། དེའི་ཕྱིར།
ཁ་ཅིག །གཞི་ཀུན་རྫོབ་པའི་སྡོད་ལུགས་ཀྱི་ངོ་བོ་དང་ཁྱད་པར་ལ་ཕྱིན་ཅི་ལོག་ཏུ་ཞེན་པ་དང་
དོན་དམ་པའི་སྡོད་ལུགས་ཀྱི་ངོ་བོ་དང་ཁྱད་པར་ལ་ཕྱིན་ཅི་ལོག་ཏུ་ཞེན་པའི་གཉེན་པོར་སྒོམ་པར་བྱེད་་་་་
པའི་སེམས་དཔའི་རྣལ་འབྱོར། གཞི་ཤེས་སྦྱོར་བའི་མཚན་ཉིད་ཟེར་བ་མི་འཐད་དེ། གང་ཟག་གི་
བདག་མེད་རྟོགས་པའི་ཉན་ཐོས་ཀྱི་སྦྱོར་ལམ་དེ་གཞི་ཤེས་སྦྱོར་བ་ཡིན་པའི་ཕྱིར། ཁ་ཅིག །དེ་སེམས་
དཔའི་རྒྱུད་ཀྱི་ གཞི་ཤེས་སྦྱོར་བའི་མཚན་ཉིད་ཟེར་ན། གང་ཟག་གི་བདག་མེད་རྟོགས་པའི་ཐེག་ཆེན་
གྱི་སྦྱོར་ལམ་ཆོས་ཅན། དོན་དམ་པའི་སྡོད་ལུགས་ཀྱི་ངོ་བོ་དང་ཁྱད་པར་ལ་ཕྱིན་ཅི་ལོག་ཏུ་ཞུགས་པའི་
གཉེན་པོར་སྒོམ་པར་བྱེད་པའི་སེམས་དཔའི་རྣལ་འབྱོར་ཡིན་པར་ཐལ། མཚོན་བྱ་དེའི་ཕྱིར། ཁྱབ་
པ་ཁས། འདོད་ན། དེ་ཆོས་ཅན། སྟོང་ཉིད་སྒོམ་པའི་སེམས་དཔའི་རྣལ་འབྱོར་དུ་ཐལ་ལོ།།
ཁ་ཅིག །དེ་གང་རུང་གི་གཉེན་པོར་སྒོམ་པའི་སེམས་དཔའི་རྣལ་འབྱོར། དེའི་མཚན་ཉིད་ཟེར་



ན། ཐེག་ཆེན་གྱི་མཐོང་ལམ་བར་ཆད་མེད་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་་
ཕྱིར། དེར་ཐལ། དོན་དམ་པའི་སྡོད་ལུགས་ལ་ཕྱིན་ཅི་ལོག་ཏུ་ཞེན་པའི་གཉེན་པོར་སྒོམ་པའི་སེམས་
དཔའི་རྣལ་འབྱོར་ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་ན། དེ་ཆོས་ཅན། ཐེག་དམན་
གྱི་རྟོགས་རིགས་སུ་གནས་པར་ཐལ། འདོད་པའི་ཕྱིར། ཁྱབ་སྟེ། རྣམ་ བ ཤད་ལས། སྐབས་འདིར་
སྟོང་པ་ཉིད་ཀྱི་རྣམ་ པ་ཅན་གྱི་ལམ་བ ཤད་པ་ནི་གང་གིས་ཟིན་པའི་ལམ་དེ་ཉིད་བསྟན་པ་ཡིན་གྱི་གཞི་ཤེས་
ཀྱི་སྦྱོར་བའི་མཚོན་བྱེད་ནི་གཞི་ཤེས་ཀྱི་རྣམ་པ་ཅན་དུ་ཤེས་པར་བྱའོ། །ཞེས་གསུངས་ པའི་ཕྱིར། ཁ་
ཅིག །དེ་སྐབས་འདིར་དངོས་སུ་བསྟན་པའི་སྦྱོར་བའི་མཚན་ཉིད་ཟེར་ན། གང་ཟག་གི་བདག་མེད་
རྟོགས་པའི་ཐེག་ཆེན་གྱི་སྦྱོར་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། གཞི་
ཀུན་རྫོབ་པའི་སྡོད་ལུགས་ཀྱི་ངོ་བོ་དང་ཁྱད་པར་ལ་ཕྱིན་ཅི་ལོག་ཏུ་ཞེན་པའི་གཉེན་པོར་སྒོམ་པར་བྱེད་་་་༌་
པའི་སེམས་དཔའི་རྣལ་འབྱོར་ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་ན། དེ་ཆོས་ཅན།
ཐེག་ཆེན་གྱི་རྟོགས་རིགས་སུ་གནས་པར་ཐལ་ལོ།།
དེ་མ་རྫོགས་དང་རབ་རྫོགས་དང༌། །ཞེས་པའི་དོན་ནི། རྣམ་ བ ཤད་ལྟར་ན། གཞན་དབང་
ལ་བདེན་པར་ཞེན་པ་ཆོས་ཅན། ཁྱོད་ལ་ཡོན་ཏན་གྱི་རྟེན་དུ་མ་རྫོགས་པ་ཞེས་བྱ་སྟེ། ཁྱོད་ཀྱིས་མཐར་
ཐུག་གི་ཡོན་ཏན་འབྱུང་བ་ལ་གེགས་བྱེད་པའི་ཕྱིར། གཞན་དབང་བདེན་མེད་དུ་རྟོ གས་པའི་བློ་ཆོས་
ཅན༑ ཁྱོད་ལ་ཡོན་ཏན་གྱི་རྟེན་དུ་རྫོགས་པ་ཞེས་བྱ་སྟེ། ཁྱོད་ལ་བརྟེན་ནས་མི་མཐུན་ཕྱོགས་སྤོང་ནུས་
ཤིང་ཡོན་ཏན་གོང་ནས་གོང་དུ་འཕེལ་བར་འགྱུར་བའི་ཕྱིར། གསེང་ཕྲེང་ལྟར་ན། བདག་གཉིས་ཆོས་
ཅན། མ་རྫོགས་པ་ཞེས་བྱ་སྟེ། ཚད་མས་མ་གྲུབ་པའི་ཕྱིར། བདག་མེད་གཉིས་ཆོས་ཅན། རྫོགས་
པ་ཞེས་བྱ་སྟེ། ཚད་མས་གྲུབ་པའི་ཕྱིར། སྐབས་འདིར་མཚན་ཉིད་གསུམ་གྱི་རྣམ་གཞག་ཅུང་ཟད་ཅིག་
བ ཤད་ན། ཡོངས་གྲུབ་མ་ཡིན་པའི་འདུས་མ་བྱས། ཀུན་བཏགས་ཀྱི་མཚན་ཉིད། དབྱེ་ན། མཚན་
ཉིད་ཡོངས་སུ་ཆད་པའི་ཀུན་བཏགས་དང༌། རྣམ་གྲངས་པའི་ཀུན་བཏགས་གཉིས་ལས། དང་པོ་ནི
བདག་གཉིས་ལྟ་བུ། གཉིས་པ་ནི། ཤེས་བྱ་དང་ གཞལ་བྱ་ལྟ་བུ། རང་གི་རྒྱུ་རྐྱེན་ལས་སྐྱེས་པ་གཞན་
དབང་གི་མཚན་ཉིད། དབྱེ་ན་དག་པའི་གཞན་དབང་དང་ མ་དག་པའི་གཞན་དབང་གཉིས་ལས། དང་
པོ་ནི། དག་པའི་སྣོད་བཅུད་ཀྱི་འཇིག་རྟེན་ལྟ་བུ། གཉིས་པ་ནི། མ་དག་པའི་སྣོད་བཅུད་ཀྱི་འཇིག་
རྟེན་ལྟ་བུ། རྣམ་དག་གི་དམིགས་པ་མཐར་ཐུག །ཡོངས་གྲུབ་ཀྱི་མཚན་ཉིད། དེ་ལ་སྒྲས་བརྗོད་རིགས་
ཀྱི་སྒོ་ནས་འགྱུར་མེད་ཡོངས་གྲུབ་དང་། ཕྱིན་ཅི་མ་ལོག་པའི་ཡོངས་གྲུབ་གཉིས་ལས། དང་པོ་ནི། སྟོང་
39



ཉིད་ལྟ་བུ། གཉིས་པ་ནི། སྟོང་ཉིད་རྟོགས་པའི་འཕགས་པའི་མཉམ་གཞག་ལྟ་བུ། རྟོག་པ་ལ་
གཟུགས་སུ་སྣང་བ་གཟུགས་ཀྱི་ཀུན་བཏགས་ ཡིན། དེ་དང་ཀུན་བཏགས་ཀྱི་ གཟུགས་དོན་གཅིག །སྡོ་
སེར་ལ་སོགས་པ་རྣམས་རྣམ་པར་དག་པའི་གཟུགས། དེ་དང་ གཟུགས་ཀྱི་གཞན་དབང་དོན་གཅིག །
གཟུགས་བདེན་པས་སྟོང་པ་དེ། གཟུགས་ཀྱི་ཆོས་ཉིད་དང་ཆོས་ཉིད་ཀྱི་ གཟུགས་ཡིན། དེ་དང་ གཟུགས་
ཀྱི་ཡོངས་གྲུབ་དོན་གཅིག་གོ། །
སྣང་བ་རྣམ་བདུན་ཤེས་བྱེད་དོ། །ཞེས་པའི་དོན་ནི། ཆོས་ཐམས་ཅད་ཆོས་ཅན། བདེན་
པར་མེད་དེ། རྟེན་འབྲེལ་ཡིན་པའི་ཕྱིར། དཔེར་ན་རྨི་ལམ་དང་། སྒྱུ་མ་དང༌། སྨིག་རྒྱུ་དང་།
སྒྲ་བརྙན་དང༌། གཟུགས་བརྙན་དང༌། དྲི་ཟའི་གྲོང་ཁྱེར་དང༌། སྤྲུལ་པ་བཞིན་ནོ། །དཔེ་བདུན་
པོ་དེ་ཆོས་ཅན། བདེན་པར་མེད་དེ། སྣང་ཚུལ་དང་གནས་ཚུལ་ཅུང་ཟད་ཀྱང་མི་མཐུན་པའི་ཕྱིར་ཏེ།
དཔེར་ན་ནམ་མཁའི་པདྨ་བཞིན་ནོ། །དཔེ་རྣམ་པ་བདུན་པོ་དེ་ལ་བརྟེན་ནས་ཆོས་ཐམས་ཅད་བདེན་
མེད་དུ་རྟོགས་པའི་སེམས་དཔའི་རྣལ་འབྱོར་ཆོས་ཅན། འདིར་བསྟན་སེམས་དཔའི་རྒྱུད་ཀྱི་སྦྱོར་བ་ཡིན་
ཏེ། སྔར་གྱི་མཚན་ཉིད་དེར་ཕྱིར། དེས་ན་སྦྱོར་བ་འདི་དག་རྗེས་ཐོབ་གཙོ་ཆེ་སྟེ། རྣམ་པར་མི་རྟོག་
པ་ལ་འཇུག་པའི་ གཟུངས་ལས། རྣམ་པར་མི་རྟོག་པའི་ཡེ་ཤེས་ཀྱིས་ནི་ཆོས་ཐམས་ཅད་ནམ་མཁའི་དཀྱིལ་
དང་མཚུངས་པར་མཐོང་ངོ༌། །དེའི་རྗེས་ལ ཐོབ་ པས་ནི་ཆོས་ཐམས་ཅད་སྒྱུ་མ་དང་སྨིག་རྒྱུ་དང་རྨི་
ལམ་ལ་སོགས་པ་དང་མཚུངས་པར་མཐོང་ངོ༌། །ཞེས་གསུངས་ པའི་ཕྱིར། དེ་ཡང་སེམས་དཔའི་རྗེས་
ཐོབ་ཡེ་ཤེས་ལ་ཕྱི་ནང་གི་དངོས་པོ་རྣམས་རྨི་ལམ་ལྟ་བུ་སོགས་སུ་སྣང་ཞིང་སྣང་བའི་རྒྱུ་མཚན་ནི་རིམ་པ་་་
ལྟར། བག་ཆགས་ཀྱི་རྣམ་ཤེས་དེ་དང་དེར་ཡོངས་སུ་འགྱུར་བར་སྣང་བས་རྨི་ལམ་ལྟ་བུ་དང༌། མིག་
བསླད་པའི་སྔགས་དང་སྨན་མཉམ་དུ་འཚོགས་པ་ལས་བྱུང་བས་སྒྱུ་མ་ལྟ་བུ་དང་། བདེན་པར་སྣང་
ཡང་བདེན་པར་མེད་ཕྱིར་འགལ་བ་སྣང་བས་སྨིག་རྒྱུ་ལྟ་བུ་དང༌། རྐྱེན་ལ་རག་ལས་ཏེ་སྣང་བས་སྒྲ་བརྙན་
ལྟ་བུ་དང༌། ཤེས་བྱའི་ཚུལ་གཟུགས་བརྙན་འཇོག་བྱེད་ལྟ་བུའི་གང་གི་བག་ཆགས་ཀྱིས་ཇི་ལྟར་འཕངས་
པ་ལས་ མ་འ ཕོས་པའམ་མི་འདའ་བར་སྣང་བས་ན་མིག་ཡོར་ལྟ་བུ་དང་། འདི་ལ་མདོར་གཟུགས་བརྙན་
ཞེས་བྱ་བ་དང༌། རྒྱན་སྣང་དུ་མིག་ཡོར་ཞེས་བྱ་ལ། གནོད་འཇོམས་ཆུང་བ་ལས་རབ་རིབ་ཅན་ལ་སྐྲ་
ཤད་འཛག་པར་སྣང་བ་ལ་བཤད་ཅིང་། བཤད་སྦྱར་ལས་བག་འདྲའི་རྩེ་མོ་ཞེས་འབྱུང་བས། ཁ་ཅིག་
མག་ལ་མེ་མྱུར་དུ་བསྐོར་བ་སོགས་ལ་བཤད་དོ། །གནས་པར་བྱ་བའི་རྟེན་མེད་པར་སྣང་བས་དྲི་ཟའི་
གྲོང་ཁྱེར་ལྟ་བུ་དང་། ལུས་ངག་གི་བྱེད་པ་དེ་ཁོ་ནར་རྒྱུ་དང་བྲལ་བར་སྣང་བས་སྤྲུལ་པ་ལྟ་བུ་སྟེ་དཔེ་
40



བདུན་པོ་དེས་ཆོས་ཐམས་ཅད་བདེན་མེད་དུ་གཏན་ལ་འབེབས་སོ།་་་་ ་
གཉིས་པ་སྦྱོར་བའི་རྣམ་ པའ མ་མཉམ་ཉིད་ལ། མདོ་བསྟན་བཅོས་གཉིས་ལས། དང་ པོ་ནི། སྣང་
བ་རྣམ་བདུན་ལ་བདེན་ཞེན་བཀག་པ་ལས་འཕྲོས་ནས། རབ་འབྱོར་གྱིས་སྨྲས་པ། ཀོའུ་ཤི་ཀ་གཞན་
ཡང་བྱང་ཆེན་ཤེར་ཕྱིན་ལ་སྤྱོད་པའི་ཚེ་གཟུགས་རློམ་སེམས་སུ་མི་བྱེད། ་ གཟུགས་ཀྱི་རློམ་སེམས་སུ་མི་
བྱེད༑ གཟུགས་བདག་གི་རློམ་སེམས་སུ་མི་བྱེད། གཟུགས་ལ་རློམ་སེམས་ སུ་ མི་བྱེད། ཅེས་པ་ནས།
སྤྲུལ་པ་ལ་རློམ་སེམས་སུ་མི་བྱེད་དོ། །ཞེས་གསུངས། དོན་ནི། གཟུགས་དོན་དམ་པར་མ་གྲུབ་
པས་གཟུགས་སོ་ཞེས་མི་རློམ་པ་དང༌། གཟུགས་འདིས་དངོས་པོ་འདི་ལྟ་བུ་ཞིག་སྒྲུབ་བོ་ཞེས་མི་རློམ་པ་
དང༌། གཟུགས་ལ་རྗེ་ཁོལ་གྱི་དངོས་པོར་མི་རློམ་པ་དང་། གཟུགས་ལ་ཕན་གནོད་འདི་ལྟ་བུ་ཞིག་
བྱ་ཞེས་མི་རློམ་ཞེས་པའོ།།
གཉིས་པ་ལ་གསུམ་ལས། དང་པོ་ནི། སྦྱོར་དང་དེ་ཡི་མཉམ་ཉིད་དང༌། །ཞེས་བཤད་ན།
གཞི་ཤེས་ཀྱི་ སྦྱོར་བའི་འོག་ཏུ་དེའི་མཉམ་ཉིད་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ།
ཡུལ་ཡུལ་ཅན་རྣམས་མཉམ་པ་ཉིད་དུ་རྟོགས་པའི་སྒོ་ནས་སྦྱོར་བ་བསྒོམ་དགོས་བས་དེ་ལྟར་བཤད་པའི་་༌༌་
ཕྱིར༑ ཞེས་མཚམས་སྦྱོར་བ་ལ། མཉམ་པ་ཉིད་ཀྱི་སྒོ་ནས་སྦྱོར་བ་བསྒོམ་དགོས་པས། སྦྱོར་བའི་
འོག་ཏུ་མཉམ་པ་ཉིད། ཅེས་གསུངས།，
གཉིས་པ་མདོ་དེའི་དོན་བཤད་པ་ལ། གཟུགས་ལ་སོགས་ལ་རློམ་མེད་པ། །རྣམ་བཞི་དེ་ཡི་
མཉམ་པ་ཉིད། །ཅེས་གསུངས། ་་་་་་་་་
གསུམ་པ་དེ་ཉིད་ཚིག་དོན་གྱི་སྒོ་ནས་བཤད་པ་ལ། ༼གཟུགས་ལ་སོགས་པ་ལ་མངོན་པར་ཞེན་པ་
དང་༑ སྡོན་པོ་ལ་སོགས་པའི་མཚན་མ་དང་སྤྲོས་པ་དང༌། རྟོགས་པའི་རློམ་པ་རྣམས་རྣམ་པ་ཐམས་
ཅད་དུ་མི་དམིགས་པ་ནི་སྦྱོར་བའི་མཉམ་པ་ཉིད་ཡིན་ པས་མཉམ་པ་ཉིད་ཡིན་ནོ། །ཞེས་གསུངས།
གཞུང་དོན་ནི། གཞི་ཤེས་ཀྱི་སྐབས་ནས་བསྟན་པའི་སེམས་དཔའི་སྦྱོར་བའི་མཉམ་ཉིད་ཆོས་ཅན།
ཁྱོད་ལ་བཞིར་ཡོད་དེ། ཁྱོད་ལ་གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་ལ་དེ་དང་དེའོ་ཞེས་
མངོན་པར་ཞེན་པ་དང༌། སྔོ་སེར་ལ་སོགས་པའི་གཟུགས་སོགས་ཀྱི་ཐ་སྙད་ཀྱི་རྒྱུ་མཚན་མ་ལ་རློམ་པ་
དང༌། གཟུགས་སོགས་ཀྱི་དབྱེ་བའི་སྤྲོས་པ་ལ་རློམ་པ་དང་། ངེས་འབྱེད་ཆ་མཐུན་སོགས་རྟོགས་
པའི་རློམ་པ་རྣམས་བཀག་པས་རྟོགས་པ་པོ་དང་ཤེས་བྱའི་ཆོས་ཐམས་ཅད་དོན་དམ་པར་མི་དམིགས་པར་
རྟོགས་པའི་སེམས་དཔའི་སྦྱོར་བའི་མཉམ་ཉིད་རྣམས་སུ་ཡོད་པའི་ཕྱིར། དེས་ན། གཞིའི་ངོ་བོ་ད་ང་



དབྱེ་བ་དང་མཚན་མཚོན་དང་ཡུལ་ཡུལ་ཅན་སོགས་ལ་བདེན་ཞེན་འགོག་པའི་སེམས་དཔའི་རྣལ་འབྱོར་་་
དེ། གཞི་ཤེས་ཀྱི་སྐབས་ནས་དངོས་སུ་བསྟན་པའི་བྱང་སེམས་ཀྱི་སྦྱོར་བའི་མཉམ་ཀྱི་མཚན་ཉིད། དབྱེ་
ན་བཞི་ཡོད། ས་མཚམས་ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་དུ་ཡོད།
ཁོ་ན་རེ། སྟོང་ཉིད་མ་རྟོགས་པའི་བྱང་སེམས་ཚོགས་ལམ་པའི་རྒྱུད་ཀྱི་གང་ཟག་གི་བདག་མེད་
རྟོ གས་ པའི་བློ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར་ཏེ། བྱང་སེམས་ཀྱི་སྦྱོར་བ་ཡིན་
པའི་ཕྱིར་ཟེར་ན་མ་ཁྱབ།
ཁ་ཅིག །གཞིའི་ངོ་བོ་དང་དབྱེ་བ་དང་ཡུལ་ཡུལ་ཅན་དང་མཚན་མཚོན་སོགས་ལ་བདེན་ཞེན་འགོག་
པའི་སེམས་དཔའི་རྣལ་འབྱོར། གཞི་ཤེས་སྦྱོར་བའི་མཉམ་ཉིད་ཀྱི་མཚན་ཉིད་ཟེར་ན། མི་འཐད་
དེ། གང་ཟག་གི་བདག་མེད་རྟོགས་པའི་ཉན་ཐོས་ཀྱི་སྦྱོར་ལམ་དེ་གཞི་ཤེས་སྦྱོར་བའི་མཉམ་ཉིད་ཡིན་
པའི་ཕྱིར་ཏེ། དེ་གཞི་ཤེས་སྦྱོར་བའི་འཛིན་སྟངས་ཡིན་པའི་ཕྱིར།
ཁ་ཅིག །དེ་སེམས་དཔའི་རྒྱུད་ཀྱི་གཞི་ཤེས་སྦྱོར་བའི་མཉམ་ཉིད་ཀྱི་མཚན་ཉིད་ཟེར་བ་མི་འཐད་
དེ། ཐེག་ཆེན་གྱི་མཐོང་ལམ་བར་ཆད་མེད་ལམ་གྱིས་མ་ངེས་པའི་ཕྱིར། ཁ་ཅིག །དེ་འདྲའི་སྦྱོར་བའི་
འཛིན་སྟངས་དེ། སྦྱོར་བའི་མཉམ་ཉིད་ཀྱི་མཚན་ཉིད་ཟེར་བ་མི་འཐད་དེ། བདེན་འཛིན་གྱིས་
བཅིངས་ པའི་ཉན་ཐོས་ཀྱི་སྦྱོར་ལམ་དེ་སྦྱོར་བའི་མཉམ་ཉིད་ཡིན་ པའི་ཕྱིར་ཏེ། དེ་ཉན་ཐོས་ཀྱི་སྦྱོར་བའི་
མཉམ་ཉིད་ཡིན་པའི་ཕྱིར་ཏེ། དེ་ཉན་ཐོས་ཀྱི་སྦྱོར་བ་ཡིན་པའི་ཕྱིར།
ལྔ་པ་དེ་ལྟར་ཉམས་སུ་བླངས་པའི་འབྲས་བུ་ལ། མདོ་ལས་གསུངས་ཚུལ་དང་། བསྟན་བཅོས་
ཀྱིས་འགྲེལ་ཚུལ་གཉིས་ལས། དང་པོ་ནི། མཉམ་པ་ཉིད་རྫོགས་པ་དང༌། དེ་ནས་སངས་རྒྱས་ཀྱི་
མཐུས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན་ རྒྱལ་ཆེན་བཞིའི་རིགས་ཀྱི་ ལྷ་རྣམས་་་་་
དང༌། སུམ་ཅུ་རྩ་གསུམ་པའི་ལྷ་རྣམས་དང་། འཐབ་བྲལ་པ་རྣམས་དང་། དགའ་ལྡན་པ་རྣམས་
དང༌། འཕྲུལ་དགའ་པ་རྣམས་དང༌། གཞན་འཕྲུལ་དབང་བྱེད་པ་རྣམས་དང༌། ཚངས་འཁོར་པ་
རྣམས་དང༌། ཚངས་པའི་མདུན་ན་འདོན་པ་རྣམས་དང་། ཚངས་ཆེན་པ་རྣམས་དང༌། གནས་
གཙང་མའི་རིགས་ཀྱི་ལྷའི་བུ་གང་ཇི་སྙེད་ཅིག་ཡོད་པ་དེ་དག་ཐམས་ཅད་ལྷ་རྫས་ཀྱི་ཙན་''ན་གྱི་ཕྱེ་མས་་་་
བཅོམ་ལྡན་འདས་ལ་གཏོར་ཞིང་བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས། ཞེས་པ་ནས། ཤེས་
རབ་ཀྱི་ཕ་རོལ་ཏུ་ཕྱིན་པ་འདི་ཉིད་འཆད་པར་འགྱུར་རོ། །ཞེས་པའི་བར་གྱི་སྐད་ཅིག་མ་བཅུ་དྲུག་
སྤྱིར་བསྟན་ནས། དེ་དག་སོ་སོར་ཕྱེ་སྟེ་འཆད་པ་ལ། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་



ས་
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་རྣམ་པ་གང་དག་དང༌། ཞེས་སོགས་
གསུངས། དེ་ཡང་འཁོར་དེ་དག་འདུས་པ་དང༌། སངས་རྒྱས་ཀྱི་མཐུས་དེ་དག་གི་ཕྱོགས་བཅུ་ཐམས་
ཅད་དུ་སངས་རྒྱས་སྟོང་གིས་ཤེར་ཕྱིན་འདི་ཡི་གེ་དང་མིང་འདི་ཉིད་དང་རབ་འབྱོར་དང་བརྒྱ་བྱིན་གྱིས་་་་
ཞུ་བ་བྱས་ནས་སྟོན་པ་མཐོང་བར་བྱས་སོ། །དེ་ནས་དེ་བཞིན་གཤེགས་པས་རབ་འབྱོར་ལ་བྱམས་པ་
ལ་སོགས་པ་བསྐལ་བཟང་འདི་ལ་འཚང་རྒྱུ་བ་དེ་དག་ཐམས་ཅད་ཀྱང་ས་ཕྱོགས་འདི་ཉིད་དུ་སངས་རྒྱས་་་
ཏེ་ཤེར་ཕྱིན་སྟོན་པར་གསུངས་པའི་ཚེ། བྱམས་པས་ཇི་ལྟར་སྟོན་པ་རབ་འབྱོར་གྱིས་དྲིས་པའི་ལན་དུ་
སྐད་ཅིག་མ་བཅུ་དྲུག་སོ་སོར་སྟོན་པའི་མདོ་རྣམས་ གསུངས། དེ་ལ་སངས་རྒྱས་སྟོང་དང་བྱམས་པ་སོགས་
བསྐལ་བཟང་གི་སངས་རྒྱས་རྣམས་རྣམ་པ་འདི་ ལྟར་ཆད་ལྷག་མེད་པར་ཤེར་ཕྱིན་སྟོན་པར་གསུངས་ པའི་་་
དགོས་པ་ཡོད་དེ། མཐོང་ལམ་སྐད་ཅིག་མ་བཅུ་དྲུག་ལས་ གཞན་མེད་པར་བྱ་བ་ལ་དབང་པོ་བསྟན་པའི་
ཆེད་ཡིན་ པའི་ཕྱིར། འཁོར་བ་འཇིག་ལ་སོགས་ པ་འདས་པ་མ་སྨོས་པའི་དགོས་པ་ཡོད་དེ། དེའི་
བསྟན་པ་རྫོགས་པར་ཤེས་པར་བྱ་བའི་ཆེད་ཡིན་པའི་ཕྱིར། བྱམས་པ་སོགས་ མ་འོངས་པ་བརྗོད་པའི་
དགོས་པ་ཡོད་དེ། སེམས་ ཅན་གྱི་དོན་གྱི་ དགོས་པ་བསྟན་པའི་ཆེད་ཡིན་ པའི་ ཕྱིར། གྲངས་སྟོང་གི་
ངེས་པ་མཛད་པའི་ དགོས་པ་ཡོད་དེ། མི་མཇེད་ཀྱི་ ཞིང་དུ་བསྐལ་པ་བཟང་པོ་ལ་སངས་རྒྱས་སྟོང་ཉིད་
དུ་གྲགས་པས་དགག་སྒྲུབ་མེད་པར་བྱ་བའི་ཆེད་ཡིན་པའི་ཕྱིར།
གཉིས་པ་ལ། མཚམས་སྦྱར་བ་དང༌། དོན་བཤད་པ་གཉིས་ལས། དང་པོ་ནི། མཉམ་ཉིད་
་དང་། །ཉན་ཐོས་ལ་སོགས་མཐོང་བའི་ལམ། །ཞེས་བཤད་ན། སྦྱོར་བའི་མཉམ་ཉིད་ཀྱི་འོག་ཏུ་
མཐོང་ལམ་བཤད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། སྦྱོར་བའི་མཉམ་ཉིད་བཞི་པོ་དེ་
སོ་སོར་མ་འདྲེས་པར་རྟོགས་ནས་མཐོང་བའི་ལམ་བསྒོམ་དགོས་པས་དེ་ལྟར་བཤད་པའི་ཕྱིར། ཞེས་
བ ཤད་པ་ལ། སྦྱོར་བའི་མཉམ་པ་ཉིད་སོ་སོར་རྟོ གས་ནས་མཐོང་བའི་ལམ་བསྒོམ་དགོས་པས་མཐོང་བའི་
ལམ། ཞེས་གསུངས།
གཉིས་པ་ལ་མཐོང་ལམ་མདོར་བསྟན་པ་དང༌། རྣམ་པ་རྒྱས་པར་བཤད་པ་དང་། སྒོམ་ལམ་མི་
སྟོན་པའི་འཐད་པ་བཤད་པའོ། །དང་པོ་ལ། རྩ་འགྲེལ་གཉིས་ལས། དང་པོ་ནི། མདོ་དེའི་དོན་
བཤད་པའི་སྒོ་ནས་ཐེག་ཆེན་གྱི་མཐོང་ལམ་སྐད་ཅིག་མ་བཅུ་དྲུག་མདོར་བསྟན་གྱི་ཚུལ་གྱིས་བཤད་པ་ལ།
སྡུག་བསྔལ་ལ་སོགས་བདེན་པ་ལ། །ཞེས་སོགས་ གསུངས
གཉིས་པ་དེ་ཉིད་ཚིག་དོན་གྱི་སྒོ་ནས་བཤད་པ་ལ། བདེན་པ་སོ་སོ་ལ་ཆོས་ཤེས་པའི་བཟོད་པ་



དང་།
དང་། རྗེས་སུ་ཤེས་པའི་བཟོད་
མ་བཅུ་དྲུག་གི་བདག་ཉིད་ནི་ཐམས་ཅད ཤེས་པ་ཉིད་ཀྱི་སྐབས་སུ་མཐོང་བའི་ལམ་ཡིན་ནོ། །ཞེས་
གསུངས།
གསུམ་པ་ལ་གསུམ་ལས། དང་པོ་ནི། ཡེ་ཤེས་སྐད་ཅིག་མ་བཅུ་དྲུག་གི་བདེན་བཞིའི་རྣམ་པ་
རྟོ གས་པར་བྱེད་ཚུལ་དེ་གང་ཞེས་དྲི་བའི་སྒོ་ནས་མཚམས་སྦྱོར་བ་ལ། བདེན་པའི་རྣམ་པ་གང་ཡིན་ཞེ་
ན། ཞེས་གསུངས། གཉིས་པ་ལ་བཤད་པ་དང༌། བསྡུ་བ་གཉིས་ལས། དང་པོ་ནི། གཟུགས་
རྟག་མ་ཡིན་མི་རྟག་མིན། །ཞེས་སོགས་ཀྱིས་བཤད། གཉིས་པ་ནི། ། ཀུན་ཤེས་ཉིད་ཀྱི་སྐུད་ཅིག་
མ༑ ༑ཞེས་བཤད། །
གསུམ་པ་ལ་དངོས་བསྟན་བྱང་སེམས་ཀྱི་མཐོང་ལམ་དང༌། ཤུགས་བསྟན་གྱི་མཐོང་ལམ་གཉིས་་
ལས། དང་པོ་ལ། སོ་སོར་བཤད་པ་དང༌། དོན་བསྡུ་བ་གཉིས་ལས། དང་པོ་ནི། ངོ་བོ་ཉིད་
མེད་པའི་ཕྱིར། ཞེས་སོགས་ཀྱིས་བཤད། གཉིས་པ་ནི། དེ་ལྟ་བུའི་རྣམ་པ་ཅན་གྱི་ཀུན་ཤེས་པ་ཉིད་་
ཀྱི་སྐད་ཅིག་མ་དེ་དག་ནི་བྱང་ཆུབ་སེམས་དཔའ་རྣམས་ཀྱི་མཐོང་བའི་ལམ་ཡིན་ནོ། །ཞེས་བཤད།
གཉིས་པ་སྟོན་པ་ལ། ཉན་ཐོས་རྣམས་ཀྱི་དེ་ལས་བཟློག་པ་མི་རྟག་པ་ལ་སོགས་པའི་རྣམ་པ་དག་
ཏུ་བསྒོམ་པར་བྱ་བ་ནི་ཀུན་ཤེས་པ་ཉིད་ལ་མཐོང་བའི་ལམ་ཡིན་ནོ། །ཞེས་བཤད། དེ་ཡང་རྣམ་པ་
བཅུ་དྲུག་སོ་སོར་བ ཤད་པ་ལ། སྡུག་བདེན་དང་། ཀུན་འབྱུང་བདེན་པ་དང་། འགོག་བདེན་དང་།
ལམ་བདེན་གྱི་རྣམ་པ་དང་བཞི་ལས། དང་པོ་ལ། མི་རྟག་སྡུག་བསྔལ་སྟོང་བདག་མེད་བཞིའི་དང་པོ་
དེ་སྟོན་པ་ལ། བཅོམ་ལྡན་འདས་རྣམ་པ་གང་དག་དང་རྟགས་གང་དག་དང་མཚན་མ་གང་དག་གི་
བྱང་ཆེན་བྱམས་པ་བླ་མེད་རྫོགས་བྱང་དུ་མངོན་པར་སངས་རྒྱས་ནས་ཤེར་ཕྱིན་འདི་ཉིད་སྟོན་པར་འགྱུར།
བཅོམ་ ལྡན་འདས་ཀྱིས་བཀའ་སྩལ་པ། རབ་འབྱོར་བྱང་ཆེན་བྱམས་པ་བླ་མེད་རྫོགས་བྱང་དུ་མངོན་
པར་སངས་རྒྱས་ནས་གཟུགས་རྟག་ཅེས་བྱ་བའམ་མི་རྟག་ཅེས་བྱ་བར་ཆོས་སྟོན་པར་མི་འགྱུར་རོ། །ཞེས་་
པ་ནས། དེ་ལྟར་བྱུང་བ་ཞེས་བྱ་བར་ཆོས་སྟོན་པར་མི་འགྱུར་རོ། །ཞེས་གསུངས། དེའི་དོན་བཤད་
པ་ལ། གཟུགས་རྟག་མ་ཡིན་ མི་རྟག་མིན། །ཞེས་དང་། ངོ་བོ་ཉིད་མེད་པའི་ཕྱིར་གཟུགས་ལ་སོགས་
པ་རྟག་པ་དང་མི་རྟག་པ་ཉིད་དང་བྲལ་བས་ན་རྟག་པ་ཡང་མ་ཡིན་ མི་རྟག་པ་ཡང་མ་ཡིན་པ་དང་། ཞེས་
གསུངས།
གཉིས་པ་སྟོན་པ་ལ། དེ་ནས་ཚེ་དང་ ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་
A4



གསོལ་ཏོ། །བཅོམ་ལྡན་འདས་བྱང་ཆེན་བྱམས་པ་བླ་མེད་རྫོགས་བྱང་དུ་མངོན་པར་སངས་རྒྱས་ནས་
ཇི་ལྟར་ཆོས་སྟོན་པར་འགྱུར། བཅོམ་ལྡན་འདས་ཀྱིས་བཀའ་སྩལ་པ། གཟུགས་ཤིན་ཏུ་རྣམ་པར་
དག་གོ་ཞེས་ཤིན་ཏུ་རྣམ་པར་དག་པའི་ཆོས་སྟོན་པར་འགྱུར་རོ། ་།ཞེས་པ་ནས། རྣམ་མཁྱེན་གྱི་བར་
དུ་ཤིན་ཏུ་རྣམ་པར་དག་གོ་ཞེས་བྱ་བར་ཆོས་སྟོན་པར་འགྱུར་རོ། །ཞེས་གསུངས། དེའི་དོན་བཤད་
པ་ལ། མཐའ་ལས་འདས་དང༌། ཞེས་དང༌། སྡུག་བསྔལ་བ་དང་སྡུག་བསྔལ་བ་མ་ཡིན་པ་དང་
བྲལ་བ་ཉིད་ཀྱིས་རྟག་པ་དང་ཆད་པའི་མཐའ་དང་བྲལ་བ་དང༌། ཞེས་གསུངས།
གསུམ་པ་སྟོན་པ་ལ། རབ་འབྱོར་གྱིས་གསོལ་པ། བཅོམ་ལྡན་འདས་ཤེར་ཕྱིན་ནི་ཡོངས་སུ་དག་
པའོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་གཟུགས་ཡོངས་སུ་དག་པའི་ཕྱིར་ཤེར་
ཕྱིན་ཡོངས་སུ་དག་པའོ། །ཞེས་པ་ནས། རྣམ་མཁྱེན་གྱི་བར་དུ་ཡོངས་སུ་དག་པའི་ཕྱིར་ཤེར་ཕྱིན་
ཡོངས་སུ་དག་པའོ། །ཞེས་གསུངས། དེའི་དོན་བཤད་པ་ལ། རྣམ་དག་དང༌། །ཞེས་དང༌།
སྟོང་པ་དང་མི་སྟོང་པ་དང་བྲལ་བའི་ཕྱིར་རྣམ་པར་དག་པ་དང༌། ཞེས་གསུངས།
བཞི་པ་དེ་སྟོན་པ་ལ། རབ་འབྱོར་གྱིས་གསོལ་པ། བཅོམ་ ལྡན་འདས་ཇི་ལྟར་ན་གཟུགས་ཡོངས་
སུ་དག་པའི་སླད་དུ་ཤེར་ཕྱིན་ཡོངས་སུ་དག་པ་ལགས། གཟུགས་ཀྱི་སྐྱེ་བ་མེད་པ་དང་འགག་པ་མེད་པ་
དང་ཀུན་ནས་ཉོན་མོངས་པ་མེད་པ་དང་རྣམ་པར་བྱང་བ་མེད་པ་ནི་གཟུགས་ཡོངས་སུ་དག་པའོ། །
ཞེས་པ་ནས། རྣམ་མཁྱེན་གྱི་བར་གྱི་སྐྱེ་བ་མེད་པ་དང་འགག་པ་མེད་པ་དང་ཀུན་ནས་ཉོན་མོངས་པ་
མེད་པ་དང་རྣམ་པར་བྱང་བ་མེད་པ་ནི་རྣམ་མཁྱེན་གྱི་ཡོངས་སུ་དག་པའོ། །ཞེས་གསུངས། དེའི་དོན་
བཤད་པ་ལ། མ་སྐྱེས་མ་འགག་ལ་སོགས་དང༌། །ཞེས་དང༌། བདག་དང་བདག་མེད་པའི་ངོ་བོ་
ཉིད་མ་ཡིན་ པས་མ་སྐྱེས་པ་དང་མ་འགག་པ་དང་ཀུན་ནས་ཉོན་མོངས་པ་མ་ཡིན་ པ་དང་རྣམ་ པར་བྱང་བ་
མ་ཡིན་པ་ཞེས་བྱ་བ་ལ་སོ གས་པ་ནི་སྡུག་བསྔལ་གྱི་བདེན་པའི་རྣམ་པ་དག་ཡིན་ནོ། །ཞེས་གསུངས།
གཉིས་པ་ལ། རྒྱུ་ཀུན་འབྱུང་རབ་སྐྱེ། རྐྱེན་གྱི་རྣམ་པ་བཞི་ལས། དང་པོ་དེ་སྟོན་པ་ལ། རབ་
འབྱོར་གཞན་ཡང་ནམ་མཁའ་ཡོངས་སུ་དག་པའི་ཕྱིར་ཤེར་ཕྱིན་ཡོངས་སུ་དག་པའོ། །ཞེས་པ་ནས།
རྣམ་མཁྱེན་གྱི་བར་ནམ་མཁའ་ལྟར་སྐྱེ་བ་མེད་པ་དང་འགག་པ་མེད་པ་དང་ཀུན་ནས་ཉོན་མོངས་པ་མེད་་་
པ་དང་རྣམ་པར་བྱང་བ་མེད་པའི་ཕྱིར་ཤེར་ཕྱིན་ཡོངས་སུ་དག་པའོ། །ཞེས་གསུངས། དེའི་དོན་
བཤད་པ་ལ། མཁའ་འདྲ། ཞེས་དང༌། རྒྱུ་དང་རྒྱུ་མ་ཡིན་པ་གསོག་ཉིད་ཀྱི་ཕྱིར་ནམ་མཁའ་དང་
འདྲ་བ་དང༌། ཞེས་གསུངས། །



*
-
-
གཉིས་པ་སྟོན་པ་ལ། རབ་འབྱོར་གཞན་ཡང་ནམ་མཁའ་གོས་པ་མེད་པའི་ཕྱིར་ཤེར་ཕྱིན་ཡོངས་
སུ་དག་པའོ། །ཞེས་པ་ནས། རྣམ་མཁྱེན་གྱི་བར་དུ་གོས་པ་མེད་པའི་ཕྱིར་ཤེར་ཕྱིན་ཡོངས་སུ་དག་
པའོ། །ཞེས་གསུངས། དེའི་དོན་བཤད་པ་ལ། ཆགས་པ་སྤངས་ པ་དང་། །ཞེས་དང་། ཀུན་
འབྱུང་བ་དང་ཀུན་འབྱུང་བ་མེད་པ་དང་མི་ལྡན་པའི་ཕྱིར། ཉོན་མོངས་པ་དང་ཉེ་བའི་ཉོན་མོངས་པ་
ཐམས་ཅད་སྤངས་པ་དང༌། ཞེས་གསུངས། །
གསུམ་པ་སྟོན་པ་ལ། རབ་འབྱོར་གཞན་ཡང་ནམ་མཁའ་བཟུང་དུ་མེད་པའི་ཕྱིར། ཞེས་པ་
ནས། རྣམ་མཁྱེན་གྱི་བར་དུ་བཟུང་དུ་མེད་པའི་ཕྱིར་ཤེར་ཕྱིན་ཡོངས་སུ་དག་པའོ། །ཞེས་གསུངས།
དེའི་དོན་བཤད་པ་ལ། ཡོངས་སུ་འཛིན་པ་ལས་གྲོལ་བ་དང་། །ཞེས་དང་། རབ་ཏུ་སྐྱེ་བ་
དང་རབ་ཏུ་མ་སྐྱེ་བ་དང་མ་འབྲེལ་བས་ཡོངས་སུ་འཛིན་པ་ལས་གྲོལ་བ་དང༌། ཞེས་གསུངས།
བ ཞི་པ་སྟོན་པ་ལ། རབ་འབྱོར་གཞན་ཡང་ནམ་མཁའ་ལ་ཐ་སྙད་མེད་པའི་ཕྱིར། ཞེས་པ་ནས།
ནམ་མཁའ་ལྟར་གཟུགས་ནས་རྣམ་མཁྱེན་གྱི་ བར་ལ་ཐ་སྙད་མེད་པའི་ཕྱིར་ཤེར་ཕྱིན་ཡོངས་སུ་དག་པའོ།།
ཞེས་གསུངས། དེའི་དོན་བཤད་པ་ལ། ངོ་བོ་ཉིད་ཀྱིས་བརྗོད་མེད་དང༌། །ཞེས་དང་། རྐྱེན་དང་
རྐྱེན་མ་ཡིན་པ་ལས་རྣམ་ པར་གྲོལ་བའི་ཕྱིར། རང་གི་ངོ་བོས་བརྗོད་དུ་མེད་པ་ཞེས་བྱ་བ་ནི་ཀུན་འབྱུང་
བའི་བདེན་པའི་རྣམ་པ་ཡིན་ནོ། །ཞེས་གསུངས། །
གསུམ་པ་ལ། འགོག་པ་ཞི་བ་གྱ་ནོམ་ངེས་པར་འབྱུང་བའི་རྣམ་པ་བཞིའི་དང་པོ་སྟོན་པ་ལ། རབ་
འབྱོར་གཞན་ཡང་ནམ་མཁའ་བརྗོད་དུ་མེད་པའི་ཕྱིར། ཞེས་པ་ནས། ནམ་མཁའ་ལྟར་གཟུགས་ནས་
རྣམ་མཁྱེན་གྱི་བར་བརྗོད་དུ་མེད་པའི་ཕྱིར་ཤེར་ཕྱིན་ཡོངས་སུ་དག་པའོ། །ཞེས་གསུངས། དེའི་དོན་་
བ ཤུད་པ་ལ། གང་ཕྱིར་འདི་དོན་བརྗོད་པ་ཡིས། །གཞན་ལ་སྦྱིན་དུ་མེད་པ་དང་། །ཞེས་དང༌།
གང་གི་ཕྱིར་འགོག་པ་དང་འགོག་པ་མེད་པ་དང་མ་འབྲེལ་བ་དེའི་ཕྱིར། འགོག་པའི་བདེན་པའི་དོན་
ཚིག་ཏུ་བརྗོད་པས་རྒྱུད་གཞན་ལ་སྦྱིན་དུ་མེད་པ་དང་། ཞེས་གསུངས།
གཉིས་པ་སྟོན་པ་ལ། རབ་འབྱོར་གཞན་ཡང་ནམ་མཁའ་དམིགས་སུ་མེད་པའི་ཕྱིར། ཞེས་པ་
ནས། ནམ་མཁའ་ལྟར་གཟུགས་ནས་རྣམ་མཁྱེན་གྱི་བར་དམིགས་སུ་མེད་པའི་ཕྱིར་ཤེར་ཕྱིན་ཡོངས་སུ་་
དག་པའོ། །ཞེས་གསུངས། དེའི་དོན་བཤད་པ་ལ། དམིགས་པ་མེད་པར་བྱེད་པ་དང༌། །ཞེས་
དང་། ཞི་བ་དང་མ་ཞི་བ་མེད་པས་དམིགས་པ་མེད་པར་བྱེད་པ་དང་། ཞེས་གསུངས།
གསུམ་པ་སྟོན་པ་ལ། རབ་འབྱོར་གཞན་ཡང་ཆོས་ཐམས་ཅད་སྐྱེ་བ་མེད་པ་དང་འགག་པ་མེད་
46.



པ་དང་ཀུན་ནས་ཉོན་མོངས་པ་མེད་པ་དང་རྣམ་པར་བྱང་བ་མེད་པའི་ཕྱིར་ཤེར་ཕྱིན། ཞེས པ་ནས།
གཟུགས་ནས་རྣམ་མཁྱེན་གྱི་ བར་དུ་ཤིན་ཏུ་རྣམ་པར་དག་པའི་ཕྱིར་ཤེར་ཕྱིན་ཡོངས་སུ་དག་པའོ། །
ཞེས་གསུངས། དེའི་དོན་བཤད་པ་ལ། ཤིན་ཏུ་རྣམ་དག །ཅེས་དང་། གྱ་ནོམ་པ་དང་། གྱ་
ནོམ་པ་མ་ཡིན་པ་དང་བྲལ་བའི་ཕྱིར་མཐའ་གཉིས་ལས་ འདས་ཤིང་རྣམ་པར་དག་པ་དང་། ཞེས་གསུངས།
བཞི་པ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་རིགས་ཀྱི་བུའམ་རིགས་ཀྱི་
བུ་མོ་ལ་ལ་ཞིག་གི་ཤེར་ཕྱིན་འདི་འཛིན་པ་དང་། ཞེས་སོགས་དང་། བཅོམ་ ལྡན་འདས་དེ་ལ་ནི་མིག་
གི་ནད་འབྱུང་བར་མི་འགྱུར་རོ། །རྣ་བའི་ནད་དང༌། སྣའི་ནད་དང་། ལྕེའི་ནད་དང༌། ལུས་
ཀྱི་ནད་དང༌། ཡིད་ཀྱི་ནད་འབྱུང་བར་མི་འགྱུར་རོ། །ཞེས་པ་ནས། རབ་འབྱོར་དེ་ཅིའི་ཕྱིར་ཞེ་
ན། འདི་ལྟར་ཤེར་ཕྱིན་འདི་ནི་རིན་པོ་ཆེ་ཆེན་པོ་ཡིན་པའི་ཕྱིར་རོ། །ཞེས་གསུངས། དེའི་དོན་
བཤད་པ་ལ། ནད་མི་འབྱུང་། །ཞེས་དང༌། ངེས་པར་འབྱུང་བ་དང་ངེས་པར་འབྱུང་བ་མེད་པ་
ཡང་མེད་པའི་ཕྱིར་ནད་ཐམས་ཅད་མི་སྐྱེ་བ་ཞེས་བྱ་བ་ནི་འགོག་པའི་བདེན་པའི་རྣམ་པ་ཡིན་ནོ། །ཞེས་
གསུངས།
བཞི་པ་ལ། ལམ་རིགས་པ་སྒྲུབ་པ་ངེས་འབྱིན་བཞིའི་དང་པོ་དེ་སྟོན་པ་ལ། རབ་འབྱོར་དེ་ལ་
ཤེར་ཕྱིན་རིན་པོ་ཆེ་ལ་བརྟེན་པར་གྱུར་ན་དམྱལ་བ་ལས་ཡོངས་སུ་གྲོལ་བར་འགྱུར་རོ། །ཞེས་པ་ནས།
་དེ་བས་ན་ཤེར་ཕྱིན་འདི་ནི་ཕ་རོལ་ཏུ་ཕྱིན་པ་རིན་པོ་ཆེ་ཞེས་བརྗོད་དོ། །ཞེས་གསུངས། དེའི་དོན་
བཤད་པ་ལ། ངན་སོང་ཆད་དང་། ཞེས་དང་། ལམ་དང་ལམ་མ་ཡིན་ པ་དང་བྲལ་བའི་ཕྱིར་ངན་
སོང་ཆད་པ་དང༌། ཞེས་གསུངས།
གཉིས་པ་སྟོན་པ་ལ། རབ་འབྱོར་ཕར་ཕྱིན་རིན་པོ་ཆེ་དེ་ལ་ཆོས་གང་ཡང་སྐྱེ་བའམ་འགག་པའམ་
ཀུན་ནས་ཉོན་མོངས་པའམ་རྣམ་པར་བྱང་བའམ་ཡོངས་སུ་བཟུང་བའམ་དོར་བ་མེད་དོ། །ཞེས་པ་
ནས། རབ་འབྱོར་རྣམ་གྲངས་དེས་ན་འདི་ལྟ་སྟེ་ཤེར་ཕྱིན་འདི་ནི་ཕར་ཕྱིན་རིན་པོ་ཆེའོ། །ཞེས་
གསུངས། དེའི་དོན་བཤད་པ་ལ། འབྲས་བུ་ནི། །མངོན་དུ་བྱ་ལ་མི་རྟོག་ཉིད། །ཅེས་དང་།
རིགས་པ་དང་རིགས་པ་མ་ཡིན་པ་དང་མ་འདྲེས་པའི་ཕྱིར་འབྲས་བུ་མངོན་སུམ་དུ་བྱ་བའི་དོན་གྱིས་་་་་
ཐབས་ལ་རྣམ་པར་མི་རྟོག་པ་ཉིད་དང༌། ཞེས་གསུངས། །
གསུམ་པ་སྟོན་པ་ལ། རབ་འབྱོར་ཕར་ཕྱིན་རིན་པོ་ཆེ་ལ་ཆོས་གང་གིས་ ཀྱང་གོས་པ་མེད་དེ། དེ་
ཅིའི་ཕྱིར་ཞེ་ན། དེ་ནི་འདི་ལྟར་གང་དག་གིས་གོས་པར་གྱུར་པའི་ཆོས་དེ་དག་ནི་དམིགས་སུ་མེད་པའི་
་



+ ན
༈
E
，
ཕྱིར་ཏེ། རབ་འབྱོར་དེའི་ཕྱིར་ན་ཕར་ཕྱིན་རིན་པོ་ཆེ་འདི་ནི་གོས་པ་མེད་པའོ། །ཞེས་གསུངས་
དེའི་དོན་བཤད་པ་ལ། མཚན་མ་དག་དང་མ་འབྲེལ་དང་དང༌། །ཞེས་དང༌། སྒྲུབ་པ་དང་
སྒྲུབ་པ་མ་ཡིན་པ་ལས་ རྣམ་པར་གྲོལ་བ་ཉིད་ཀྱིས་ཆོས་ཐམས་ཅད་ཀྱི་མཚན་མ་དག་དང་མ་འབྲེལ་བ་་་་་་
དང་། ཞེས་གསུངས།
བཞི་པ་དེ་སྟོན་པ་ལ། རབ་འབྱོར་གལ་ཏེ་བྱང་ཚེ་དེ་ལྟར་རྣམ་པར་མི་ཤེས་ཏེ། དེ་ལྟར་རྣམ་
པར་རྟོགས་པར་མི་བྱེད་ཅིང་དེ་ལྟར་མི་ད མིགས་ཏེ། དེ་ལྟར་འཕྲོ་བར་ཡང་མི་བྱེད་ན་ཤེར་ཕྱིན་ལ་སྤྱོད་
ཤེར་ཕྱིན་སྒོམ་པའོ། །ཞེས་པ་ནས། རྣམ་མཁྱེན་ཉིད་ཀྱང་རྗེས་སུ་ཐོབ་ པར་འགྱུར་རོ། །ཞེས་
གསུངས། དེའི་དོན་བཤད་པ་ལ། དངོས་དང་མིང་དང་གཉིས་པོ་ལ། །ཤེས་པ་སྐྱེ་བ་མེད་པ་ནི།
ཞེས་དང༌། ངེས་པར་འབྱིན་པ་དང་ངེས་པར་འབྱིན་པ་མ་ཡིན་པ་མེད་པ་ཉིད་ཀྱིས་བརྗོད་པར་བྱ་བ་
དང་རྗོད་པར་བྱེད་པའི་ངོ་བོའི་མཚན་ཉིད་ཤེས་བྱ་དང་སྒྲ་གཉིས་ལ་ཤེས་པ་སྐྱེ་བ་མེད་པ་ཞེས་བྱ་བ་་་་་་
ལམ་གྱི་བདེན་པ་ཡིན་ཏེ། ཞེས་གསུངས། །
གཞུང་དོན་ནི། ཐེག་ཆེན་གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་ཆོས་ཅན། སྐབས་་
འདིར་དངོས་སུ་བསྟན་པའི་ཐེག་ཆེན་གྱི་མཐོང་ལམ་ཡིན་ཏེ། སྐབས་འདིར་དངོས་སུ་བསྟན་པའི་ཐེག་་
ཆེན་གྱི་བདེན་པ་མངོན་རྟོགས་ཡིན་པའི་ཕྱིར། བདེན་བཞིའི་རྣམ་པ་བཅུ་དྲུག་སྤྲོས་བྲལ་དུ་མངོན་སུམ་
དུ་རྟོགས་པའི་སྐབས་འདིར་དངོས་སུ་བསྟན་པའི་ཐེག་ཆེན་གྱི་བདེན་པ་མངོན་རྟོ གས་དེ་སྐབས་འདིར་་་་་
དངོས་སུ་བསྟན་པའི་ཐེག་ཆེན་གྱི་མཐོང་ལམ་གྱི་མཚན་ཉིད། ཡང་འདའ་བྱའི་མཐོང་ལམ་ཤུགས་ལ་
འཕེན་པར་བྱེད་པའི་སྐབས་འདིར་དངོས་སུ་བསྟན་པའི་འདའ་བྱེད་ཀྱི་བདེན་པ་མངོན་རྟོགས་སྐབས་་་་་
འདིར་དངོས་སུ་བསྟན་པའི་ཐེག་ཆེན་གྱི་མཐོང་ལམ་གྱི་མཚན་ཉིད། དབྱེ་ན། ཤེས་བཟོད་སྐད་ཅིག་
མ་བཅུ་དྲུག་ཏུ་ཡོད།
ཁོ་ན་རེ། ཐེག་ཆེན་གྱི་མཐོང་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར་ཏེ།
སྐབས་འདིར་དངོས་སུ་བསྟན་པ་གང་ཞིག ཐེག་ཆེན་གྱི་མཐོང་ལམ་ཡིན་ པའི་ཕྱིར་ཟེར་ན་མ་ཁྱབ།
འདོད་མི་ནུས་ཏེ། མངོན་སུམ་མ་ཡིན་ པའི་ཕྱིར་ཏེ། ཁྱོད་དང་རྟོག་པའི་གཞི་མཐུན་ཡོད་པའི་ཕྱིར།།
ཁ་ཅིག ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་ཆོས་ཅན། མཚན་ཉིད་གཉིས་པ་དེར་
ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། འདའ་བྱའི་མཐོང་ལམ་མ་ཡིན་པར་ཐལ།
འདོད་པའི་ཕྱིར། འདོད་ན། དེ་འདའ་བྱའི་ས་མ་ཡིན་པར་ཐལ། འདོད་པའི་ཕྱིར་ཟེར་ན་མ་ཁྱབ༔
•
。
。
。
48



ཁ་ཅིག །སྤྲོས་བྲལ་མངོན་སུམ་དུ་རྟོགས་པའི་ཐེག་ཆེན་གྱི་བདེན་པ་མངོན་རྟོགས། སྐབས་འདིར་
དངོས་སུ་བསྟན་པའི་ཐེག་ཆེན་གྱི་མཐོང་ལམ་གྱི་མཚན་ཉིད་ཟེར་བ་མི་འཐད་དེ། སྐབས་འདིར་དངོས་
སུ་བསྟན་པའི་མཐོང་ལམ་ཡིན་ན། དང་ པོ་ཉིད་ནས་ཐེག་ཆེན་དུ་རིགས་ངེས་པའི་མཐོང་ལམ་ཡིན་
དགོས་པའི་ཕྱིར་དང༌། ཐེག་ཆེན་གྱི་མཐོང་ལམ་རྗེས་ཐོབ་ཡེ་ཤེས་ཀྱི་རྗེས་སུ་སླར་ཡང་ཆོས་ཉིད་ལ་རྩེ་
གཅིག་ཏུ་མཉམ་པར་བཞག་པའི་ཐེག་ཆེན་གྱི་མཐོང་ལམ་དེ་སྐབས་འདིར་དངོས་སུ་བསྟན་པའི་དེ་མ་ཡིན་་
པའི་ཕྱིར།
གསུམ་པ་སྒོམ་ལམ་ མི་སྟོན་པའི་རྒྱུ་མཚན་འཆད་པ་ལ། ཉན་ཐོས་ཀྱི་ལམ་ནི་བྱང་ཆུབ་སེམས་
་དཔས་ཡོངས་སུ་ཤེས་པར་བྱ་བ་ཡིན་གྱི་མངོན་དུ་བྱ་བ་ནི་མ་ཡིན་པས་སྒོམ་པའི་ལམ་ནི་མ་བསྟན་ཏོ། །
ཞེས་གསུངས། འདིའི་དོན་ལ་དགག་གཞག་གཉིས་ལས། དང་པོ་ནི། མཁས་པ་ཁ་ཅིག །གཞུང་
འདི་ཉན་ཐོས་རང་རྒྱུད་ཀྱིས་བསྡུས་པའི་སྒོམ་ལམ་མི་སྟོན་པའི་རྒྱུ་མཚན་འཆད་བྱེད་ཀྱི་གཞུང་ཡིན་་་་་་་་
གསུངས་པ་མི་འཐད་དེ། མི་རྟག་སོགས་བཅུ་དྲུག་གོམས་པ་ལྷུར་ལེན་གྱི་ཚུལ་གྱིས་སྒོམ་པར་བྱེད་པའི་
་ཉན་ཐོས་ཀྱི་སྒོམ་ལམ་པ་གཅིག་མེད་པར་ཐལ། གཞུང་འདི་མི་རྟག་སོགས་བཅུ་དྲུག་རྟོགས་པའི་ཉན་
ཐོས་ཀྱི་སྒོམ་ལམ་མི་སྟོན་པའི་རྒྱུ་མཚན་འཆད་བྱེད་ཀྱི་གཞུང་ཡིན་ པའི་ཕྱིར། ཁྱབ་སྟེ། ཉི་སྣང་ལས།
ཐམས་ཅད་ཤེས་པ་ཉིད་ལ་སྒོམ་པའི་ལམ་མེད་པའི་ཕྱིར། ཞེས་གསུངས་ པའི་ཕྱིར། གཞན་ཡང་གཞུང་
འདིའི་ཤུགས་བསྟན་གཙོ་བོར་གྱུར་ པའི་མཐོང་ལམ་དེ། ཉན་ཐོས་རང་རྒྱུད་ཀྱིས་བསྡུས་པའི་ སྒོམ་ལམ་
ལ་བྱེད་རིགས་པར་ཐལ། སྐབས་འདིར་དངོས་སུ་མི་སྟོན་རྒྱུའི་སྒོམ་ལམ་དེ་ཉན་ཐོས་རང་རྒྱུད་ཀྱི་ སྒོམ་
ལམ་ལ་བྱེད་རིགས་པའི་ཕྱིར། རྟགས་ཁས། འདོད་ན། གཞུང་འདིའི་ཤུགས་བསྟན་གཙོ་བོར་གྱུར་
པའི་མཐོང་ལམ་ཆོས་ཅན། ཁྱོད་བྱང་ཆུབ་སེམས་དཔས་ཤེས་མཐོང་གིས་བལྟས་ནས་འདའ་བར་བྱེད་
པའི་མངོན་རྟོགས་མ་ཡིན་པར་ཐལ། ཁྱོད་ཉན་ཐོས་ཀྱི་མཐོང་ལམ་ཡིན་པའི་ཕྱིར། འདོད་ན། ཉན་
ཐོས་ཀྱི་ལམ་ནི་བྱང་ཆུབ་སེམས་ད པས་ཡོངས་སུ་ཤེས་པར་བྱ་བ་ཡིན་གྱི་ཞེས་གསུངས་པ་མི་འཐད་པར་་་་་
.ཐལ་ལོ།།
ཁ་ཅིག །གཞུང་འདི་སྤྲོས་བྲལ་མངོན་སུམ་དུ་རྟོགས་པའི་ཐེག་ཆེན་གྱི་ སྒོམ་ལམ་མི་སྟོན་པའི་རྒྱུ་
མཚན་འཆད་བྱེད་དུ་འདོད་པ་མི་འཐད་དེ། དེ་བྱང་ཆུབ་སེམས་དཔས་མངོན་དུ་བྱ་བའི་མངོན་རྟོགས་
ཡིན་ པའི་ ཕྱིར། ཁྱབ་སྟེ། མངོན་དུ་བྱ་བ་ནི་མ་ཡིན་ པས་ སྒོམ་ པའི་ལམ་ནི་མ་བསྟན་ཏོ། །ཞེས་
གསུངས་པའི་ཕྱིར། མཁས་པ་ཁ་ཅིག་ གཞུང་འདི་ཉན་ཐོས་རང་རྒྱུད་ཀྱི་ སྒོམ་ལམ་མི་སྟོན་པའི་རྒྱུ་
49



ལ
མཚན་དུ་བྱེད་པ་དང༌། སྤྲོས་བྲལ་མངོན་སུམ་དུ་རྟོགས་པའི་བྱང་སེམས་ཀྱི་ སྒོམ་ལམ་མི་སྟོན་པའི་རྒྱུ་
མཚན་དུ་འཆད་པ་མི་རིགས་ཏེ། དེ་སྙིང་པོའི་རྒྱུན་དང་འགལ་བའི་ཕྱིར། དེ་ལྟར་ཡིན་ཀྱང་། ཉན་
ཐོས་རང་རྒྱུད་ཀྱིས་བསྡུས་པའི་སྒོམ་ལམ་དེ་སྐབས་འདིར་དངོས་སུ་མི་སྟོན་རྒྱུའི་སྒོམ་ལམ་ཡིན་ཏེ། དེ་
སྐབས་འདིར་དངོས་སུ་མ་བསྟན་པའི་སྒོམ་ལམ་ཡིན་པའི་ཕྱིར། དེས་ན་སྒོམ་ལམ་ཡིན་ན། སྐབས་
འདིར་དངོས་སུ་མི་སྟོན་རྒྱུའི་སྒོམ་ལམ་ ཡིན་ པས་ཁྱབ་སྟེ། དེ་ཡི་་ན། སྐབས་འདིར་དངོས་སུ་མ་བསྟན་་
པའི་སྒོམ་ལམ་ཡིན་དགོས་པའི་ཕྱིར་ཏེ། དེ་ཡིན་ན། སྐབས་འདིར་དངོས་སུ་མ་བསྟན་དགོས་པའི་ཕྱིར།
དེ་བཞིན་དུ་སྒོམ་ལམ་ཡིན་ན། སྐབས་འདིར་སྟོན་རྒྱུའི་སྒོམ་ལམ་ཡིན་པས་ཁྱབ་སྟེ། དེ་ཡིན་ན།
སྐབས་འདིར་ཤུགས་ལ་བསྟན་པས་ཁྱབ་པའི་ཕྱིར། དོན་འདི་ལ་དགོངས་ནས། རྣམ་བཤད་ལས།
སྐབས་གསུམ་པར་དོན་གྱིས་འཕངས་པའི་སྒོམ་ལམ་མོ། །ཞེས་དང་། མངོན་རྟོགས་དྲུག་གི་གོ་རིམ་
ལ་ལོག་རྟོག་འགོག་པའི་སྐབས་སུ་ཡང་སྐབས་དང་པོ་དྲུག་ཀ་སྦྱོར་མཐོང་སྒོམ་གསུམ་བསྟན་པར་གསུངས་་་
པའི་ཕྱིར། ཞེས་གསུངས་པ་རེ་ཞིག་སྒྲུབ་བྱེད་ལ་དཔྱད་ན། ཡང་དག་མཐའ་དེ་འདིར་བསྟན་ཡང་དག་
མཐའ་ཡིན་པར་ཐལ། དེ་སྐབས་འདིར་བསྟན་པའི་ཕྱིར། ཁྱབ་སྟེ། ཉན་ཐོས་ཀྱི་སྒོམ་ལམ་དེ་སྐབས་
འདིར་དངོས་སུ་མ་བསྟན་ན་དེ་སྐབས་འདིར་དངོས་སུ་མི་སྟོན་རྒྱུའི་སྒོམ་ལམ་ཡིན་དགོས་པའི་ཕྱིར། དེ་
བཞིན་དུ་སྟོང་ཉིད་དེ་ཡང་མངོན་པ་གཉིས་ནས་བཤད་པའི་སྟོང་ཉིད་ཡིན་པར་ཐལ། དེ་མངོན་པ་གཉིས་་
ནས་བ ཤུད་པའི་ཕྱིར། ཁྱབ་པ་སྔར་བཞིན།
གཞན་ཡང་། མི་རྟག་སོགས་བཅུ་དྲུག་མངོན་སུམ་དུ་རྟོ གས་པའི་ཡེ་ཤེས་ཆོས་ཅན། བྱང་སེམས་
འཕགས་པས་མངོན་དུ་བྱ་བའི་མངོན་རྟོགས་ཡིན་པར་ཐལ། དེས་མངོན་དུ་བྱས་པའི་མངོན་རྟོགས་
ཡིན་ པའི་ཕྱིར་ཏེ། དེས་མངོན་དུ་བྱས་པའི་ཕྱིར། ཁྱབ་པ་རིམ་བཞིན་སོང༌། གལ་ཏེ་ཉན་ཐོས་ཀྱི་
སྒོམ་ལམ་ཆོས་ཅན། སྐབས་འདིར་དངོས་སུ་མི་སྟོན་རྒྱུའི་སྒོམ་ལམ་དུ་ཐལ། རྒྱན་སྣང་ལས། ཉན་
ཐོས་ལ་སོགས་པ་ལ་ཡང་ཇི་ལྟར་མཐོང་བའི་དོན་དེ་ཉིད་ཡང་དང་ཡང་དུ་མངོན་དུ་བྱེད་པ་སྒོམ་པའི་ལམ་་
ཡིན་ པས་གོ་སླ་བའི་ཕྱིར་མ་གསུངས་སོ། །ཞེས་པའི་སྐབས་ནས་དངོས་སུ་མི་སྟོན་རྒྱུའི་སྒོམ་ལམ་ཡིན་
པའི་ཕྱིར་ཟེར་ན་མ་ཁྱབ། སྐབས་འདི་ཞེས་པ། ཀུན་ཤེས་ཉིད་ཀྱི་སྐད་ཅིག་མ། །ཞེས་དང་། དེ་
ལྟར་འདི་དང་ཟང་འདི་དང༌། །ཞེས་པའི་བར་འདི་ལ་འཆད་དགོས་པའི་ཕྱིར།
གཞན་ཡང་།
བྱང་སེམས་ཀྱི་སྒོམ་ལམ་ཆོས་ཅན། ཀུན་ཤེས་ཉིད་ཀྱི་སྐད་ཅིག་མ། །ཞེས་དང་། དེ་ལྟར་
so



འདི་དང་ཡང་འདི་དང༌། །ཞེས་པའི་ བར་འདིར་སྟོན་རྒྱུའི་སྒོམ་ལམ་ཡིན་ པར་ཐལ། སྐབས་འདིར་
སྟོན་རྒྱུའི་སྒོམ་ལམ་ཡིན་པའི་ཕྱིར། རྟགས་ཁས། འདོད་ན། དེའི་བར་དེར་སྒོམ་ལམ་སྟོན་བྱེད་ཀྱི་
མངོན་རྟོགས་རྒྱན་གྱི་ གཞུང་ཚིག་གཅིག་ཡོད་པར་ཐལ་ལོ།།
ཁ་ཅིག །མི་རྟག་སོགས་བཅུ་དྲུག་གོམས་པ་ལྷུར་ལེན་གྱི་ཚུལ་གྱིས་སྒོམ་པའི་བྱང་སེམས་ཀྱི་ སྒོམ་
ལམ་དེ་སྐབས་འདིར་དངོས་སུ་མི་སྟོན་རྒྱུའི་སྒོམ་ལམ་ཡིན་ཟེར་ན། དེ་ཆོས་ཅན། ཡོད་པར་ཐལ།
སྐབས་འདིར་དངོས་སུ་མི་སྟོན་རྒྱུའི་སྒོམ་ལམ་ཡིན་པའི་ཕྱིར། །
ཁ་ཅིག །སྐབས་འདིར་དངོས་སུ་མི་སྟོན་རྒྱུའི་སྒོམ་ལམ་ཡིན་ན། མེད་ པས་ཁྱབ་ཟེར་ན། མི་
རྟག་སོགས་བཅུ་དྲུག་སྒོམ་པར་བྱེད་པའི་བྱང་སེམས་ཀྱི་སྒོམ་ལམ་ཆོས་ཅན། དེར་ཐལ། དེའི་ཕྱིར།
རྟགས་གྲུབ་སྟེ། གཟུགས་རྟག་མ་ཡིན་ མི་རྟག་མིན། །ཞེས་སོགས་ཀྱིས་མི་རྟག་སོགས་བཅུ་དྲུག་སྒོམ་
པར་བྱེད་པའི་བྱང་སེམས་ཀྱི་མཐོང་ལམ་ཤུགས་ལ་བསྟན་ནས། སྐབས་འདིར་མི་རྟག་སོགས་བཅུ་དྲུག་
སྒོམ་པའི་བྱང་སེམས་ཀྱི་སྒོམ་ལམ་གཅིག་སྟོན་རིགས་སྙམ་པའི་དོགས་པ་བཅད་པའི་ཕྱིར་དུ་གཞུང་འདི་་་་་
གསུངས་ པའི་ཕྱིར།
གཉིས་པ་རང་ལུགས་ལ། བཤད་བྱའི་ལུང་འགོད་པ་དང༌། དེའི་དོན་བ ཤད་པ་གཉིས་ལས། དང་
པོ་ནི། རྒྱན་སྣང་ལས། ཅིའི་ཕྱིར་ལམ་ཤེས་པ་ལ་ཇི་སྐད་བསྟན་པ་དེ་བཞིན་དུ་ཐམས་ཅད་ཤེས་པ་ཉིད་
ལ་ཡང་སྒོམ་པའི་ལམ་ལོགས་ཤིག་པ་མེད་ཅེ་ན། ཉན་ཐོས་དང་རང་སངས་རྒྱུས་ཀྱི་ཕུན་སུམ་ཚོགས་པ་
ནི་བྱང་ཆུབ་སེམས་དཔའི་ཤེས་པ་དང་མཐོང་བས་བལྟས་ནས་འདའ་བར་བྱའོ། །ཞེས་གསུངས་ པས།
མངོན་དུ་བྱ་བ་མ་ཡིན་པའི་ཕྱིར་བྱང་ཆུབ་སེམས་དཔའ་རྣམས་ལ་མ་བསྟན་ཏོ། །ཉན་ཐོས་ལ་སོགས་
པ་ལ་ཡང་ཇི་ལྟར་ཡོངས་སུ་མཐོང་བའི་དོན་དེ་ཉིད་ཡང་དང་ཡང་དུ་མངོན་དུ་བྱེད་པ་སྒོམ་པའི་ལམ་ཡིན་་
པས་གོ་སླ་བའི་ཕྱིར་མ་གསུངས་སོ། །ཞེས་གསུངས།
གཉིས་པ་ལ། རྩོད་པ་དང་ལན་གཉིས་ལས། དང་པོ་ནི། ཁོ་ན་རེ། ལམ་ཤེས་ཀྱི་སྐབས་སུ་སྟོང་
ཉིད་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་བསྟན་པའི་རྗེས་སུ་སྟོང་ཉིད་རྟོགས་པའི་ཐེག་ཆེན་་
གྱི་ སྒོམ་ལམ་བསྟན་པ་བཞིན་དུ། འདིར་ཡང་མི་རྟག་སོགས་བཅུ་དྲུག་རྟོགས་པའི་ཐེག་ཆེན་གྱི་མཐོང་ལམ་
བསྟན་པའི་རྗེས་སུ་མི་རྟག་སོགས་བཅུ་དྲུག་རྟོ གས་པའི་ཐེག་ཆེན་གྱི་ སྒོམ་ལམ་སྟོན་རིགས་སོ་ཞེས་ཟེར་ན
གཉིས་པ་ནི། དེ་མི་རིགས་ཏེ། སྐབས་འདིར་མི་རྟག་སོགས་བཅུ་དྲུག་རྟོ གས་པའི་ཐེག་ཆེན་གྱི་
སྒོམ་ལམ་མི་སྟོན་པའི་རྒྱུ་མཚན་ཡོད་དེ། བྱང་སེམས་འཕགས་པས་མི་རྟག་སོགས་བཅུ་དྲུག་གོམས་པ་
5t



ལྷུར་ལེན་གྱི་ཚུལ་གྱིས་མི་སྒོམ་པའི་ཕྱིར་ཏེ། མི་རྟག་སོགས་བཅུ་དྲུག་མངོན་སུམ་དུ་རྟོ གས་ པའི་ཡེ་ཤེས་
བྱང་ཆུབ་སེམས་དཔས་ཤེས་པ་དང་མཐོང་བས་བལྟས་ནས་འདའ་བར་བྱ་བའི་མངོན་རྟོགས་ཡིན་གྱི། དེས་
མངོན་དུ་བྱ་བའི་མངོན་རྟོགས་མ་ཡིན་ པའི་ ཕྱིར་ཏེ། མདོ་ལས། ཉན་ཐོས་དང་རང་སངས་རྒྱས་ཀྱི་ཕུན་
སུམ་ཚོགས་པ་ནི་བྱང་ཆུབ་སེམས་དཔས་ཤེས་པ་དང་མཐོང་བས་བལྟས་ནས་འདའ་བར་བྱའོ། །ཞེས་
གསུངས་པའི་ཕྱིར། བྱང་སེམས་ཀྱི་སྦྱོར་ལམ་དེ་ཡང་སྐབས་འདིར་མ་བསྟན་པའི་རྒྱུ་མཚན་ཡོད་དེ། དེ་
སྔར་བཤད་ཟིན་པ་ཡིན་པའི་ཕྱིར། འདི་དང་མཐུན་པར་ཉི་སྣང་ལས་ ཀྱང་གསུངས་པ་ཡིན་ཏེ། ཉི་
སྣང་ལས། ཡང་ཅིའི་དོན་གྱིས་ལམ་ཤེས་པ་ཉིད་བཞིན་ཐམས་ཅད་ཤེས་པ་ཉིད་ལ་སྒོམ་པའི་ལམ་ལོགས་
ཤིག་པ་མེད་ཅེ་ན། ་ཉན་ཐོས་དང་རང་སངས་རྒྱས་ཀྱི་ཕུན་སུམ་ཚོགས་པ་ནི་བྱང་ཆུབ་སེམས་དཔས་
ཤེས་པ་དང་མཐོང་བས་བལྟས་ནས་འདའ་བར་བྱའོ། །ཞེས་གསུངས་པས་འདི་ནི་གཞན་གཙོ་བོར་
བྱེད་པའི་ཕྱིར་རོ། །ཞེས་བྱ་བར་དགོངས་པ་ཡིན་ནོ། །ཞེས་སོགས་གསུངས་པའི་ཕྱིར། དོན་ འདི་
རྣམ་བཤད་གཉིས་ཀའི་དགོངས་པ་ཡིན་ཏེ། སྙིང་པོའི་རྒྱན་ལས། ནི་ཕྱི་མ་མཐོང་ལམ་ལ་དམིགས་
ཀྱིས་བཀར་བའོ། །ཞེས་སོགས་དང༌། ལེགས་པར་བཤད་པའི་གསེར་གྱི་ཕྲེང་བར། གཞི་ཤེས་ཀྱི་
སྐབས་སུ་བྱང་སེམས་ལ་མཐོང་ལམ་ལས་ལོགས་པར་བྱང་སེམས་ཀྱི་སྒོམ་པའི་ལམ་ནི་མ་བསྟན་ཏོ། །རྒྱུ་
མཚན་ནི་ཉན་ཐོས་དང་རང་སངས་རྒྱས་རྣམས་ཀྱི་ལམ་ནི་བྱང་སེམས་ཀྱིས་མཚན་ཉིད་ཀྱི་ཤེས་ནས་འདའ་་
བར་བྱ་བ་ཡིན་གྱི་ བསྒོམས་ཏེ་མངོན་དུ་བྱ་བ་ནི་མ་ཡིན་པས་སོ། །ཞེས་གསུངས་ པའི་ཕྱིར། །
དྲུག་པ་མཁྱེན་གསུམ་གྱི་མཇུག་བསྡུ་བ་ལ། མདོ་ལས་ གསུངས་ཚུལ་དང༌། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་པོ་ནི། རབ་འབྱོར་གཞན་ཡང་ཤེར་ཕྱིན་འདི་ནི་ཆོས་གང་ལ་ཡང་ཐོབ་
པར་བྱེད་པ་མ་ ཡིན། མི་ཐོབ་པར་བྱེད་པ་མ་ཡིན། ཞེས་པ་ནས། ད་ལྟར་བྱུང་ བར་བྱེད་པ་མ་ཡིན་ནོ།།
ཞེས་དང༌། རབ་འབྱོར་ཡང་ཤེར་ཕྱིན་འདི་ནི་འདོད་པའི་ཁམས་ལས་ཤིན་ཏུ་འདའ་བར་བྱེད་པའམ་
གནས་པར་བྱེད་པ་མ་ཡིན། ཞེས་པ་ནས། རྣམ་པ་ཐམས་ཅད་མཁྱེན་པ་ཉིད་སྟེར་བར་བྱེད་པའམ་
འཕྲོ གས་ པར་བྱེད་པ་མ་ཡིན། ཞེས་དང༌། རབ་འབྱོར་གཞན་ཡང་ཤེར་ཕྱིན་འདི་ནི་སངས་རྒྱས་ཀྱི་
ཆོས་རྣམས་སྟེར་བར་བྱེད་པའམ་འཕྲོགས་པར་བྱེད་པ་མ་ཡིན། ཞེས་པ་ནས། ཆོས་བསྟན་པ་འདི་ལ་
གང་སུ་ཡང་སྦྱིན་པའི་ གནས་སུ་འགྱུར་བ་མ་མཆིས་སོ། །ཞེས་གསུངས།
གཉིས་པ་ལ་གསུམ་ལས།. དང་ པོ་ནི། གོང་དུ་དེ་ལྟར་མཁྱེན་གསུམ་རྫོགས་པར་བསྟན་ནས། དེའི་ ་
འོག་ཏུ་མ་ཁྱེན་གསུམ་གྱི་མཇུག་སྡུད་གསུངས་ ”ཞེས་མཚམས་སྦྱོར་བ་ལ། དེ་ལྟར་རྒྱས་པར་བསྟན་ནས་
52



དོན་མཐའ་དག་སྡུད་པར་བྱེད་པ་ཉིད་ཀྱིས་ཐམས་ཅད་མཁྱེན་པ་ཉིད་གསུམ་མཇུག་བསྡུ་བར། ཞེས་
གསུངས༔ གཉིས་པ་ནི། མདོ་ཚན་གསུམ་པོ་དེའི་དོན་བཤད་པའི་སྒོ་ནས་མཁྱེན་གསུམ་གྱི་མཇུག་སྡུད་
སྟོན་པ་ལ། དེ་ལྟར་འདི་དང་ཡང་འདི་དང༌། །ཞེས་སོགས་གསུངས། གསུམ་པ་དེ་ཉིད་ཚིག་དོན་
གྱི་སྒོ་ནས་བཤད་པ་ལ། བཤད་མ་ཐག་པའི་ཚུལ་དུ་རྣམ་པ་ཐམས་ཅད་མཁྱེན་པ་ཉིད་འདི་དང༌། ལམ་
ཤེས་པ་ཉིད་འདི་དང༌། ཐམས་ཅད་ཤེས་པ་ཉིད་འདི་སྟེ། དེ་ལྟར་ལེའུ་གསུམ་གྱི་ རྣམ་པ་ གསུམ་ པོ་
ཡོངས་སུ་རྫོགས་པར་མཛད་པ་ཡིན་ནོ། །དེ་ཡང་གཞུང་དོན་ནི། མཁྱེན་གསུམ་རྒྱས་པར་བཤད་པའི་
མཇུག་དེ་མ་ཐག་ཏུ་མཁྱེན་གསུམ་གྱི་མཇུག་བསྡུ་མཛད་པའི་རྒྱུ་མཚན་ཡོད་དེ། མཚན་མ་ གསུམ་ པོ་འདི
ཙམ་གྱིས་ ཀྱང་ཐར་པ་དང་ཐམས་ཅད་མཁྱེན་པ་དོན་དུ་གཉེར་བའི་སྐྱེས་བུའི་འདོད་དོན་ཐམས་ཅད་སྒྲུབ་
ནུས་སོ་ཞེས་ཤེས་པར་བྱ་བའི་ཆེད་ཡིན་ པའི་ ཕྱིར། མཁྱེན་གསུམ་ལ་མཇུག་བསྡུ་མཛད་ནས་མངོན་རྟོ གས་
གཞན་རྣམས་ལ་དེ་མི་མཛད་པའི་རྒྱུ་མཚན་ཡོད་དེ། མཁྱེན་གསུམ་ནི་མངོན་པར་རྟོགས་པ་བརྒྱད་ཀྱི་
དོན་མཐའ་དག་སྡུད་པར་བྱེད་པ་ཉིད་ཀྱི་ གཙོ་བོ་ཡིན་ པས། དེ་ལ་མཇུག་སྡུད་མཛད་པའི་མངོན་རྟོགས་
གཞན་རྣམས་ ལ་ཡང་དོན་གྱིས་གོ་བར་འགྱུར་བའི་ཕྱིར། མདོ་ཚན་དང་པོ་དེ་ཆོས་ཅན། གཞི་ཤེས་
རྫོགས་པར་བསྟན་པ་ཡིན་ཏེ། སྤྱོད་པ་ཁྱད་པར་ཅན་གྱི་ལེའུའི་མཇུག་སྡུད་སྟོན་བྱེད་ཀྱི་ གཞུང་ཡིན་པའི་
ཕྱིར། མདོ་ཚན་གཉིས་པ་དེ་ཆོས་ཅན། ལམ་ཤེས་རྫོགས་པར་བསྟན་པ་ཡིན་ཏེ། མཐའ་གཉིས་རྣམ་
དག་གི་ལེའུའི་མཇུག་སྡུད་སྟོན་བྱེད་ཀྱི་མདོ་ཡིན་པའི་ཕྱིར། མདོ་ཚན་གསུམ་པ་དེ་ཆོས་ཅན། རྣམ་
མཁྱེན་རྫོགས་པར་བསྟན་པ་ཡིན་ཏེ། རབ་འབྱོར་གྱི་ལེའུའི་མཇུག་སྡུད་སྟོན་བྱེད་ཀྱི་མདོ་ཡིན་ པའི་ ཕྱིར།
གསུམ་པ་སྐབས་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོ གས་ པའི་ རྒྱུན་འགྲེལ་བ་དང་བཅས་པའི་རྒྱ་ཆེར་བཤད་པ་རྣམ་བཤད་རྣམ་པ་གཉིས་ཀྱི་དཀའ་བའི་་
གནས་གསལ་བར་བྱེད་པ་ལེགས་བཤད་སྐལ་བཟང་ཀླུ་དབང་གི་རོལ་མཚོ་ཞེས་བྱ་བ་ལས་སྐབས་གསུམ་་་་་
པའི་ལེགས་པར་བཤདཔའོ།།
སྨྲས་པ། སྤྱོད་པ་ཁྱད་པར་ཅན་གྱི་ལེའུ་ཡི། །མདོ་ཡི་སྦས་དོན་གཞི་ཤེས་མཚོན་བྱེད་པའི། །
ཆོས་དགུ་གཉལ་བྱེད་གཞི་ཤེས་སྐབས་ཀྱི་ནི། །རྩ་འགྲེལ་དགོངས་པ་རྣམ་བ ཤུད་རྣམ་གཉིས་ཀྱིས། །
ཇི་ལྟར་བཀྲལ་བཞིན་རྗེ་བཙུན་བླ་མ་ཡིས། །ལེགས་པར་བཤད་པ་ཡོངས་འཛིན་དམ་པ་ཡི། །གསུང་
ལས་ ལྟུང་བ་ཇི་བཞིན་ཡི་གེར་བཀོད། །འདིར་འབད་རྣམ་དཀར་ཕུང་པོ་ཅི་མཆིས་པ། །རྒྱལ་བ་
གཉིས་པའི་བསྟན་དང་བསྟན་འཛིན་རྣམས། །ལྷ་དང་བཅས་པའི་སྐྱེ་དགུ་ཐམས་ཅད་ཀྱི། །བསོད་
.53



ནམས་ཞིང་དུ་ཡུན་རིང་གནས་པ་དང་། །འགྲོ་རྣམས་ཀུན་མཁྱེན་ཐོབ་པར་བྱ་ཕྱིར་བསྔོ། །བདག་
ཀྱང་དེང་ནས་ཚེ་རབས་ཐམས་ཅད་དུ། །རྒྱལ་བ་གཉིས་པའི་བསྟན་ལ་ཡིད་ཆེས་པའི། །དད་པ་རྙེད་
ནས་རབ་ཏུ་བྱུང་གྱུར་ཏེ། །རྒྱལ་བའི་བསྟན་ལ་ཐོས་བསམ་བྱེད་པར་ཤོག །
ས་
，，ན
ཚེ，
，
;



སྐབས་བཞི་པ།
རྣམ་རྫོགས་སྦྱོར་བ་བཤད་པ།
གཉིས་པ་འཇུག་པ་སྦྱོར་བཞིའི་ཡན་ལག་རྒྱས་པར་བཤད་པ་ལ། དབང་དུ་བྱ་བ་རྒྱུ་འབྲས་ཀྱི་ཡན་
ལག་རྒྱས་པར་བཤད་པ་དང༌། བརྟན་པ་རྒྱུ་འབྲས་ཀྱི་ཡན་ལག་རྒྱས་པར་བཤད་པ་གཉིས་ལས། དང་
པོ་ལ་གཉིས། དབང་དུ་བྱེད་པའི་རྒྱུ་རྣམ་ཀུན་གྱི་ཡན་ལག་རྒྱས་པར་བ ཤད་པ་དང༌། དབང་དུ་བྱ་
བའི་འབྲས་བུ་རྩེ་སྦྱོར་གྱི་ཡན་ལག་རྒྱས་པར་བཤད་པ་གཉིས་ལས། དང་པོ་ལ་འབྲེལ་བརྗོད་པས་མཚམས་
སྦྱར། རྣམ་ཀུན་གྱི་ཆོས་རྒྱས་པར་བ ཤད་པ། སྐབས་བསྡུ་བའོ། །དང་པོ་ནི་ལུས་རྣམ་གཞག་ཏུ།
དེ་ནས་ཐམས་ཅད་ཤེས་པ་ཉིད། །རྣམ་ཀུན་མངོན་རྫོགས་རྟོགས་པ་དང༌། །ཞེས་བཤད་ན། མཁྱེན་
གསུམ་གྱི་རྗེས་སུ་སྦྱོར་བཞི་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། སྐབས་དང་ པོ་
གསུམ་དུ་མཁྱེན་གསུམ་གྱི་རྣམ་པ་ཤེས་ནས་བསྒོམ་པར་བྱ་བའི་མཁྱེན་གསུམ་གྱི་རྣམ་པ་དེ་ཉིད་སྦྱོར་་་་་་
ཁྱད་པར་ཅན་གྱིས་ཟིན་དགོས་ཤིང་། དེ་ལ་ཡང་སྦྱོར་བ་དེ་ཤེས་དགོས་པས་མཁྱེན་གསུམ་གྱི་ རྗེས་སུ་
སྦྱོར་བཞི་འཆད་པའི་ཕྱིར། སྦྱོར་བ་བཞིའི་ནང་ནས་རྣམ་རྫོགས་སྦྱོར་བ་དང་པོར་འཆད་པའི་རྒྱུ་མཚན་
ཡོད་དེ། སྐབས་བདུན་པའི་བསྟན་བྱའི་གཙོ་བོར་གྱུར་པའི་མཁྱེན་གསུམ་གྱི་རྣམ་པ་ལ་བརྟན་པ་ཐོབ་
པའི་སྐད་ཅིག་མའི་སྦྱོར་བ་ཐོབ་པ་ལ། སྐབས་དྲུག་པའི་བསྟན་བྱའི་གཙོ་བོར་གྱུར་པའི་མཁྱེན་གསུམ་
གྱི་རྣམ་པ་ལ་བརྟན་པ་ཐོབ་དོན་དུ་སྒོམ་པའི་མཐར་གྱིས་སྦྱོར་བ་ཐོབ་པ་སྔོན་དུ་འགྲོ་དགོས། དེ་ལ་ཡང་
སྐབས་ལྔ་པའི་བསྟན་བྱའི་ གཙོ་བོར་གྱུར་པའི་མཁྱེན་གསུམ་གྱི་རྣམ་པ་ལ་དབང་ཐོབ་པའི་འབྲས་བུ་རྩེ་མོའི་
སྦྱོར་བ་ཐོབ་པ་སྔོན་དུ་འགྲོ་དགོས། དེ་ལ་ཡང་སྐབས་བཞི་པའི་བསྟན་བྱའི་གཙོ་བོར་གྱུར་པའི་མཁྱེན་
གསུམ་གྱི་རྣམ་པ་ལ་དབང་ཐོབ་དོན་དུ་སྒོམ་པའི་རྒྱུ་རྣམ་རྫོགས་སྦྱོར་བ་ཐོབ་པ་སྔོན་དུ་འགྲོ་དགོས་པའི་རྒྱུ་
མཚན་གྱིས་དེ་ལྟར་བསྟན་པའི་ཕྱིར། ཞེས་མཚམས་སྦྱོར་བ་ལ། ཐམས་ཅད་མཁྱེན་པ་ཉིད་གསུམ་ཡོངས་
སུ་ཤེས་པ་ནི་དབང་དུ་བྱ་བའི་ཕྱིར་ཡང་རྣམ་པ་ཐམས་ཅད་དང་ ལམ་དང་ གཞི་ཤེས་པ་བསྡུ་བའི་སྒོ་ནས་་་
ཐམས་ཅད་མཁྱེན་པ་ཉིད་གསུམ་སྒོམ་པར་བྱེད་པས་རྣམ་པ་ཀུན་མངོན་པར་རྫོགས་པར་རྟོ གས་པ: ཞེས་
གསུངས།
ཁོ་ན་རེ། སྐབས་འདིར་མཁྱེན་གསུམ་གྱི་རྣམ་པ་འཆད་མི་རིགས་པར་ཐལ། སྐབས་ དང་ པོ་



གསུམ་དུ་མཁྱེན་གསུམ་གྱི་རྣམ་པ་བསྟན་ཟིན་པས་ཟློས་སྐྱོན་ཡོད་པའི་ཕྱིར། ཞེ་ན་སྐྱོན་མེད་དེ། སྐབས་
དང་ པོ་གསུམ་དུ་མཁྱེན་གསུམ་གྱི་ རྣམ་པ་སོ་སོར་བ ཤད། སྐབས་ འདི ར་མཁྱེན་གསུམ་གྱི་རྣམ་པ་བསྡུས་
ནས་བསྟན་པས་སྟོན་ཚུལ་ལ་མི་འདྲ་བའི་ཁྱད་པར་ཡོད་ པའི་ཕྱིར་དང༌། སྐབས་ དང་ པོ་གསུམ་དུ་མཁྱེན་
གསུམ་གྱི་ཐུན་མོང་མ་ཡིན་པའི་ངོ་བོ་ཤེས་པའི་ སྒོ་ནས་བསྟན། སྐབས་ འདིར་ཞི་ལྷག་ཟུང་འབྲེལ་གྱི་སྦྱོར་
བས་ སྒོམ་པའི་དབང་དུ་བྱས་ནས་བསྟན་པས་དགོས་པ་མི་འདྲ་བའི་ཁྱད་པར་ཡོད་པའི་ཕྱིར། དེ་ལྟར་་
རྒྱན་སྣང་ལས། ཡང་ཐམས་ཅད་མཁྱེན་པ་ཉིད་གསུམ་དང་ རྣམ་པ་ཀུན་མངོན་པར་རྫོགས་པར་རྟོ གས་་
པའི་ཁྱད་པར་གང་ཞིག་ཡིན་ཞེ་ན། ཁོ་ན་རེ། ཐམས་ཅད་མཁྱེན་པ་ཉིད་གསུམ་ནི་ཇི་སྐད་བཤད་པའི་
རྣམ་པའི་ཡུལ་སོ་སོར་ངེས་པ་ཡིན་ལ། རྣམ་ཀུན་མངོན་པར་རྫོགས་པར་རྟོགས་པ་ནི་རྣམ་པ་མ་ལུས་
པའི་ཡུལ་ཅན་ཡིན་ནོ། །ཞེས་འདོད་དོ། །གཞན་དག་ནི། ཐམས་ཅད་མཁྱེན་པ་ཉིད་གསུམ་ནི་་
མཚན་ཉིད་པ་ཉིད་དུ་རྣམ་པར་བཞག་པ་ཡིན་ལ། རྣམ་པ་ཀུན་མངོན་པར་རྫོགས་པར་རྟོགས་པ་ནི་སྦྱོར་་
བ་པ་ཡིན་ནོ། །ཞེས་ཟེར་རོ། །ལ་ལ་ནི་རྣམ་པ་ཀུན་མངོན་པར་རྫོགས་པར་རྟོ གས་པ་ནི་མི་མཐུན་
པའི་ ཕྱོགས་དང་ གཉེན་པོ་རྣམ་པར་བཞག་པས་རབ་ཏུ་ཕྱེ་བ་ཡིན་ལ། ཞེས་སོགས་གསུངས། དོན་
བསྡུ་ན། སྐབས་དང་ པོ་གསུམ་དུ་མཁྱེན་གསུམ་གྱི་རྣམ་པ་བསྟན་པ་དང༌། སྐབས་འདིར་དེ་ལྟར་
བསྟན་པ་ལ་ཟློས་སྐྱོན་མེད་དེ། སྐབས་དང་ པོ་གསུམ་དུ་མཁྱེན་གསུམ་གྱི་ རྣམ་པ་སོ་སོར་བསྟན། སྐབས་
འདིར་དེ་བསྡུས་ནས་བསྟན་པའི་ཕྱིར། སྐབས་འདིར་མཁྱེན་གསུམ་གྱི་ རྣམ་པ་བསྡུས་ནས་བསྟན་པ་ཆོས་་
ཅན། དགོས་པ་ཡོད་དེ། མཁྱེན་གསུམ་གྱི་རྣམ་པ་བསྡུས་ནས་བསྒོམ་པར་བྱ་བའི་ཆེད་ཡིན་ པའི་ ཕྱིར།
བྱང་སེམས་ཚོགས་ལམ་པས་མཁྱེན་གསུམ་གྱི་རྣམ་པ་བསྡུས་ནས་སྒོམ་པ་ཆོས་ཅན། དགོས་པ་ཡོད་དེ།
མཁྱེན་གསུམ་གྱི་རྣམ་པ་སྒོམ་པ་ལ་དབང་ཐོབ་པར་བྱ་བའི་ཆེད་ཡིན་ པའི་ ཕྱིར། །
དེས་ན། མཁྱེན་གསུམ་གྱི་ རྣམ་པ་བསྡུས་ནས་སྒོམ་པར་བྱེད་པའི་ཤེས་རབ་ཀྱིས་ཟིན་པའི་སེམས་
དཔའི་རྣལ་འབྱོར། རྣམ་རྫོགས་སྦྱོར་བའི་མཚན་ཉིད། དབྱེ་ན། བརྒྱ་བདུན་ཅུ་རྩ་གསུམ་དུ་ཡོད།
ས་མཚམས་ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་དུ་ཡོད། མཁྱེན་གསུམ་གྱི་རྣམ་པ་ཞི་ལྷག་ཟུང་་་
འབྲེལ་གྱི་སྦྱོར་བའི་ཉམས་ལེན་དུ་བསྡུས་ནས་སྒོམ་པ་མཁྱེན་གསུམ་གྱི་རྣམ་པ་བསྡུས་སྒོམ་གྱི་དོན་ཡིན་ནོ།།
ཁོ་ན་རེ། རྣམ་རྫོགས་སྦྱོར་བ་ཐོབ་ན་ཞི་ལྷག་ཟུང་འབྲེལ་ཐོབ་ དགོས་པར་ཐལ། །དམ་བཅའ་
འཐད་པའི་ཕྱིར། འདོད་ན། བྱང་ཆུབ་ཀྱི་སེམས་ལ་མྱོང་བ་སྐྱེ་བ་ལ་ཞི་ལྷག་ཟུང་འབྲེལ་ཐོབ ་དགོས་
པར་ཐལ། འདོད་པའི་ཕྱིར། འདོད་མི་ནུས་ཏེ། ལམ་རིམ་ལས། མི་རྟག་པ་དང་འཁོར་བའི ཉེས་



དམིགས་དང་ བྱང་ཆུབ་ཀྱི་སེམས་སྦྱངས་པ་ལ་ཡིད་འགྱུར་གྱི་ མྱོང་བ་སྐྱེ་བ་ཡང་ཞི་གནས་ལ་རགས་ལས་པ་་
ཧ་ཅང་ཐལ་ཆེས་པར འ གྱུར་རོ། །ཞེས་གསུངས་ པའི་ ཕྱིར། ཞེས་ཟེར་ན། མཁས་པ་ཁ་ཅིག་ཐལ་
འགྱུར་གཉིས་པ་ལ་མ་ཁྱབ་ཅེས་གསུངས། ཁ་ཅིག །རྩ་ བར་ མ་ཁྱ བ་སྟེ། ངན་སོང་གི་རྟེན་ལ་ཞི་
ལྷག་ཟུང་འབྲེལ་གསར་དུ་སྐྱེ་བ་ཡོད་ པར་ཐལ། དེའི་རྟེན་ལ་རྣམ་རྫོགས་སྦྱོར་བ་གསར་དུ་སྐྱེ་བ་ཡོད་པའི་
ཕྱིར༑ ཞེས་གསུངས། །
ཁ་ཅིག །མཁྱེན་གསུམ་གྱི་རྣམ་པ་ལ་དབང་ཐོབ་པའི་ཕྱིར་དུ་མཁྱེན་གསུམ་གྱི་ རྣམ་པ་བསྡུས་ནས་
སྒོམ་པར་བྱེད་པའི་སེམས་དཔའི་རྣལ་འབྱོར། རྣམ་རྫོགས་སྦྱོར་བའི་མཚན་ཉིད་ཟེར་བ་མི་འཐད་དེ། །
རྣམ་རྫོགས་སྦྱོར་བ་ཡིན་ན། མཁྱེན་གསུམ་གྱི་རྣམ་པ་ལ་དབང་མ་ཐོབ་ པས་ མ་ཁྱབ་པའི་ཕྱིར། རྩེ་སྦྱོར་
ཡིན་ན། མཁྱེན་གསུམ་གྱི་རྣམ་པ་ལ་དབང་ཐོབ་པས་ཁྱབ་པའི་ཕྱིར་ཏེ། སྐད་ཅིག་སྦྱོར་ཡིན་ན། དེ་
ལ་བརྟན་པ་ཐོབ་པས་ཁྱབ་པའི་ཕྱིར། ཁ་ཅིག །མཁྱེན་གསུམ་གྱི་ རྣམ་པ་བསྡུས་ནས་སྒོམ་པར་བྱེད་
པའི་ སེམས་དཔའི་ རྣལ་འབྱོར་དེའི་མཚན་ཉིད་ཟེར་ན། ཐེག་ཆེན་གྱི་མཐོང་ལམ་བར་ཆད་མེད་ལམ་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། གཞི་ཤེས་གྱི་ རྣམ་པ་སྒོམ་པའི་
སེམས་དཔའི་རྣལ་འབྱོར་དུ་ཐལ། འདོད་པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར། ཁ་
ཅིག །རྣམ་པ་བརྒྱ་བདུན་ཅུ་རྩ་གསུམ་བདེན་སྟོང་སྤྲོས་བྲལ་དུ་ཞི་ལྷག་ཟུང་འབྲེལ་གྱི་སྦྱོར་བས་རྣམ་ཐར་
སྒོ་གསུམ་དུ་བསྡུས་ནས་སྒོམ་པར་བྱེད་པ་མཁྱེན་གསུམ་བསྡུས་སྒོམ་གྱི་མཚན་ཉིད་ཡིན་ཟེར་བ་མི་འཐད་
དེ། ཉེར་ལེན་གྱི་ཕུང་པོ་མི་རྟག་སྡུག་བསྔལ་སོགས་སུ་སྒོམ་པའི་རྣམ་རྫོགས་སྦྱོར་བ་ཡོད་པའི་ཕྱིར་ཏེ།
རྟག་པ་ལ་སོགས་པར་འཛིན་པའི་ མི་མཐུན་པའི་ཕྱོགས་ཀྱི་གཉེན་པོའི་ཆོས་ཉིད་ཀྱི་ངོ་བོ་ཉིད་མི་རྟག་པ་ལ་་
དམིགས་པའི་ཡེ་ཤེས་ཀྱི་བྱེ་བྲག་རྣམས་རྣམ་པ་ཉིད་དུ་རྣམ་པར་བཞག་པ་ནི་མི་འཐད་དེ། ཞེས་གསུངས་
པའི་ཕྱིར། གཞན་ཡང༌། སྟོང་ཉིད་ལ་དམིགས་པའི་ཞི་ལྷག་ཟུང་འབྲེལ་ཐོབ་པའི་དང་པོ་ཉིད་ནས་
ཐེག་ཆེན་དུ་རིགས་ངེས་ཀྱི་བྱང་སེམས་ཚོགས་ལམ་པ་ཡོད་པར་ཐལ། དམ་བཅའ་འཐད་པའི་ཕྱིར། འདོད་
ན་སླ།
གཞན་ཡང་། བྱང་སེམས་ཚོགས་ལམ་པ་ཡིན་ན་སྟོང་ཉིད་རྟོགས་པས་ཁྱབ་པར་ཐལ། དམ་
བཅའ་འཐད་པའི་ཕྱིར། འདོད་མི་ནུས་ཏེ། ཐེག་ཆེན་གྱི་རིགས་ཅན་དབང་རྟུལ་རྣམས་ཀྱིས་དང་པོར་
བྱང་ཆུབ་ཏུ་སེམས་བསྐྱེད་དེ། དེ་རྗེས་སྟོང་ཉིད་རྟོ གས་པའི་ལྟ་བ་རང་རྒྱུད་ལ་འཚོལ་བར་བྱེད་པ་ཡིན་ཏེ། །
དབུ་མ་རྒྱན་ལས། ཡང་དག་དད་པའི་རྗེས་འབྲང་བ། ་ །རྫོགས་པའི་བྱང་ཆུབ་སེམས་བསྐྱེད་
..
ས་ལs



ནས། །ཐུབ་པའི་བརྟུལ་ཞུགས་བླངས་བྱས་ཏེ། །དེ་ནི་ཡང་དག་ཤེས་འཚོལ་བརྩོན། །ཞེས་གསུངས་
པའི་ཕྱིར།།
རྣམ་རྫོགས་སྦྱོར་བ་མཚོན་བྱེད་ཀྱི་ཆོས་བཅུ་གཅིག
དང་པོ། རྣམ་རྫོགས་སྦྱོར་བའི་བསྒོམ་བྱའི་རྣམ་པ་བཤད་པ།
གཉིས་པ་ལ། འོ་ན་སྐབས་བཞི་པ་འདིར་རྣམ་རྫོགས་སྦྱོར་བ་འཆད་ན་འཆད་ཚུལ་དེ་གང་ཞེ་ན།
འདི་ལ་སྐབས་བཞི་པའི་བསྟན་བྱའི་གཙོ་བོར་གྱུར་པའི་ རྣམ་རྫོགས་སྦྱོར་བ་རང་རྒྱུད་ལ་སྐྱེད་པ་དང༌། རྒྱུད་
ལ་བསྐྱེད་ནས་སྒོམ་པའི་རིམ་པ་གཉིས་ལས། དང་ པོ་ལ། སྦྱོར་བའི་རྣམ་པ། སྦྱོར་བ་སྒོམ་པ་པོའི་གང་
ཟག །སྦྱོར་བ་རང་གི་ངོ་བོ། སྦྱོར་བའི་ སྔོན་འགྲོའི་ཆོས་དང་ བཞི་ལས། དང༌ པོ་ལ། མདོ་ལས་
གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ། སྤྱོད་པ་ཁྱད་པར་ཅན་
གྱི་ལེའུ་རྫོགས་པ་དང༌། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་་
གསོལ་ཏོ། །བཅོམ་ལྡན་འདས་འདི་ལྟ་སྟེ། ཤེར་ཕྱིན་འདི་ནི་མ་མཆིས་པའི་ཕ་རོལ་ཏུ་ཕྱིན་པའོ། །
བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ནམ་མཁའ་མེད་པའི་ཕྱིར་རོ། །ཞེས་པ་ནས།
རབ་འབྱོར་གྱིས་གསོལ་བ། བཅོམ་ལྡན་འདས་ཤེར་ཕྱིན་འདི་ནི་མི་གཡོ་བའི་ཕ་རོལ་ཏུ་ཕྱིན་པའོ། །
བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཆོས་ཀྱི་དབྱིངས་གནས་པ་ཉིད་ཀྱི་ཕ་རོལ་ཏུ་ཕྱིན་པའོ།།
ཞེས་པ་དང༌། རབ་འབྱོར་གྱིས་གསོལ་བ། བཅོམ་ལྡན་འདས་འདི་ལྟ་སྟེ། ཤེར་ཕྱིན་འདི་ནི་འདོད་
ཆགས་དང་བྲལ་བའི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ། འདོད་ཆགས་
དམིགས་སུ་མེད་པའི་ཕྱིར་རོ། །ཞེས་པ་ནས། རབ་འབྱོར་གྱིས་གསོལ་བ། བཅོམ་ལྡན་འདས་འདི་
ལྟ་སྟེ། ཤེར་ཕྱིན་འདི་ནི་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ ཕ་རོལ་ཏུ་ཕྱིན་པའོ། །བཅོམ་
ལྡན་འདས་ཀྱིས་བཀའ་སྩལ་པ། དངོས་པོ་མེད་པའི་ངོ་བོ་ཉིད་སྟོང་པ་ཉིད་དམིགས་སུ་མེད་པའི་ཕྱིར་
རོ། །ཞེས་པ་དང༌། རབ་འབྱོར་གྱིས་གསོལ་བ། བཅོམ་ལྡན་འདས་འདི་ལྟ་སྟེ། ཤེར་ཕྱིན་འདི་
ནི་དྲན་པ་ཉེ་བར་བཞག་པའི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ། རབ་
58



འབྱོར་ལུས་དང་ཚོར་བ་དང་སེམས་དང་ཆོས་དམིགས་སུ་མེད་པ་ཉིད་ཀྱི་ཕྱིར་རོ། །ཞེས་པ་ནས། རབ་
འབྱོར་གྱིས་གསོལ་བ། བཅོམ་ལྡན་འདས་འདི་ལྟ་སྟེ། ཤེར་ཕྱིན་འདི་ནི་འཕགས་པའི་ལམ་གྱི་ ཕ་རོལ་་
ཏུ་ཕྱིན་པའོ། ༼བཅོམ་ལྡན་འདས་ཀྱིས་བཀའ་སྩལ་པ། འཕགས་ པའི་ལམ་ཡན་ལག་བརྒྱུད་དམིགས་་
སུ་མེད་པ་ཉིད་ཀྱི་ཕྱིར་རོ། །ཞེས་པ་དང་། རབ་འབྱོར་གྱིས་གསོལ་བ། བཅོམ་ལྡན་འདས་འདི་་
ལྟ་སྟེ། ཤེར་ཕྱིན་འདི་ནི་སྟོང་པ་ཉིད་ཀྱི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ།
ལྟ་བས་བྱས་པའི་ རྣམ་པ་དམིགས་སུ་མེད་པའི་ ཕྱིར་རོ། །ཞེས་པ་ནས། རབ་འབྱོར་གྱིས་གསོལ་བ།
བཅོམ་ལྡན་འདས་འདི་ལྟ་སྟེ། ཤེར་ཕྱིན་འདི་ནི་ཡེ་ཤེས་ཀྱི་ཕ་རོལ་ཏུ་ཕྱིན་པའོ། །བཅོམ་ལྡན་འདས་་
ཀྱིས་བཀའ་སྩལ་པ། མི་ཤེས་པ་དམིགས་སུ་མེད་པ་ཉིད་ཀྱི་ཕྱིར་རོ། །ཞེས་པ་དང༌། རབ་འབྱོར་
གྱིས་གསོལ་བ། བཅོམ་ལྡན་འདས་འདི་ལྟ་སྟེ། ཤེར་ཕྱིན་འདི་ནི་སྟོབས་བཅུའི་ཕ་རོལ་ཏུ་ཕྱིན་པའོ།།
བཅོམ་ལྡན་འདས་ཀྱིས་བཀའ་སྩལ་པ། ཆོས་ཐམས་ཅད་དམིགས་སུ་མེད་པ་ཉིད་ཀྱི་ཕྱིར་རོ། །ཞེས་ ་
པ་ནས། རབ་འབྱོར་གྱིས་གསོལ་བ། བཅོམ་ལྡན་འདས་འདི་ལྟ་སྟེ། ཤེར་ཕྱིན་འདི་ནི་སངས་རྒྱས་
ཀྱི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ། ཆོས་ཐམས་ཅད་རྣམ་པ་ཐམས་ཅད་་
དུ་མངོན་པར་ འཚང་རྒྱུ་བ་ཉིད་ཀྱི་ ཕྱིར་རོ། །ཞེས་པའི་ བར་རྣམས་གསུངས། །
གཉིས་པ་ལ། མདོར་བསྟན་པ་དང༌། རྒྱས་པར་བཤད་པ་དང༌། དོན་བསྡུ་བའོ། །དང་་
པོ་ལ། རྩ་བས་ བསྟན་ཚུལ་དང༌། འགྲེལ་པས་ བཤད་ཚུལ་གཉིས་ལས། དང་པོ་ནི། མདོའི་དོན་
བཤད་པའི་སྒོ་ནས་རྣམ་པ་བརྒྱ་བདུན་ཅུ་རྩ་གསུམ་མདོར་བསྟན་གྱི་སྒོ་ནས་བཤད་པ་ལ། གཞི་ཤེས་པ་ ་
ཡི་བྱེ་བྲག་རྣམས། །ཞེས་སོགས་གསུངས། གཉིས་པ་ལ། དེ་ཉིད་མཚན་ཉིད་ཀྱི་སྒོ་ནས་བཤད་པ་
ལ༑ རྟག་པ་ལ་སོགས་པར་འཛིན་པ། ཞེས་སོགས་གསུངས། དེ་ཡང་། གཞི་ཤེས་པ་ཡི་བྱེ་བྲག་རྣམས།།
རྣམ་ པ་ཞེས་བྱ་མཚན་ཉིད་དེ། །ཞེས་པས་རྣམ་པའི་ངོ་བོ་མདོར་བསྟན་ནས། དེའི་དོན་བཤད་པ་ལ༑
རྟག་པ་ལ་སོགས་ པར་འཛིན་པ་མི་མཐུན་པའི་ ཕྱོགས་ཀྱི་གཉེན་པོའི་ཆོས་ཉིད་ཀྱི་ངོ་བོ་ཉིད་མི་རྟག་པ་ལ་་་་་
སོགས་པ་ལ་དམིགས་པའི་ཡེ་ཤེས་ཀྱི་བྱེ་བྲག་རྣམས་རྣམ་པ་ཉིད་དུ་རྣམ་པར་བཞག་པ་ནི་མཚན ཉིད་དེ།
ཞེས་གསུངས། ཀུན་མཁྱེན་ཉིད་ནི་རྣམ་གསུམ་ཕྱིར། དེ་ནི་རྣམ་པ་གསུམ་དུ་འདོད། །ཅེས་པས་
རྣམ་པའི་དབྱེ་བ་མདོར་བསྟན་ནས། དེའི་དོན་བཤད་པ་ལ། དེ་དག་ཀྱང་ཐམས་ཅད་མཁྱེན་པ་ཉིད་
གསུམ་གྱི་བྱེ་བྲག་གི་རྣམ་པ་གསུམ་ཁོ་ནར་བཞེད་དོ། །ཞེས་གསུངས། །
གཞུང་དོན་ནི། མཁྱེན་གསུམ་གང་རུང་གི་རྣམ་པ་ཤར་བའི་སྒོ་ནས་སྒོམ་པར་བྱེད་པའི་ཤེས་རབ་
。
。
E
ss



ཀྱིས་ཟིན་པའི་སེམས་དཔའི་རྣལ་འབྱོར་ཆོས་ཅན། སེམས་དཔའི་རྒྱུད་ཀྱི་གཉེན་ཕྱོགས་ཤེས་རྣམ་གྱི་
མཚན་ཉིད་ཡིན་ཏེ། དེའི་འཇོག་བྱེད་ཡིན་པའི་ཕྱིར། སྐབས་འདིར་བསྟན་གྱི་ཤེས་རྣམ་དེ་ལ་གསུམ་དུ་
ཡོད་དེ། དེ་ལ་གཞི་ཤེས་ཀྱི་ཤེས་རྣམ། ལམ་ཤེས་ཀྱི་ཤེས་རྣམ རྣམ་མཁྱེན་གྱི་ཤེས་རྣམ་གསུམ་དུ་
ཡོད་ པའི་ཕྱིར། རང་གི་མི་མཐུན་ཕྱོགས་འཇོམས་པར་ནུས་པའི་མཁྱེན་པ་ཆོས་ཅན། སྐབས་འདིར
བསྟན་གྱི་གཉེན་ཕྱོགས་ཤེས་རྣམ་གྱི་མཚན་ཉིད་ཡིན་ཏེ། དེའི་འཇོག་བྱེད་ཡིན་ པའི་ཕྱིར། དེའི་སེམས་
དཔའི་རྒྱུད་ཀྱི་དེ་ལ་རིགས་འགྲེའོ། །དེ་ལྟར་ཡང་། རྣམ་བ ཤད་ལས། མཁྱེན་གསུམ་གང་རུང་གི་
རྣམ་ པ་ ཤར་ནས་ སྒོམ་པར་བྱེད་ པའི་ཡེ་ཤེས་ཞེས་བྱ་བ་ནི། སྐབས་ འདིར་བསྟན་གྱི་གཉེན་པོའི་མཚན་
ཉིད། གཉེན་པོར་འཇོག་པའི་ཡེ་ཤེས་ཀྱི་རྣམ་ པ་དེ་ནི་རིགས་བསྡུ་ན་གསུམ་དུ་འདོད་པའི་ཕྱིར། ཞེས་
གསུངས་པའི་ཕྱིར། །
ཁོ་ན་རེ། རྣམ་པ་ཞེས་བྱ་མཚན་ཉིད་དེ། །ཞེས་པའི་མཚན་ཉིད་དེ་མཚོན་བྱ་ལ་བྱེད་རིགས་པར་
ཐལ། སྦྱོར་བ་འཐད་པའི་ཕྱིར། འདོད་མི་ནུས་ཏེ། ཉི་སྣང་ལས། བྱེ་བྲག་ནི་མི་མཐུན་པའི་ཕྱོགས་
གང་གི་གཉེན་པོའི་མཚན་ཉིད་གང་ཡིན་པ་སྟེ། དཔེར་ན་རྟག་པར་འཛིན་པ་ལ་མི་རྟག་པ་བཞིན་ནོ། །
ཞེས་པ་དང༌། རྒྱན་སྣང་ལས། ཤེས་བྱའི་བྱེ་བྲག་རྣམས་རྣམ་ པ་ཉིད་དུ་རྣམ་པར་བཞག་པ་ནི་སྤྱིའི་
མཚན་ཉིད་ཡིན་ནོ། །ཞེས་པ་དང༌། འདིར་ཡང་རྣམ་པ་ཉིད་དུ་རྣམ་པར་བཞག་པ་ནི་མཚན་ཉིད་དེ།
ཞེས་དང༌། རྣམ་ བ ཤད་ལས། མཚན་ཉིད་དུ་འཆད་པ་ནི་སྐབས་ འདིར་རྣམ་ པའི་ དབྱེ་བ་རྒྱས་པར་
བ ཤད་པ་འདིས་ཅི་བྱེད་མ་ཤེས་པས་ གཞུང་གི་དོན་ལོག་པར་བཤད་པ་ཡིན་ པའི་ ཕྱིར། ཞེས་གསུངས་
པའི་ཕྱིར་ཟེར་ན། སྐྱོན་མེད་དེ། རྣམ་པ་ཞེས་བྱ་མཚན་ཉིད་དེ། །ཞེས་པའི་མཚན་ཉིད་མཚོན་བྱར་
ཁས་བླངས་ན་སྐྱོན་དེར་འགྱུར་ཡང་ཁས་མ་བླངས་པའི་ ཕྱིར། ཁ་ཅིག །བྱེ་བྲག་རྣམ་པ་འི་མཚན་ཉིད་
ཟེར་ན་མི་འཐད་དེ། གཞི་གྲུབ་ན་རྣམ་པ་ཡིན་དགོས་པའི་ཕྱིར། ཁ་ཅིག གཞིའ མ་ཤེས་པའི་ཁྱད་
པར་གང་ཞིག །རྣམ་རྫོགས་སྦྱོར་བའི་ བ སྒོམ་བྱར་གྱུར་པ་རྣམ་པའི་མཚན་ཉིད། གཞིའི་ཁྱད་པར་
གང་ཞིག་དང༌། ཤེས་པའི་ཁྱད་པར་གང་ཞིག་ ཅེས་སོགས་སྦྱར་ནས། དོན་རྣམ་ དང་ ཤེས་རྣམ་གྱི་མཚན་
ཉིད། ཤེས་རྣམ་ གང་ཞིག །བླང་བྱ་རྣམ་བྱང་ཕྱོགས་སུ་གཏོགས་པ། གཉེན་ཕྱོགས་ཤེས་རྣམ་གྱི་
མཚན་ཉིད། དེ་གང་ཞིག །དོར་བྱ་ཀུན་ནས་ཉོན་མོངས་ཕྱོགས་སུ་གཏོ གས་ པ། མི་མཐུན་ཕྱོགས་ཀྱི་
ཤེས་རྣམ་གྱི་མཚན་ཉིད་ཟེར་ན། གཞི་ཆོས་ཅན། གཞིའི་ཁྱད་པར་དུ་ཐལ། དོན་རྣམ་ཡིན་པའི་ཕྱིར།
ཁྱབ་པ་ཁས། འདོད་ན། དེ་ཆོས་ཅན། ཁྱོད་ཁྱོད་ཀྱི་ཁྱད་པར་མ་ཡིན་པར་ཐལ། ཁྱོད་བདག་མེད་
60:



ཡིན་པའི་ཕྱིར། གཞན་ཡང་། ཤེས་པ་ཆོས་ཅན། ཤེས་པའི་ཁྱད་པར་དུ་ཐལ། ཤེས་རྣམ་ཡིན་པའི་་
ཕྱིར། འདོད་ན། དེ་ཆོས་ཅན། ཤེས་པ་དང་ཐ་དད་དུ་ཐལ་ལོ། །མཚན་ཉིད་ཕྱི་མ་ལ། ཁ་ཅིག །
ཉན་ཐོས་ཀྱི་སྦྱོར་ལམ་ཆོས་ཅན། མི་མཐུན་ཕྱོགས་ཀྱི་ གཞི་ཤེས་སུ་ཐལ། མཚན་ཉིད་དེའི་ཕྱིར། གཉིས་་
པ་གྲུབ་སྟེ། སྡུག་བདེན་ཡིན་པའི་ཕྱིར། མ་གྲུབ་ན། དེར་ཐལ། ཉན་ཐོས་སྦྱོར་ལམ་པ་སྡུག་བདེན་ ་
ཡིན་ པའི་ཕྱིར་ན་མ་ཁྱབ། །
ཁ་ཅིག ཁྱད་པར་གྱི་ཆོས་རྣམ་པའི་མཚན་ཉིད་ཟེར་ན། རྣམ་མཁྱེན་ཆོས་ཅན། རྣམ་མཁྱེན་གྱི་
ཁྱད་ཆོས་སུ་ཐལ། རྣམ་མཁྱེན་གྱི་རྣམ་པ་ཡིན་ པའི་ཕྱིར། ཁྱབ་པ་ཁས། དེར་ཐལ། རྣམ་མཁྱེན་གྱི་
ཤེས་རྣམ་ ཡིན་ པའི་ ཕྱིར། གཞན་ཡང་། གང་ཟག་གི་བདག་འཛིན་ཆོས་ཅན། གང་ཟག་གི་བདག་གི་ཁྱད་
ཆོས་སུ་ ཐལ། དེའི་རྣམ་པ་ཡིན་པའི་ཕྱིར། ཁྱབ་པ་ཁས། དེར་ཐལ། དེའི་རྣམ་ པར་སྐྱེས་པའི་ཕྱིར།
དེའི་རྣམ་པ་ཤར་བའི་བློ་ཡིན་པའི་ཕྱིར། གཞན་ཡང་། རྣམ་མཁྱེན་འཛིན་པའི་རྟོག་པ་ཆོས་ཅན། རྣམ་
མཁྱེན་གྱི་ཁྱད་ཆོས་སུ་ཐལ། རྣམ་མཁྱེན་གྱི་རྣམ་པ་ཡིན་པའི་ཕྱིར་ཏེ། དེའི་རྣམ་པར་སྐྱེས་པའི་ཕྱིར་ཏེ།
དེའི་རྣམ་པ་ཤར་བའི་བློ་ཡིན་པའི་ཕྱིར། འདོད་མི་ནུས་ཏེ། རྟོག་པ་ཡིན་པའི་ཕྱིར། གཞན་ཡང་། དེ་་
རྣམ་མཁྱེན་གྱི་རྣམ་པ་ཡིན་པར་ཐལ། བུམ་འཛིན་རྟོག་པ་བུམ་ པའི་རྣམ་པ་ཡིན་པའི་ཕྱིར་ཏེ། བུམ་་
པའི་རྣམ་པ་ཡོད་པའི་ཕྱིར། བུམ་པ་བུམ་པའི་རྣམ་པ་མ་ཡིན་པའི་ཕྱིར།
ཁོ་ན་རེ། རྣམ་མཁྱེན་འཛིན་པའི་རྟོག་པ་ཆོས་ཅན། རྣམ་མཁྱེན་གྱི་ཤེས་རྣམ་དུ་ཐལ། རྣམ་་
མཁྱེན་གྱི་རྣམ་པ་ཡིན་པའི་ཕྱིར། འདོད་ན། དེ་ཆོས་ཅན། རྣམ་མཁྱེན་ཡིན་ པར་ ཐལ། འདོད་པའི་
ཕྱིར་ན། རྣམ་མཁྱེན་གྱི་དོན་རྣམ་ཡིན་ན། རྣམ་མཁྱེན་མ་ཡིན་དགོས་པར་ཐལ། རྣམ་མཁྱེན་གྱི་རྣམ་
པ་ཡིན་ན་རྣམ་མཁྱེན་གྱི་ཤེས་རྣམ་ཡིན་དགོས་པའི་ཕྱིར། འདོད་ན། རྣམ་མཁྱེན་ཆོས་ཅན། དེར་ ་
ཐལ། དེའི་ཕྱིར། གཞི་གྲུབ་པའི་ཕྱིར། གཞན་ཡང་། མཁྱེན་གསུམ་གྱི་རྣམ་པ་ཡིན་ན། མཁྱེན་ ་
གསུམ་ཡིན་དགོས་པར་ཐལ། མཁྱེན་གསུམ་ཡིན་པ་ཡོད་པ་གང་ཞིག་རྣམ་མཁྱེན་གྱི་རྣམ་པ་ཡིན་ན། རྣམ་་
མཁྱེན་ཡིན་དགོས་པའི་ཕྱིར། འདོད་ན། མཁྱེན་གསུམ་ཆོས་ཅན། དེར་ཐལ། དེའི་ཕྱིར། མཁྱེན་
གསུམ་གྱི་ གཟུང་རྣམ་ཡིན་པའི་ཕྱིར། མ་གྲུབ་ན། མཁྱེན་གསུམ་ཆོས་ཅན། ཁྱོད་ཁྱོད་ཀྱི་གཟུང་རྣམ་
མིན་པར་ཐལ། ཁྱོད་གཞན་རིག་གི་ཤེས་པ་ཡིན་པའི་ཕྱིར། འདོད་ན། དེ་ཆོས་ཅན། རྣམ་མཁྱེན་དུ་ ་
ཐལ། མཁྱེན་གསུམ་ ཡིན་པའི་ཕྱིར། གཞན་ཡང་། ལམ་བདེན་གྱི་རྣམ་པ་ཡིན་ན། ལམ་བདེན་ཡིན་
དགོས་པ་དང་། སྡུག་བདེན་གྱི་རྣམ་པ་ཡིན་ན། སྡུག་བདེན་ཡིན་དགོས་པར་ཐལ། རྣམ་མཁྱེན་ལ



དེའི་ཕྱིར། འདོད་ན་སླ། གཞན་ཡང་། ཐེག་ཆེན་གྱི་མཐོང་ལམ་བར་ཆད་མེད་ལམ་ཉམས་སུ་མྱོང་
བའི་རང་རིག་ཆོས་ཅན། ཐེག་ཆེན་གྱི་མཐོང་ལམ་བར་ཆད་མེད་ལམ་ཡིན་པར་ཐལ། དེའི་རྣམ་པ་ཡིན་
པའི་ཕྱིར། དེར་ཐལ། དེའི་འཛིན་རྣམ་ཡིན་པའི་ཕྱིར། ཁོ་ན་རེ། རྣམ་མཁྱེན་གྱི་དོན་རྣམ་ཡིན་ན།
རྣམ་མཁྱེན་གྱི་རྣམ་པ་ཡིན་དགོས་པར་ཐལ། རྣམ་མཁྱེན་གྱི་རྣམ་པ་ཡིན་ན། རྣམ་མཁྱེན་གྱི་ ཤེས་རྣམ་
ཡིན་པས་མ་ཁྱབ་བའི་ཕྱིར། འདོད་ན། བུམ་པ་ཆོས་ཅན། དེར་ཐལ། དེའི་ཕྱིར། འདོད་ན། དེ་
ཆོས་ཅན། ཤེས་པའི་རྣམ་པ་ཡིན་པར་ཐལ། འདོད་པའི་ཕྱིར། འདོད་ན། ཤེས་རྣམ་དུ་ཐལ། འདོད་
པའི་ཕྱིར་ན་ལན་འོག་ཏུ་འཆད།
ཁ་ཅིག །རང་ཡུལ་གྱི་རྣམ་པ་ཤར་བའི་སྒོ་ནས་རང་གི་ལོགས་ཕྱོགས་ཀྱི་སྒྲོ་འདོགས་ལ་གནོད་བྱེད་་་
ཀྱི་ལམ་ཞུགས་ ཀྱི་མཁྱེན་པ། འདིར་བསྟན་གཉེན་ཕྱོགས་ཤེས་རྣམ་གྱི་མཚན་ཉིད། དེའི་སྒོ་ནས་དེ་ལ་
གནོད་བྱེད་ཀྱི་འཕགས་རྒྱུད་ཀྱི་མཁྱེན་པ། སྐབས་འདིར་དངོས་སུ་བསྟན་པའི་གཉེན་ ཕྱོགས་ ཤེས་རྣམ་གྱི་
མཚན་ཉིད། དེའི་སྒོ་ནས་དེ་ལ་གནོད་བྱེད་ཀྱི་བྱང་སེམས་ཀྱི་རྒྱུད་ཀྱི་མཁྱེན་པ། འདིར་བསྟན་བསྟན་
བྱའི་གཙོ་བོར་གྱུར་པའི་གཉེན་ཕྱོགས་ཤེས་རྣམ་ཀྱི་མཚན་ཉིད་ཟེར་ན། ཐེག་ཆེན་གྱི་མཐོང་ལམ་ བར་
ཆད་མེད་ལམ་ཆོས་ཅན། རང་ཡུལ་གྱི་རྣམ་པ་ཤར་བར་ཐལ། འདིར་བསྟན་གཉེན་ཕྱོགས་ཤེས་རྣམ་
ཡིན་ པའི་ཕྱིར། ཁྱབ་པ་ཁས། འདོད་ན། དེའི་ཡུལ་ཆོས་ཅན། ཁྱོད་དེའི་དངོས་ཡུལ་ཡིན་པར་
ཐལ། དེ་ལ་ཁྱོད་ཀྱི་རྣམ་པ་ཤར་བའི་ཕྱིར། འདོད་ན། དེ་ཆོས་ཅན། དོན་དམ་བདེན་པ་ཡིན་པར་
ཐལ་ལོ། །གཞན་ཡང་། ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་
པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་མི་
ནུས་ཏེ། མཁྱེན་གསུམ་གང་རུང་མ་ཡིན་པའི་ཕྱིར། ཁྱབ་སྟེ། སྐབས་འདིར་དངོས་སུ་བ སྟན་པའི་ཤེས་
རྣམ་ལ་དེ་གསུམ་དུ་གྲངས་ངེས་པའི་ཕྱིར་ཏེ། ཀུན་མཁྱེན་ཉིད་ནི་རྣམ་གསུམ་ཕྱིར། །ཞེས་གསུངས་པའི་
ཕྱིར༑
གཞན་ཡང་། རྣམ་མཁྱེན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་
སྟེ། ཀུན་མཁྱེན་ཉིད་ནི་རྣམ་གསུམ་ཕྱིར། །ཞེས་པའི་གཞུང་འདིས་རྣམ་མཁྱེན་བསྟན་བྱའི་གཙོ་བོར་བྱས་
ནས་བསྟན་པའི་ཕྱིར་ཏེ། དེས་མཁྱེན་གསུམ་བསྟན་བྱའི་གཙོ་བོར་བྱས་ནས་བསྟན་པའི་ཕྱིར། རྟ གས་
གྲུབ་སྟེ། མེད་པའི་རྣམ་པ་ནས་བཟུང་སྟེ། །ཞེས་པ་ནས། སུམ་ཅུ་རྩ་དགུ་དག་ཏུ་བཞེད། །ཅེས་པའི་
བར་གྱིས་མཁྱེན་ གསུམ་བསྟན་བྱའི་གཙོ་བོར་བྱས་ནས་བསྟན་པའི་ཕྱིར། གཞན་ཡང་། ཉན་ཐོས་དགྲ་



བཙོམ་པའི་རྟོགས་པ་སྔོན་དུ་སོང་བའི་བྱང་སེམས་ཀྱི་ཚོགས་ལམ་ཆོས་ཅན། མཚོན་བྱ་དེར་ཐལ། མཚན་
ཉིད་དེའི་ཕྱིར། རྟགས་གྲུབ་སྟེ། ཆོས་ཅན་དེའི་ཕྱིར། འདོད་ན། དེ་ཆོས་ཅན། དམན་ལམ་སྔོན་
དྲུ་མ་སོང་བའི་མཁྱེན་ པ་ཡིན་པར་ཐལ། འདོད་པའི་ཕྱིར། ཁྱབ་སྟེ། མཚན་མེད་རབ་ཏུ་སྦྱིན་ལ་
སོགས༑ །ཞེས་པའི་ གཞུང་གི་བསྟན་བྱའི་གཙོ་བོར་གྱུར་པའི་ཐར་པ་ཆ་མཐུན་ཡིན་ན། དང་ པོ་ཉིད་
ནས་ཐེག་ཆེན་དུ་རིགས་ངེས་པའི་བྱང་སེམས་ཀྱི་ཚོགས་ལམ་ཡིན་དགོས་པའི་ཕྱིར་ཏེ། རྣམ་པ་ཐམས་
ཅད་རྟོགས་འདི་ལ། །ཞེས་སོགས་གསུངས་པ་ལ་དགོས་པ་ཡོད་པའི་ཕྱིར། །
ཁ་ཅིག །མཁྱེན་གསུམ་གང་རུང་གི་རྣམ་པ་ཤར་ནས་སྒོམ་པར་བྱེད་ པའི་སེམས་དཔའི་རྣལ་འབྱོར་་
གཉེན་ཕྱོགས་ཤེས་རྣམ་གྱི་མཚན་ཉིད་ཟེར་བ་མི་འཐད་དེ། རྣམ་མཁྱེན་དེ་གཉེན་ཕྱོགས་ཤེས་རྣམ་ཡིན་
པའི་ཕྱིར་ཏེ། འཕགས་རྒྱུད་ཀྱི་མཁྱེན་པ་ཡིན་པའི་ཕྱིར། ཁ་ཅིག །དེ་སེམས་དཔའི་རྒྱུད་ཀྱི་གཉེན་
ཕྱོགས་ཤེས་རྣམ་གྱི་ མཚན་ཉིད་ཟེར་བ་མི་འཐད་དེ། ཐེག་ཆེན་གྱི་མཐོང་ལམ་བར་ཆད་མེད་ལམ་གྱིས་མ་
ངེས་པའི་ཕྱིར།
དཔ་ཅིག །རྣམ་པ་ལ་དོན་རྣམ་དང་ཤེས་རྣམ་གཉིས་སུ་ཡོད་པའི་དོན་རྣམ་བསྒོམ་བྱ་ཡིན། ཤེས་རྣམ་
བསྒོམ་བྱ་མིན་ཞེས་ཟེར། ཁ་ཅིག །ཤེས་རྣམ་བསྒོམ་བྱ་ཡིན། དོན་རྣམ་བ སྒོམ་བྱ་མིན། ཞེས་ཟེར།
འདི་འགོག་པ་ལ། རྣམ་བཤད་ལས། ཁ་ཅིག་དོན་རྣམ་དང་ ཤེས་རྣམ་གཉིས་སུ་ཕྱེ་ནས་བསྒོམ་བྱ་
གང་ཡིན་ མི་མཐུན་པ་སོ་སོར་འདོད་པ་ལ་ནི་སྙིང་པོ་ཅུང་ཟད་ཀྱང་མེད་དེ། མི་རྟག་པ་རྟོགས་པའི་ཡེ་
ཤེས་བསྒོམ་བྱར་འདོད་པ་དེས་ཀྱང་མི་རྟག་པ་བསྒོམ་བྱར་ཁས་ལེན་དགོས་ལ། མི་རྟག་པ་བསྒོམ་བྱར་
འདོད་པ་དེས་ཀྱང་དེ་རྟོ གས་ ཀྱི་ཡེ་ཤེས་བསྒོམ་བྱར་ཁས་མི་ལེན་ན་གཞི་སྟོར་བར་འགྱུར་བའི་ཕྱིར་རོ། །
ཞེས་གསུངས། དོན་ནི། ལུགས་དང་པོ་མི་འཐད་དེ། མི་རྟག་པ་སྒོམ་པའི་གང་ཟག་ཡིན་ན། མི་
རྟག་པ་རྟོགས་པའི་བློ་སྒོམ་པའི་གང་ཟག་ཡིན་དགོས་པའི་ཕྱིར་དང༌། སྙིང་རྗེ་ཆེན་པོ་ཡང་བསྒོམ་བྱ་
ཡིན་པའི་ཕྱིར། གཉིས་པ་ཡང་མི་འཐད་དེ། འདུས་བྱས་མི་རྟག་པར་རྟོགས་པའི་བློ་སྒོམ་པའི་གང་ཟག་
ཡིན་ན། འདུས་བྱས་མི་རྟག་པ་སྒོམ་པའི་གང་ཟག་ཡིན་དགོས་པའི་ཕྱིར་དང་། སྟོང་ཉིད་ཡང་བསྒོམ་
བྱ་ཡིན་པའི་ཕྱིར་ཏེ། དེ་བྱང་འཕགས་ཀྱི་བསྒོམ་བྱའི་གཙོ་བོ་ཡིན་པའི་ཕྱིར། །
ཁ་ཅིག །རྣམ་པ་ཡིན་ན་ཤེས་རྣམ་ཡིན་པས་ཁྱབ་ཅིང་། དོན་རྣམ་ཞེས་པ་ཤེས་བྱ་ལ་མི་སྲིད་ཅིང་
གཞུང་ལུགས་ཆེན་མོ་རྣམས་སུ་ཡང་མ་གསུངས་ པའི་ཕྱིར་ཞེས་ཟེར། དེ་ལ་རོང་ཊིཀ་པ་ན་རེ། དེ་ནི་མི་
རིགས་ཏེ། ཡུལ་རྣམ་ཅན་ནི་ཐ་དད་པར། །བློ་ཡི་རྟོགས་པ་ཐ་དད་ཕྱིར། །ཞེས་པས་དོན་རྣམ་བསྟན་
II
༦



.
.
པའི་ཕྱིར་དང༌། མདོ་ལས། རྣམ་པ་གང་དག་དང་རྟགས་གང་དག་དང༌། ཞེས་རྣམ་པའི་སྒྲས་ཕྱི་རོལ་
གྱི་དོན་བཟུང་བ་ཡིན་ པའི་ ཕྱིར། འོན་ ཀྱང་འདིར་བསྟན་པ་ནི་ཤེས་རྣམ་ ཁོ་ན་དང་ མི་མཐུན་ཕྱོགས་ ཀྱི་
གཉེན་པོར་གསུངས་པའི་ཕྱིར་དང༌། མདོ་ལས། མ་མཆིས་པའི་ ཕ་རོལ་ཏུ་ ཕྱིན་པ་དང༌། མི་གཡོ་བའི་
ཕ་རོལ་ཏུ་ཕྱིན་པ་དང༌། ཞེས་ཕ་རོལ་ཏུ་ཕྱིན་པའི་སྒྲས་གསུངས་པ་དང་བསྟན་བཅོས་ལས་ཀྱང་མདོར་
བསྟན་དུ་ཡེ་ཤེས་ཀྱི་བྱེ་བྲག་ཏུ་གསུངས་ཤིང་རྒྱས་བཤད་ཀྱིས་དེ་ཉིད་རྒྱས་པར་བསྟན་པའི་ཕྱིར། ཞེས་
ཟེར། ལུགས་སྔ་མ་ མི་འཐད་དེ། ཉེར་ལེན་གྱི་ཕུང་པོ་མི་རྟག་པ་རྣམ་པ་ཡིན་པའི་ཕྱིར་ཏེ། མེད་པའི་
རྣམ་པ་ནས་བཟུང་སྟེ། །ཞེས་གསུངས་ པའི་ཕྱིར། གཉིས་པ་ཡང་མི་འཐད་དེ། སྐབས་འདིར་དོན་རྣམ་
བརྒྱ་བདུན་ཅུ་རྩ་གསུམ་བསྟན་པའི་ཕྱིར་ཏེ། བསྟན་བཅོས་མངོན་རྟོགས་རྒྱན་གྱིས་དེ་བསྟན་པའི་ཕྱིར། །
རང་ལུགས་ ཀྱི་མཚན་ཉིད་སོགས་སྦྱོར་བ་ལས་ཤེས་པར་བྱའོ། །དེས་ན་རྣམ་པའི་ངོས་འཛིན། མདོ་
ལས་གསུངས་ཚུལ། བསྟན་བཅོས་སུ་བསྡུས་ཚུལ། ཇི་ལྟར་སྒོམ་ཚུལ་ལོ། །དང་ པོ་ནི། འདིར་བསྟན་
བསྒོམ་བྱའི་རྣམ་པ་ལ་གཉིས་སུ་ཡོད་དེ། དེ་ལ་རྟོགས་བྱ་བདེན་བཞི་དང་རྟོ གས་པ་པོ་མཁྱེན་གསུམ་ལ་
ཡོད་པའི་ཆོས་ཀྱི་ཁྱད་པར་གྱིས་དོན་རྣམ་དང་ ཤེས་རྣམ་གཉིས་སུ་ཡོད་པའི་ཕྱིར་ཏེ། གསེར་ཕྲེང་ལས།
ཚིག་གསལ་ལས། རྣམ་པ་ནི་བྱེ་བྲག་སྟེ་སངས་རྒྱས་ཀྱི་ས་ལ་སོགས་པ་ལ་ཆོས་ཀྱི་བྱེ་བྲག་ཇི་སྙེད་གཅིག་
ཡོད་པ་སྟོན་པའོ། །ཞེས་པ་ལྟར་ཀུན་ནས་ཉོན་མོངས་དང་རྣམ་བྱང་གི་ཆོས་ཀྱི་ཁྱད་པར་རམ་གསལ་བའི་
དབྱེ་བ་རྣམས་སོ། །ཞེས་གསུངས་ པའི་ཕྱིར། །
གཉིས་པ་ནི། མདོ་ལས། ཤེར་ཕྱིན་འདི་ནི་མ་མཆིས་པའི་ཕ་རོལ་ཏུ་ཕྱིན་པའོ། །ཞེས་པ་ནས།
རབ་འབྱོར་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་འཚང་རྒྱ་བ་ཉིད་ཀྱི་ཕྱིར་རོ། །ཞེས་པའི་
བར་དུ། རབ་འབྱོར་གྱིས་ཤེར་ཕྱིན་འདི་ནི་འདི་དང་ འདིའི་ཕ་རོལ་ཏུ་ཕྱིན་པའོ། །ཞེས་དམ་བཅའ་
རྣམས་བཞག་ཅིང་བཅོམ་ལྡན་འདས་ཀྱིས་དེའི་འཐད་པ་བཀའ་སྩལ་ཏོ། །དེ་ཡང་རྣམ་པ་ཉེར་བདུན་དང་
སོ་དྲུག་ལ་དམ་བཅའ་དང་འཐད་པའི་མདོ་དེ་དག་དང་གྲངས་མཉམ་པ་ཡོད་ལ། རྣམ་མཁྱེན་གྱི་ རྣམ་པ་
སོ་བདུན་ལ་སྡེ་ཚན་བདུན་པོ་རེ་རེ་ལ་རེ་རེ་སྟེ་མདོ་ཚན་བདུན་དང༌། སོ་བཞི་ལ། རྣམ་ཐར་བརྒྱད་ལ་
གཅིག །སྙོམས་འཇུག་དགུ་ལ་གཅིག །སྤོང་ལམ་ལ་གཅིག །གཞན་བཅུ་གསུམ་ལ་རེ་རེ་སྟེ་བཅུ་དྲུག་
དང་༑ སོ་དགུ་ལ་ཐ་མ་གསུམ་ལ་རེ་རེ། གཞན་སྡེ་ཚན་བཞི་ལ་རེ་རེ་སྟེ་མདོ་ཚན་བདུན་ཡོད། དེ་ལ་རབ་
འབྱོར་གྱིས་ཤེས་རྣམ་དང་། དེ་བཞིན་གཤེགས་པས་དོན་རྣམ་བ སྟན་པར་ཁ་ཅིག་གིས་འདོད་ཀྱང་། དེ་
གཉིས་ཀས་དོན་རྣམ་དང་། ཤེས་རྣམ་ཅི་རིགས་པར་གསུངས་ཏེ། དཔེར་ན་མ་མཆིས་པས་དོན་རྣམ་
64



，
བྱ
།
དང་དེའི་ཕར་ཕྱིན་གྱིས་ཤེས་རྣམ་སྒྲས་ཟིན་ལ་བསྟན་ལ། ནམ་མཁའ་མེད་པའི་ཕྱིར་ཤེས་པས་དངོས་སུ་
རྟག་པ་མེད་པའི་དོན་རྣམ་དང་། ཤུགས་ལ་དེ་མེད་པར་རྟོགས་པའི་ཤེས་རྣམ་བ སྟན་པ་བཞིན་ཡིན་པའི་
ཕྱིར།
གསུམ་པ་ནི། མངོན་རྟོགས་རྒྱན་ལས་རྗེ་བཙུན་གྱིས། མེད་པའི་རྣམ་པ་ནས་བཟུ༌༌སྟེ། །ཞེས་
སོགས་ཀྱིས་འདི་ནས་འདིའི་བར་གྱིས་གཞི་ཤེས་དང་རྣམ་མཁྱེན་གྱི་ རྣམ་པ་བསྟན་ནོ་ཞེས་ས་གཅོད་་་་
མཛད་ལ། ལམ་ཤེས་ཀྱི་རྣམ་པ་ལ་ས་གཅོད་དངོས་སུ་མ་མཛད་པའི་རྒྱུ་མཚན་ཡོད་དེ། གཞི་ཤེས་དང་
རྣམ་ མཁྱེན་ལ་ཐོག་མཐའ་བཟུང་བས་དེའི་བར་གྱི་དེ་ལམ་ཤེས་ཀྱི་རྣམ་པ་ཡིན་ནོ་ཞེས་གོ་སླ་བ་ལ་དགོངས་་
ནས་དངོས་སུ་མ་མཛད་པའི་ཕྱིར། ལམ་ཤེས་ཀྱི་རྣམ་པ་ལ་ས་གཅོད་དོན་གྱི་ཐོབ་པ་ཡིན་ཏེ། འདོད་
ཆགས་བྲལ་བ་ནས་བཟུང་སྟེ། །དངོས་མེད་ངོ་བོ་ཉིད་ཀྱི་བར། །ཞེས་པ་དོན་འཐོབ་ལས་འབྱུང་བའི་
ཕྱིར།
བཞི་པ་ནི། འོ་ན་ཤེས་རྣམ་དང་དོན་རྣམ་འདི་དག་ལས་བསྒོམ་པར་བྱ་བ་གང་ཞེ་ན། ཤེས་རྣམ་བརྒྱ་
བདུན་ཅུ་རྩ་གསུམ་གྱིས་དོན་རྣམ་བརྒྱ་དོན་གསུམ་ལ་སྒྲོ་འདོགས་བཅད་ནས་བསྒོམ་པར་བྱ་བ་ཡིན་པས།
དོན་རྣམ་དང་་ ཤེས་རྣམ་ གཉིས་ཀ་བསྒོམ་པར་བྱ་བ་ཡིན་ཏེ། དཔེར་ན་འདུས་བྱས་མི་རྟག་པར་སྒོམ་པ་ན་
རྟོགས་པའི་བློ་སྒོམ་པ་བཞིན་ཡིན་པའི་ཕྱིར། འོན་ཀྱང་འདིར་བསྒོམ་བྱའི་གཙོ་བོ་ཤེས་རྣམ་ལ་བཞེད་པ་
གསེར་ཕྲེང་ལས་བ ཤད་དེ། དེ་ཉིད་ལས། འོན་ཀྱང་གཞུང་ནས་སྦྱོར་བས་རྣམ་ པ་སྒོམ་པར་གསུངས་
པའི་དགོངས་པ་ནི་གཙོ་བོར་ཤེས་པའི་རྣམ་པ་ཉིད་སྒོམ་པར་སྣང་སྟེ། ཞེས་དང༌། དེ་ལྟར་ན་བདག་མེད་
པ་དང་ སྙིང་རྗེ་སྒོམ་ཞེས་པ་ལྟར་ཡུལ་སྒོམ་པ་དང༌། ཡུལ་ཅན་དེའི་བདག་ཉིད་དུ་བློ་སྒོམ་པར་བྱེད་པ་
གཉིས་ལས་འདིར་ཕྱི་མ་གཙོ་བོར་བཟུང་ངོ༌། །ཞེས་གསུངས་པའི་ཕྱིར།
གཉིས་པ་རྣམ་པ་རྒྱས་པར་བ ཤད་པ་ལ། མཚམས་སྦྱར་བ་དང་། དོན་བ ཤད་པ་གཉིས་ལས།
དང་ པོ་ནི། མཁྱེན་གསུམ་གྱི་རྣམ་པ་རྣམས་སོ་སོར་མ་ཕྱེ་བར་སྤྱིར་བསྟན་ནས་ད་ནི་སོ་སོར་ཕྱེ་ནས་ཁྱད་
པར་དུ་འཆད་དོ་ཞེས་བ ཤད་པ་ལ། རྣམ་པ་རྣམས་སྤྱིར་བསྟན་ནས། ད་ནི་ཁྱད་པར་དུ། ཞེས་གསུངས།
གཉིས་པ་ལ། གཞི་ཤེས་ཀྱི་རྣམ་པ་རྒྱས་པར་བཤད་པ་དང༌། ལམ་ཤེས་ཀྱི་རྣམ་པ་རྒྱས་པར་བཤད་
པ་དང༌། རྣམ་མཁྱེན་གྱི་རྣམ་པ་རྒྱས་པར་བཤད་པ་དང་ གསུམ་ལས། དང་པོ་ལ། མཚམས་སྦྱར་བ་
དང༌། མདོར་བསྟན། རྒྱས་བཤད། དོན་བསྡུ་བའོ། །དང་ པོ་ནི། མཁྱེན་གསུམ་
གྱི་རྣམ་པ་བསྟན་པ་དེ་ལ་རེ་ཞིག་དང་པོར་གཞི་ཤེས་ཀྱི་རྣམ་པ་འཆད། ཅེས་སྟོན་པ་ལ། དེ་ལ་ཐམས་
65



ཅད་ཤེས་པ་ཉིད་ཀྱི་དབང་དུ་བྱས་ནས་ཞེས་གསུངས། འདི་ཕྱི་འགྲེལ་ན་ཡོད་ཀྱང་མཚམས་སྦྱར་ལ་བླང་
སྟེ། ཉི་སྣང་དུ་འདི་འདིའི་མཚམས་སྦྱར་དུ་མཛད་ཅིང་། དེ་ཉིད་སློབ་དཔོན་གྱིས་ཀྱང་བཀོད་པ་དང་།
རྒྱན་སྣང་དུ་ཡང་མཚམས་སྦྱོར་དུ་མཛད་པའི་ཕྱིར། ཞེས་གསེར་ཕྲེང་ལས་གསུངས་སོ། །
གཉིས་པ་ལ། སྔར་བཤད་པའི་མདོ་ཚན་དང་པོ་དེའི་དོན་བཤད་པའི་སྒོ་ནས་གཞི་ཤེས་ཀྱི་རྣམ་པ་
ཉེར་བདུན་འཆད་པ་ལ། མེད་པའི་རྣམ་པ་ནས་བཟུང་སྟེ། །ཞེས་སོགས་གསུངས།
གསུམ་པ་ལ། བདེན་པ་དང་པོ་གསུམ་དང༌། ལམ་བདེན་གྱི་རྣམ་ པའོ། །དང་ པོ་ལ། མདོ་
ལས། མེད་པའི་རྣམ་པ་ནས་སྐྱེ་བ་མེད་པའི་རྣམ་པའི་བར་རྣམ་པ་བཅུ་གཉིས་པོ་དེ་སྟོན་པ་ལ། མེད་པ་
དང༌། མི་སྐྱེ་བ་དང༌། དབེན་པ་དང༌། མི་རྫི་བ་དང༌། གནས་མེད་པ་དང་། ནམ་མཁའ་དང༌།
བརྗོད་དུ་མེད་པ་དང༌། མིང་མེད་པ་དང་། འགྲོ་བ་མེད་པ་དང༌། མི་འཕྲོགས་པ་དང་། མི་ཟད་
པ་དང༌། སྐྱེ་བ་མེད་པའི་རྣམ་པ་སྟེ་བཅུ་གཉིས་ནི་གོ་རིམ་བཞིན་དུ་སྡུག་བསྔལ་ལ་སོགས་པའི་བདེན་
པ་གསུམ་གྱི་མི་རྟག་པ་ལ་སོགས་པའི་མཚན་ཉིད་དག་ཡིན་ནོ། །ཞེས་གསུངས། །
གཉིས་པ་ལ། རྟེན་ལམ་གྱི་རབ་དབྱེ་དང༌། བརྟེན་པ་རྣམ་པའི་རབ་དབྱེ། གྲངས་ ཀྱི་སྒོ་ནས་དོན་
བསྡུ་བ་དང་གསུམ་ལས། དང་ པོ་ནི། ཉོན་མོངས་པའི་སྒྲིབ་པའི་གཉེན་པོ་ཉིད་དུ་ཟག་པ་མེད་པའི་
ལམ་གཅིག་དང༌། ཐམས་ཅད་ཤེས་པ་ཉིད་ཀྱིས་རང་སངས་རྒྱས་རྣམས་ཀྱང་བསྡུས་པས་དེའི་ཕྱིར་དེ་
དག་གི་ཤེས་བྱའི་སྒྲིབ་པའི་གཉེན་པོ་ཉིད་དུ་སྒོམ་པའི་ལམ་ཟག་པ་དང་བཅས་པ་དང་། ཟག་པ་མེད་པ་
གཉིས་ཡིན་ པས་ལམ་རྣམ་པ་གསུམ་མོ། །ཞེས་གསུངས།
གཉིས་པ་ལ། བ ཞིར་དབྱེ་བ། ལྔར་དབྱེ་བ། དྲུག་ཏུ་དབྱེ་བ་དང་ གསུམ་ལས། དང་ པོ་ནི།
ལམ་ གསུམ་ པོ་དེའི་ནང་ནས་དང་པོ་ཟག་མེད་ལ་ཡོད་པའི་རྣམ་པ་བཞི་པོ་དེ་སྟོན་པ་ལ། དེ་ལ་དང་ པོ་
ལ་བྱེད་པ་པོ་མེད་པ་དང༌། ཤེས་པ་པོ་མེད་པ་དང༌། འཕོ་བ་མེད་པ་དང༌། འདུལ་བ་མེད་པའི་རྣམ་ པ་
སྟེ། བཞི་ནི་གོ་རིམ་བཞིན་དུ་ལམ་ལ་སོགས་པའི་མཚན་ཉིད་དག་ཡིན་ནོ། །ཞེས་གསུངས། །
གཉིས་པ་ལམ་གཉིས་པ་ཟག་བཅས་ལ་ཡོད་པའི་རྣམ་པ་ལྔ་པོ་སྟོན་པ་ལ། གཉིས་པ་ལ་རྨི་ལམ་
་དང༌། སྒྲ་བརྙན་དང༌། མིག་ཡོར་དང༌། སྨིག་རྒྱུ་དང་། སྒྱུ་མའི་རྣམ་པ་སྟེ་ལྔ་ནི་གོ་རིམ་བཞིན་
དུ། ངོ་བོ་ཉིད་མེད་པ་དང༌། མ་སྐྱེས་པ་དང༌། མ་འགགས་པ་དང༌། གཟོད་མ་ནས་ཞི་བ་དང༌།
རང་བ ཞིན་གྱིས་མྱ་ངན་ལས་འདས་པའི་མཚན་ཉིད་སྤྱིར་ཤེས་བྱའི་སྒྲིབ་པའི་གཉེན་པོར་གྱུར་པ་དག་ཡིན་་
ནོ༑ ༑ཞེས་གསུངས།
66



གསུམ་པ་ནི། ལམ་ གསུམ་ པ་ཟག་མེད་ལ་ཡོད་ པའི་རྣམ་པ་དྲུག་པོ་འཆད་པ་ལ། གསུམ་པ་ལ་ཀུན་
་ནས་ཉོན་མོངས་པ་མེད་པ་དང༌། རྣམ་ པར་བྱང་བ་མེད་པ་དང༌། གོས་པ་མེད་པ་དང༌། སྤྲོས་པ་མེད་པ་
དང་། རློམ་པ་མེད་པ་དང༌། མི་གཡོ་བའི་རྣམ་པ་སྟེ་དྲུག་ནི་གོ་རིམ་བཞིན་དུ་ཤེས་བྱའི་སྒྲིབ་པ་ཀུན་
ནས་ཉོན་མོངས་པ་དང༌། རྣམ་པར་བྱང་བ་དང༌། ཉོན་མོངས་པའི་བག་ཆགས་དང༌། གཟུགས་ལ་
སོགས་ པའི་སྤྲོས་པ་དང༌། རང་གི་རྟོགས་པ་དང༌། ཡོངས་སུ་ཉམས་པར་རྣམ་པར་རྟོགས་པ་རྣམས་ཀྱི་
སོ་སོར་ངེས་པའི་གཉེན་པོར་གྱུར་པ་དག་ཡིན་ནོ། །ཞེས་གསུངས། །
གསུམ་པ་ལ་གྲངས་ ཀྱི་སྒོ་ནས་དོན་བསྡུ་བ་ལ། དེ་ལྟར་ན་ལམ་གྱི་བདེན་པ་ལ་རྣམ་པ་བཅོ་ལྔ་སྟེ།
ཞེས་གསུངས། བཞི་པ་དོན་བསྡུ་བ་ལ། སྤྱིར་ན་ཐམས་ཅད་ཤེས་པ་ཉིད་ཀྱི་རྣམ་པ་ཉི་ཤུ་རྩ་བདུན་ཡིན་
ནོ༑ ༑ཞེས་གསུངས།
གཞུང་དོན་ནི། གཞི་ཤེས་ཀྱི་རྣམ་པ་དེ་ལ་ཉེར་འདུན་ཡོད་དེ། བདེན་པ་དང་པོ་གསུམ་ལ་བརྟེན་
པའི་གཞི་ཤེས་ཀྱི་རྣམ་པ་བཅུ་གཉིས། ལམ་བདེན་ལ་བརྟེན་པའི་ གཞི་ཤེས་ཀྱི་རྣམ་པ་བཅོ་ལྔ་རྣམས་སུ་
ཡོད་པའི་ཕྱིར། དེས་ན་གཞི་ཤེས་ཀྱི་རྣམ་པ་སྒོམ་པར་བྱེད་པའི་ཤེས་རབ་ཀྱིས་ཟིན་པའི་སེམས་དཔའི་
རྣལ་འབྱོར། སེམས་དཔའི་རྒྱུད་ཀྱི་གཞི་ཤེས་ཀྱི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་སྒྲོ་
འདོགས་ཀྱི་གཉེན་པོའི་མཚན་ཉིད། གཞི་ཤེས་ཀྱི་བསྒོམ་བྱའི་རྣམ་པར་གྱུར་པའི་འཕགས་རྒྱུད་ཀྱི་མཁྱེན་
པ་གང་ཞིག །ཐེག་དམན་གྱི་རྟོགས་རིགས་སུ་གནས་པ། གཞི་ཤེས་ཀྱི་ཤེས་རྣམ་གྱི་ མཚན་ཉིད། དབྱེ་
ན་བདེན་པ་གསུམ་ལ་སོ་སོར་བཞི་བ ཞི། ལམ་བདེན་ལ་བ རྟེན་པའི་རྣམ་པ་བཅོ་ལྔ་སྟེ་ཉེར་བདུན་དུ་
ཡོད། དང་ པོ་གྲུབ་སྟེ། སྡུག་བདེན་གྱི་རྣམ་པ་མི་རྟག་སྡུག་བསྔལ་སྟོང་བདག་མེད་བཞི་རྟོགས་པའི་རྣམ་
པ་བཞི། ཀུན་འབྱུང་བདེན་པའི་རྣམ་པ་རྒྱུ་ཀུན་འབྱུང་རབ་སྐྱེ་རྐྱེན་བཞི་རྟོ གས་ པའི་རྣམ་པ་བཞི། འགོག་
བདེན་གྱི་རྣམ་པ། འགོག་པ། ཞི་བ། གྱ་ནོམ་པ། ངེས་པར་འབྱུང་བ་བཞི་རྟོགས་པའི་རྣམ་པ་བཞི་
རྣམས་སུ་ཡོད་པའི་ཕྱིར། ཕྱི་མ་བཅོ་ལྔ་འོག་ཏུ་འཆད།
ཁ་ཅིག །གཞི་ཤེས་ཀྱི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་སྒྲོ་འདོགས་འགོག་པར་
བྱེད་པའི་སེམས་དཔའི་རྣལ་འབྱོར། གཞི་ཤེས་ཀྱི་ཤེས་རྣམ་གྱི་མཚན་ཉིད་ཟེར་ན། ཐེག་ཆེན་གྱི་ཚོགས་
ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། གཞི་ཤེས་ཀྱི་རྣམ་པ་སྒོམ་པའི་སྐེམས་
དཔའི་རྣལ་འབྱོར་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར། འདོད་ན། དེ་ཆོས་ཅན། གཞི་
ཤེས་སུ་ཐལ་ལོ། །
iའ་



པ་ཁ་ཅིག །དེ་འདྲའི་གཞི་ཤེས་ཀྱི་འཛིན་སྟངས་སུ་དམིགས་པ། དེའི་རྣམ་ པའི་མཚན་ཉིད་ཟེར་ན།
གཞི་ཤེས་འཇིན་ པའི་རྟོག་པ་ཆོས་ཅན། གཞི་ཤེས་ཀྱི་འཛིན་སྟངས་སུ་ཐལ། གཞི་ཤེས་ཀྱི་རྣམ་པ་ཡིན་
པའི་ཕྱིར། འདོད་ན། དེ་ཆོས་ཅན། གཞི་ཤེས་སུ་ཐལ་ལོ། །འདོད་མི་ནུས་ཏེ། དེ་རྒྱུད་ལྡན་གྱི་ལམ་
མ་ཞུགས་ ཀྱི་གང་ཟག་ཡོད་ པའི་ ཕྱིར། །
ཁ་ཅིག །དམན་པའི་རིགས་ཅན་རྗེས་སུ་བཟུང་བའི་ཕྱིར་དུ་གཙོ་བོར་བསྒོམ་པར་བྱ་བའི་འཕ གས་་་
རྒྱུད་ཀྱི་མཁྱེན་པ། གཞི་ཤེས་ཀྱི་ཤེས་རྣམ་གྱི་མཚན་ཉིད་ཟེར་ན། བྱང་འཕ གས་ ཀྱི་རྒྱུད་ཀྱི་དམན་པའི་
རིགས་ཅན་སྡུག་བསྔལ་དང་འབྲལ་བར་འདོད་པའི་སྙིང་རྗེ་ཆེན་པོ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། ཆོས་ཅན་དེ་དང་ གཅིག་ཡིན་ པའི་ཕྱིར། །
ཁ་ཅིག ཐེག་དམན་གྱི་རྟོགས་རིགས་སུ་གནས་པའི་འཕགས་རྒྱུད་ཀྱི་མཁྱེན་པ་དེ། སྐབས་འདིར་
བསྟན་གྱི་གཞི་ཤེས་ཀྱི་ཤེས་རྣམ་གྱི་མཚན་ཉིད་ཟེར་བ་མི་འཐད་དེ། སྐབས་ འདིར་བསྟན་གྱི་དེ་ལ་བྱང་
སེམས་འཕགས་པའི་རྒྱུད་ཀྱི་དེ་དང༌། ཐེག་དམན་འཕ གས་པའི་རྒྱུད་ཀྱི་དེ་གཉིས་སུ་གྲངས་ངེས་པའི་ཕྱིར་
ཏེ། དེ་ལ་ཐམས་ཅད་མཁྱེན་པ་ཉིད་གསུམ་གྱི་རྣམ་པ་ནི་ཉན་ཐོས་དང་བྱང་ཆུབ་སེམས་ད པའི་བྱེ་བྲག་གིས་
གོ་རིམ་བཞིན་དུ་ཟག་པ་མེད་པ་དང་ ཟག་པ་དང་བཅས་པ་དག་ཀྱང་ཡིན་ནོ། །ཞེས་གསུངས་པའི་ཕྱིར།
ཉོན་མོངས་པའི་སྒྲིབ་པའི་གཉེན་པོ་ཉིད་དུ་ཞེས་སོགས་གསུངས་ཡོད་པའི་དོན་ནི་གཞི་ཤེས་ཀྱི་ལམ་བདེན་
གྱི་རྣམ་པ་ལ་གསུམ་དུ་ཡོད་དེ། ཉོན་སྒྲིབ་ཀྱི་གཉེན་པོའི་རིགས་སུ་གནས་པའི་ཟག་མེད་མཐོང་ལམ་
གཅིག །གཟུགས་ཕྱི་རོལ་དོན་དུ་འཛིན་པའི་རྟོག་པའི་གཉེན་པོའི་རིགས་སུ་གནས་པའི་སྒོམ་ལམ་ཟག་་
བཅས་གཅིག །དེའི་གཉེན་པོའི་རིགས་སུ་གནས་པའི་མཐོང་ལམ་ཟག་མེད་གཅིག་སྟེ་གསུམ་དུ་ཡོད་པའི་
ཕྱིར། དང་ པོ་དེ་ལ་བཞི་ཡོད་དེ། དེ་ལ་ལམ་བདེན་གྱི་རྣམ་ པའི་ལམ་རིགས་པ་སྒྲུབ་པ་ངེས་འབྱིན་བཞི་
རྟོ གས་པའི་རྣམ་ པ་བཞི་ཡོད་པའི་ཕྱིར། གཉིས་པ་དེ་ལ་ལྔ་ཡོད་དེ། གཟུང་བ་རྨི་ལམ་ ལྟ་བུ་དང༌། སྒྲ་
བརྙན་ལྟ་བུ་དང༌། མིག་ཡོར་ལྟ་བུ་དང་། སྨིག་རྒྱུ་ལྟ་བུ་དང་། སྒྱུ་མ་ལྟ་བུར། རིམ་པ་བཞིན་
པའི་ངོ་བོ་ཉིད་མེད་པ་དང༌། དོན་དམ་པར་མ་སྐྱེས་པ་དང༌། གཟོད་མ་ནས་སྤྲོས་པ་ཉེ་བར་ཞི་བ་
དང་༑ རང་བཞིན་གྱིས་ཡོངས་སུ་མྱ་ངན་ལས་འདས་པ་སྟེ་དག་པར་རྟོགས་ པའི་རྣམ་པ་ལྔ་ཡོད་པའི་ཕྱིར།
གསུམ་པ་དེ་ལ་དྲུག་ཏུ་ཡོད་དེ། ཕྱིའི་གཟུང་བ་དོར་བྱ་ཀུན་ནས་ཉོན་མོངས་པའི་དངོས་པོ་མེད་པ་དང༌།
དེ་བླང་བྱ་རྣམ་པར་བྱང་བའི་དངོས་པོ་མེད་པ་དང༌། དེའི་རང་བཞིན་གོས་པ་མེད་པ་འོད་གསལ་བ་
དང་། དེ་གཟུགས་སྒྲ་ལ་སོགས་པའི་རབ་ཏུ་དབྱེ་བའི་སྤྲོས་པ་མེད་པ་དང་། དེ་དོན་དམ་པར་སྟོང་
68



པར་རྟོགས་པ་ལ་རློམ་པར་བྱར་མེད་པ་ཉིད་དང༌། དེ་བདེན་པའི་སྟོང་པའི་སྟོང་ཉིད་མི་གཡོ་བ་སྟེ་སྲིད་
པ་ཇི་སྲིད་ ཀྱི་བར་དུ་གནས་པར་རྟོགས་པའི་རྣམ་པ་དྲུག་ཏུ་ཡོད་ པའི་ཕྱིར། སྐབས་འདིར་གཟུགས་ཕྱི་
རོལ་དོན་དུ་འཇིན་པའི་རྟོག་པའི་གཉེན་པོ་འཆད་པ་སྐབས་སུ་མ་བབས་པའི་སྐྱོན་མེད་དེ། གཞི་ཤེས་
ཀྱིས་རང་ རྒྱལ་འཕགས་ པའི་མངོན་རྟོགས་བསྡུས་པའི་ ཕྱིར།
དེས་ན། ཉོན་སྒྲིབ་དང་ ཤེས་སྒྲིབ་གང་རུང་གང་ཞིག་གཙོ་བོར་ཐར་པ་ཐོབ་པ་ལ་བར་དུ་གཅོད་་་་་་
བྱེད་ཀྱི་སྒྲིབ་པའི་རིགས་སུ་གནས་པ། ཉོན་སྒྲིབ་ཀྱི་མཚན་ཉིད། དབྱེ་ན། རྩ་ཉོན་དྲུག །ཉེ་ཉོན་ཉི་
ཤུ་རྣམས་སུ་ཡོད། དེ་གང་ཞིག །གཙོ་བོར་ཐམས་ཅད་མཁྱེན་པ་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་
པའི་རིགས་སུ་གནས་པ། ཤེས་སྒྲིབ་ཀྱི་མཚན་ཉིད། དབྱེ་ན། ཕྲ་རགས་གཉིས་སུ་ཡོད་དེ། བདེན་
འཛིན་དང༌། གཟུགས་ ཕྱི་རོལ་དོན་འཛིན་གྱི་རྟོག་པ་གཉིས་སུ་ཡོད་པའི་ཕྱིར། །
ཁོ་ན་རེ། སྤྱིར་ཤེས་བྱའི་སྒྲིབ་པའི་གཉེན་པོ། ཞེས་པའི་སྐབས་ནས་བསྟན་པའི་ཤེས་སྒྲིབ་ཡིན་
ན༑ ཤེས་སྒྲིབ་ཡིན་དགོས་པར་ཐལ། གཟུགས་ཕྱི་རོལ་དོན་འཛིན་གྱི་རྟོག་པ་དེ་ཤེས་སྒྲིབ་ཡིན་ པའི་
ཕྱིར༑ འདོད་ན། རང་བཞིན་གྱིས་ཡོངས་སུ་མྱ་ངན་ལས་འདས་པ། ཞེས་པའི་སྐབས་ནས་བསྟན་པའི་
རང་བཞིན་གྱི་མྱང་འདས་ཡིན་ན། རང་བཞིན་གྱི་མྱང་འདས་ཡིན་དགོས་པར་ཐལ། འདོད་པའི་ཕྱིར་
ན་མ་ཁྱབ་སྟེ། འགྲོ་ལ་ཆགས་པས་ཀུན་ཆགས་མཛད། །ཅེས་པའི་སྐབས་ནས་བ སྟན་པའི་ཆགས་པ་ཡིན་
ན༑ ཆགས་པ་ཡིན་དགོས་པར་ཐལ། བསྟན་བཅོས་ཆེན་པོའི་རྣམ་བཤད་མཛད། །ཅེས་པའི་སྐབས་
ནས་བ སྟན་པའི་བ སྟན་བཅོས་ཡིན་ན། བསྟན་བཅོས་ཡིན་ དགོས་པའི་ཕྱིར། ཁྱབ་པ་འགྲིག ཁ་ཅིག
གཞི་ཤེས་ཀྱི་ལམ་བདེན་གྱི་རྣམ་པ་ལ་དུ་མ་ཡོད་དེ། དེ་ལ་ཉོན་སྒྲིབ་ཀྱི་དངོས་གཉེན་དུ་གྱུར་པའི་ཟག་
མེད་མཐོང་ལམ་གཅིག ཤེས་སྒྲིབ་གཟུང་རྟོག་གི་དངོས་གཉེན་དུ་གྱུར་པའི་སྒོམ་ལམ་ཟག་བཅས་གཅིག
དེར་གྱུར་པའི་མཐོང་ལམ་ཟག་མེད་གཅིག་ཡོད་པའི་ཕྱིར་ཟེར་བ་མི་འཐད་དེ། ཉོན་སྒྲིབ་ཀྱི་དངོས་
གཉེན་ཡིན་ན། སྒོམ་ལམ་བར་ཆད་མེད་ལམ་ཡིན་དགོས། ཤེས་སྒྲིབ་གཟུང་རྟོག་གི་དངོས་གཉེན་ཡིན་
ན༑ སྒོམ་ལམ་ཟག་མེད་ཡིན་དགོས་པའི་ཕྱིར། །
ཁོ་ན་རེ། སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་ཐེག་ཆེན་གྱི་སྦྱོར་ལམ་ཆོས་ཅན། སྒོམ་
ལམ་བར་ཆད་མེད་ལམ་ཡིན་པར་ཐལ། ཤེས་སྒྲིབ་གཟུང་རྟོ ག་གི་དངོས་གཉེན་ཡིན་ པའི་ཕྱིར་ཏེ། བདེན་
འཛིན་གྱི་དངོས་གཉེན་ཡིན་པའི་ཕྱིར། དེ་ལ་དངོས་སུ་གནོད་བྱེད་གང་ཞིག །དེའི་གཉེན་པོ་ཡིན་པའི་
ཕྱིར་ཟེར་ན་མ་ཁྱབ། ཐེག་ཆེན་གྱི་མཐོང་ལམ་བར་ཆད་མེད་ལམ་ཆོས་ཅན། བདེན་འཛིན་གྱི་ ད་ངོས་
1
ང་



-
-
གཉེན་བར་ཆད་མེད་ལམ་ཡིན་པར་ཐལ། དེའི་དངོས་གཉེན་གང་ཞིག །བར་ཆད་མེད་ལམ་ཡིན་པའི་
ཕྱིར། དང་པོ་གྲུབ་སྟེ། དེ་ལ་དངོས་སུ་གནོད་བྱེད་གང་ཞིག །དེའི་གཉེན་པོ་ཡིན་པའི་ཕྱིར། རྟ གས་
ཁས། གཞན་ཡང་། ཉོན་སྒྲིབ་ཀྱི་དངོས་གཉེན་ཡིན་ན། གཞི་ཤེས་ཡིན་དགོས་པར་ཐལ། སྦྱོར་བ་
འཐད་པའི་ཕྱིར། འདོད་ན། དམན་ལམ་སྔོན་དུ་མ་སོང་བའི་རྒྱུན་མཐའི་བར་ཆད་མེད་ལམ་ཆོས་
ཅན༑ དེར་ཐལ། དེའི་ཕྱིར ཁོ་ན་རེ། དེ་ཆོས་ཅན། གང་ཟག་གི་བདག་འཛིན་དང་ དམིགས་པ་
གཅིག་ལ་དམིགས་ནས་འཛིན་སྟངས་དངོས་འགལ་དུ་ཞུགས་པའི་བློ་ཡིན་པར་ཐལ། དེའི་དངོས་གཉེན་
ཡིན་ པའི་ཕྱིར་ཟེར་ན་མ་ཁྱབ། འདོད་ན། གང་ཟག་གི་བདག་མེད་ཀྱི་རྣམ་པ་ཅན་གྱི་བློ་ཡིན་ པར་ཐལ།
འདོད་པའི་ཕྱིར་ན། གང་ཟག་མི་རྟག་པ་མ་ཡིན་ པར་འཛིན་པའི་རྟོག་པའི་དངོས་གཉེན་བར་ཆད་མེད་
ལམ་ཆོས་ཅན། དེ་དང་ དམིགས་པ་གཅིག་ལ་དམིགས་ནས་འཛིན་སྟངས་དངོས་འགལ་དུ་ཞུགས་པར་
ཐལ། དེའི་དངོས་གཉེན་ཡིན་ པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་ཡོད་པའི་ཕྱིར། གང་
ཟག་རྟག་གཅིག་རང་དབང་ཅན་དུ་འཛིན་པའི་རྟོག་པའི་དངོས་གཉེན་བར་ཆད་མེད་ལམ་ ཡོད་པའི་ཕྱིར་་་
ཏེ། གང་ཟག་གི་བདག་འཛིན་ཀུན་བཏགས་ ཀྱི་དངོས་གཉེན་བར་ཆད་མེད་ལམ་ ཡོད་པའི་ཕྱིར། འདོད་
ན། དེ་ཆོས་ཅན། གང་ཟག་མི་རྟག་པའི་རྣམ་པ་ཅན་གྱི་བློ་ཡིན་ པར་ཐལ་ལོ། །གཞན་ཡང་། ལྡན་
མིན་ལ་དམིགས་པའི་ཁོང་ཁྲོའི་དངོས་གཉེན་བར་ཆད་མེད་ལམ་ཆོས་ཅན། ཁོང་ཁྲོ་དེ་དང་ དམིགས་པ་
གཅིག་ལ་དམིགས་ནས་འཛིན་སྟངས་དངོས་འགལ་དུ་ཞུགས་པར་ཐལ། དེའི་དངོས་གཉེན་བར་ཆད་མེད་
ལམ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་ཡོད་པའི་ཕྱིར་ཏེ། ཁོང་ཁྲོའི་དངོས་གཉེན་
བར་ཆད་མེད་ལམ་ཡོད་པའི་ཕྱིར་ཏེ། རྩ་ཉོན་དྲུག་གི་དེ་ཡོད་པའི་ཕྱིར།
གཞན་ཡང་། རྣམ་བཤད་ལས། འདའ་བྱེད་ཀྱི་མཐོང་ལམ་དེ་ཉིད་ཀྱི་རྣམ་པ་བཅུ་དྲུག་སྤྲོས་བྲལ་
དུ་མངོན་སུམ་དུ་རྟོ གས་ ཀྱང་། རྣམ་པ་བཅུ་དྲུག་རྟོགས་པ་མ་ཡིན་ནོ། །དེ་ཉིད་ཀྱི་སྒྲིབ་པ་གཉིས་ཀུན་
བཏགས་ ཀྱི་ས་བོན་ཟད་པར་བཅོམ་ནས་ཞེས་དང་། སྤང་བྱའི་ས་བོན་ལ་དངོས་སུ་གནོད་བྱེད་ཀྱི་གཉེན་
པོ་སྟོང་ཉིད་རྟོགས་པའི་ཤེས་རབ་ཡིན་ ཀྱང་། མཁྱེན་གསུམ་གྱི་རྣམ་པ་ལ་ཕྱིན་ཅི་ལོག་ཏུ་ཞུགས་པའི་སྒོ་
འདོགས་ཇི་སྙེད་པ་དེ་སྙེད་ཀྱི་གཉེན་པོར་དེའི་དམིགས་རྣམ་གྱི་ལོག་ཕྱོགས་འཛིན་པའི་རྣམ་པ་མཐའ་དག་་་
ཞི་ལྷག་ཟུང་འབྲེལ་གྱི་སྒོ་ནས་བསྒོམ་པར་བྱ་བ་ཡིན་ནོ། །ཞེས་གསུངས་པ་མི་འཐད་པར་ཐལ། དམན་
ལམ་སྔོན་དུ་མ་སོང་བའི་ཐེག་ཆེན་གྱི་མཐོང་ལམ་བར་ཆད་མེད་ལམ་དེས་གང་ཟག་གི་བདག་འཛིན་ཀུན་
བཏགས་ ཀྱི་དངོས་གཉེན་མི་བྱེད། དེ་འདྲ་བའི་རྒྱུན་མཐའི་བར་ཆད་མེད་ལམ་དེས་གང་ཟག་གི་བདག་
70.



འཛིན་ལྷན་སྐྱེས་ཀྱི་དངོས་གཉེན་མི་བྱེད་པའི་ཕྱིར། རྟགས་ཁས།
ཁོ་ན་རེ། དམན་ལམ་སྔོན་དུ་མ་སོང་བའི་བྱང་སེམས་རྒྱུན་མཐའ་པ་ཆོས་ཅན། ཁྱོད་ཀྱིས་ཉོན
སྒྲིཔ་སྤང་བྱའི་ གཙོ་བོར་བྱེད་པར་ཐལ། ཁྱོད་ཀྱིས་དེའི་དངོས་གཉེན་བསྒོམ་བྱའི་གཙོ་བོར་བྱེད་པའི་ཕྱིར་
ཏེ༑ ཁྱོད་ཀྱིས་དེར་གྱུར་པའི་རྒྱུན་མཐའི་བར་ཆད་མེད་ལམ་བསྒོམ་བྱའི་གཙོ་བོར་བྱེད་པའི་ཕྱིར་ན་མ་
ཁྱབ་སྟེ། དམན་ལམ་སྔོན་དུ་མ་སོང་བའི་མཐོང་ལམ་སྡུག་བསྔལ་ཆོས་བཟོད་པ་ཆོས་ཅན། ཁྱོད་ཀྱིས་
གང་ཟག་གི་བདག་འཛིན་ཀུན་བཏགས་སྤང་བྱའི་གཙོ་བོར་བྱེད་པར་ཐལ། ཁྱོད་ཀྱིས་དེ་སྤངས་པའི་ཐེག་
ཆེན་གྱི་མཐོང་ལམ་རྣམ་གྲོལ་ལམ་ཐོབ་བྱའི་ གཙོ་བོར་བྱེད་པའི་ཕྱིར། རྟགས་ཁས། །
གཞན་ཡང་། གཟུགས་ཕྱི་རོལ་དོན་འཛིན་གྱི་རྟོག་པ་དེ་ཤེས་སྒྲིབ་གཟུང་རྟོག་ཏུ་ཐལ། སྦྱོར་བ་
འཐ ད ་པའི་ཕྱིར། འདོད་ན། དེ་ཆོས་ཅན། རང་གི་དམིགས་ཡུལ་དུ་གྱུར་པའི་གཟུང་བ་ལ་ད མིགས་ནས་
ལོངས་སྤྱད་བྱར་བདེན་པར་ཞེན་པའི་ཞེན་རིག་ཏུ་ཐལ། འདོད་པའི་ཕྱིར། འདོད་ན། དེ་ཆོས་ཅན།
བདེན་འཛིན་དུ་ཐལ་ལོ། །དེས་གཟུང་བ་ཆོས་ཀྱི་བདེན་འཛིན་ཞེས་སོགས་ཟེར་བ་ཡང་ཁེགས་སོ།།
ཁ་ཅིག །ཉོན་སྒྲིབ་ཀྱི་གཉེན་པོར་གྱུར་པའི་ལམ་ཟག་མེད་དེ་ཐེག་པ་གསུམ་ གའི་གང་ཟག་གི་རྒྱུད་
ལ་ཡོད་། གཟུགས་ཕྱི་རོལ་དོན་དུ་འཛིན་པའི་རྟོག་པའི་གཉེན་པོར་གྱུར་པའི་ལམ་ཟག་མེད་རང་རྒྱལ་དང་
བྱང་སེམས་ཁོ་ནའི་རྒྱུད་ལ་ཡོད། ཤེས་སྒྲིབ་ཀྱི་གཉེན་པོར་གྱུར་པའི་ལམ་ཟག་མེད་བྱང་སེམས་ཁོ་ནའི་
རྒྱུད་ལ་ཡོད་ཟེར་བ་མི་འཐད་དེ། གཟུགས་ཕྱི་རོལ་དོན་དུ་འཛིན་པའི་རྟོག་པའི་གཉེན་པོར་ གྱུར་ པའི་
ལམ་ཟག་མེད་རྒྱུད་ལྡན་གྱི་ཉན་ཐོས་འཕ གས་པ་ཡོད་པའི་ཕྱིར་ཏེ། གཉིས་སྟོང་མངོན་སུམ་དུ་རྟོ གས་
པའི་དེ་ཡོད་པའི་ཕྱིར་དང་། སངས་རྒྱས་འཕགས་པའི་རྒྱུད་ལ་ཤེས་སྒྲིབ་ཀྱི་གཉེན་ པོ་ཡོད་པའི་ཕྱིར། རྣམ་
མཁྱེན་དེ་གཉེན་པོའི་ཡོན་ཏན་དང་ ལྡན་པའི་ཕྱིར། དེ་ལམ་བདེན་ཡིན་ པའི་ ཕྱིར། ཁྱབ་སྟེ། དག་
གསལ་གཉེན་པོའི་ཕྱོགས་ཉིད་ཀྱི། །ཞེས་གསུངས་ པའི་ཕྱིར། །
ཁ་ཅིག །སྒྲིབ་པ་གང་ཞིག །གཙོ་བོར་ཐར་བ་ཐོབ་པ་ལ་བར་དུ་གཅོད་བྱེད། ཉོན་སྒྲིབ་ཀྱི་
མཚན ཉིད། དེ་གང་ཞིག་གཙོ་བོར་ཐམས་ཅད་མཁྱེན་པ་ཐོབ་པ་ལ་བར་དུ་གཅོད་བྱེད། ཤེས་སྒྲིབ་ཀྱི་
མཚན་ཉིད་ཟེར་བ་མི་འཐད་དེ། གཟུགས་ཕྱི་རོལ་དོན་དུ་འཛིན་པའི་རྟོག་པ་ཤེས་སྒྲིབ་ཡིན་པའི་ ཕྱིར།
དེ་སྒྲིབ་པ་གང་ཞིག །སྒྲིབ་པ་ལ་ཤེས་སྒྲིབ་དང་ཉོན་སྒྲིབ་གཉིས་སུ་གྲངས་ངེས། དེ་ཉོན་སྒྲིབ་མ་ཡིན་
པའི་ཕྱིར། གཉིས་པ་གྲུབ་སྟེ། དབུས་མཐར། ཉོན་མོངས་པ་ཡི་སྒྲིབ་པ་དང༌། །ཤེས་བྱའི་སྒྲིབ་པ་
གཉིས་སུ་བསྟན། །དེར་ནི་སྒྲིབ་པ་ཐམས་ཅད་དོ། །དེ་ཟད་ན་ནི་གྲོལ་བར་འགྱུར། །ཞེས་གསུངས་ པའི་
71



ཕྱིར། གསུམ་པ་མ་གྲུབ་ན། དེ་ཆོས་ཅན། ཉན་ཐོས་དགྲ་བཅོམ་པས་ཁྱོད་སྤངས་ པར་ཐལ་ལོ།།
ཁོ་ན་རེ། དེ་ཆོས་ཅན། ཉོན་སྒྲིབ་ཏུ་ཐལ། གཙོ་བོར་ཐར་པ་ཐོབ་པ་ལ་བར་དུ་གཅོད་བྱེད་ཀྱི་
སྒྲིབ་པ་ཡིན་ པའི་ཕྱིར་ཏེ། གཙོ་བོར་རང་རྒྱལ་གྱི་དེའི་ཕྱིར་ན་མ་ཁྱབ། བདེན་འཛིན་ཆོས་ཅན། དེར་
ཐལ༑ གཙོ་བོར་ཐེག་ཆེན་གྱི་དེའི་ཕྱིར་ན་མ་ཁྱབ་བོ། །ཁོ་ན་རེ། སྒྲིབ་པ་ལ་དེ་གཉིས་སུ་གྲངས་ངེས་
པ་མི་འཐད་པར་ཐལ། སྙོམས་འཇུག་གི་སྒྲིབ་པ་དེ་སྒྲིབ་པ་གང་ཞིག །དེ་ཉོན་སྒྲིབ་ཀྱང་མིན། ཤེས་སྒྲིབ་
ཀྱང་མ་ཡིན་པའི་ཕྱིར། དང་པོ་གྲུབ་སྟེ། དེ་ཡོད་པའི་ཕྱིར། གཉིས་པ་མ་གྲུབ་ན། དེ་ཆོས་ཅན།
ཤེས་རབ་རྐྱང་པའི་ཆ་ལས་རྣམ་གྲོལ་གྱི་ཉན་ཐོས་དགྲ་བཅོམ་པས་ཁྱོད་སྤངས་པར་ཐལ་ལོ། །གསུམ་པ་མ་
གྲུབ་ན། དེ་ཆོས་ཅན། གཉིས་ཀའི་ཆ་ལས་རྣམ་གྲོལ་གྱི་ཉན་ཐོས་དགྲ་བཅོམ་པས་ཁྱོད་སྤངས་པར་
ཐལ་ལོ། །ཟེར་ན། དམན་པའི་སྒྲིབ་པ་ཡིན་ན། སྒྲིབ་པ་ཡིན་དགོས་པར་ཐལ། སྙོམས་འཇུག་གི་
སྒྲིབ་པ་ཡིན་ན། སྒྲིབ་པ་ཡིན་དགོས་པའི་ཕྱིར། ཁོ་ན་རེ། སྒྲིབ་པའི་དངོས་གཉེན་བར་ཆད་མེད་ལམ་
ལ་ཐེག་དམན་གྱི་བར་ཆད་མེད་ལམ་དང་ཐེག་ཆེན་གྱི་བར་ཆད་མེད་ལམ་གཉིས་སུ་གྲངས་ངེས་པར་ཐལ།
སྒྲིབ་པ་ལ་ཉོན་སྒྲིབ་དང་ ཤེས་སྒྲིབ་གཉིས་སུ་གྲངས་ངེས་པའི་ཕྱིར་ན་མ་ཁྱབ།
ཁོ་ན་རེ། ཐར་པ་ཡིན་ན། ཉན་ཐོས་ཀྱི་ཐར་པ་ཡིན་དགོས་པར་ཐལ། གཙོ་བོར་ཐར་པ་ཐོབ་
པ་ལ་བར་དུ་གཅོད་བྱེད་ཀྱི་སྒྲིབ་པ་ཡིན་ན། གཙོ་བོར་ཉན་ཐོས་ཀྱི་ཐར་པ་ཐོབ་པ་ལ་བར་དུ་གཅོད་
བྱེད་ཀྱི་སྒྲིབ་པ་ཡིན་དགོས་པའི་ཕྱིར། གཟུགས་ཕྱི་རོལ་དོན་དུ་འཛིན་པའི་རྟོག་པ་དེ་དེ་མ་ཡིན་པའི་
ཕྱིར༑ རྟགས་ཁས། ཟེར་ན། རྩ་བར་མ་ཁྱབ་སྟེ། ཐར་པ་ཡིན་ན། ཐེག་ཆེན་གྱི་ཐར་པ་ཡིན་ དགོས་
པར་ཐལ། རྟགས་རིགས་འགྲེའོ། །ཁོ་ན་རེ། རང་རྒྱལ་སློབ་ པས་ཤེས་སྒྲིབ་སྤང་བྱའི་གཙོ་བོར་བྱེད་ པར་
ཐལ། གཟུགས་ཕྱི་རོལ་དོན་འཛིན་གྱི་རྟོག་པ་ཤེས་སྒྲིབ་ཡིན་ པའི་ཕྱིར་ན་མ་ཁྱབ། ཁ་ཅིག །མེད་པའི་
རྣམ་པ་ནས་བཟུང་སྟེ། །ཞེས་སོགས་ ཀྱི་སྐབས་ནས་དངོས་སུ་བསྟན་ པའི་ གཞི་ཤེས་ཡིན་ན། ཉན་ཐོས་ཀྱི་
རྟོགས་རིགས་སུ་གནས་པས་ཁྱབ་ཟེར་བ་མི་འཐད་དེ། གཉིས་སྟོང་དོན་སྤྱིའི་ཚུལ་གྱི་ རྟོགས་པའི་བྱང་
སེམས་ཀྱི་སྒོམ་ལམ་དང༌། གཉིས་སྟོང་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་རྣམས་དེ་
ཡིན་པའི་ཕྱིར། རྟགས་གྲུབ་སྟེ། དེ་དག་གི་ཤེས་བྱའི་སྒྲིབ་པའི་གཉེན་ པོ་ཉིད་དུ་སྒོམ་པའི་ལམ་ཟག་པ་
དང་བཅས་པ་དང་ཟག་པ་མེད་པ་གཉིས་ཡིན་པས་ཞེས་གསུངས་བའི་ཕྱིར།
གཉིས་པ་ལ་ཡང་། མཚམས་སྦྱར། བ སྟན། བ ཤད། དོན་བསྡུ་བ་བཞི་ལས། དང་ པོ་ནི།
གཞི་ཤེས་ཀྱི་རྣམ་པ་དེའི་འོག་ཏུ་ལམ་ཤེས་ཀྱི་རྣམ་པ་རྣམས་འཆད་དོ། །ཞེས་མཚམས་སྦྱོར་པ་ལ། དེའི་
བས་ པ་
72



འོག་ཏུ་ལམ་ཤེས་པ་ཉིད་ཀྱི་རྣམ་བ། ཞེས་གསུངས། གཉིས་པ་ནི། སྔར་བཤད་པའི་མདོ་ཚན་གཉིས་
པ་དེའི་དོན་བཤད་པའི་སྒོ་ནས། ལམ་ཤེས་ཀྱི་རྣམ་པ་སོ་དྲུག་མདོར་བསྟན་གྱི་སྒོ་ནས་བཤད་པ་ལ་
དོན་ཐོབ་ཀྱི་དབང་དུ་བྱས་པས། འདོད་ཆགས་བྲལ་བ་ནས་བཟུང་སྟེ། །དངོས་མེད་ངོ་བོ་ཉིད་ཀྱི་བར།།
རྒྱུ་དང་ལམ་དང་སྡུག་བསྔལ་དང༌། །ཞེས་སོགས་གསུངས།
གསུམ་པ་ལ། གོ་རིམ་ལ་རྩོད་པ་སྤང་བ་དང༌། གོ་རིམ་ཅན་གྱི་རྣམ་ པ་བ ཤད་པའོ། །དང་ པོ་
འཆད་པ་ལ། ཀུན་ནས་ཉོན་མོངས་པ་དང་ ཅིག་ཤོས་ཀྱི་ཕྱོགས་ལ་བརྟེན་ནས་ཀུན་འབྱུང་བ་དང་ ལམ་
གྱི་བདེན་པ་དག་ནི་རྒྱུ་ཡིན་ལ། སྡུག་བསྔལ་བ་དང་ འགོག་པའི་བདེན་པ་དག་ནི་འབྲས་བུ་ཡིན་པའི་ཕྱིར་
དོན་གྱི་སྒོ་ནས་བ སྟན་ཏེ། ཞེས་གསུངས། གཉིས་པ་ལ། གྲངས་ ཀྱི་སྒོ་ནས་ཡོད་བ་མདོར་བསྟན་པ་
དང༌། ངོ་བོའི་སྒོ་ནས་ཡོད་ཆོས་རྒྱས་པར་བཤད་པ་གཉིས་ལས། དང་ པོ་སྟོན་པ་ལ་ཀུན་འབྱུང་བ་
དང་། ལམ་དང༌། སྡུག་བསྔལ་བ་དང་། འགོག་པའི་བདེན་པ་ལ་གྲངས་བཞིན་དུ་རྣམ་པ་བརྒྱད་དང་
ཞེས་བྱ་བ་ལ་སོགས་པ་ཁོང་དུ་ཆུད་པར་བྱའོ་ཞེས་གསུངས།
གཉིས་པ་ལ། ཀུན་འབྱུང་བདེན་པའི་རྣམ་པ་བརྒྱད་སྤང་གཉེན་གྱི་སྒོ་ནས་བཤད་པ་དང༌། ལམ་
བདེན་གྱི་རྣམ་པ་བདུན་དམ་བཅའ་དང་འཐད་པའི་སྒོ་ནས་བཤད་པ་དང་སྡུག་བདེན་གྱི་རྣམ་པ་ལྔ་རང་་་་་
སྤྱིའི་མཚན་ཉིད་ཀྱི་སྒོ་ནས་བཤད་པ་དང་། འགོག་བདེན་གྱི་ རྣམ་པ་བཅུ་དྲུག་ཕན་ཡོན་གྱི་སྒོ་ནས་བཤད་
པའོ༑ ༑དང་ པོ་ནི། དེ་ལ་འདོད་ཆགས་དང་བྲལ་བ་དང་། མི་གནས་པ་དང༌། ཞི་བ་དང༌། འདོད་
ཆགས་མེད་པ་དང༌། ཞེ་སྡང་མེད་པ་དང༌། གཏི་མུག་མེད་པ་དང་། ཉོན་མོངས་བ་མེད་པ་དང་།
སེམས་ཅན་མེད་པའི་རྣམ་པ་དག་ནི་གོ་རིམ་བཞིན་དུ་རྒྱུ་གང་ཡིན་པ་སྟེ། འདུན་པ་དང༌། འདོད་
ཆགས་དང༌། དགའ་བ་དང་། ཀུན་འབྱུང་བ་གང་ཡིན་པ་སྟེ། འདོད་ཆགས་དང༌། ཞེ་སྡང་དང་།
གཏི་མུག་དང༌། རབ་ཏུ་སྐྱེ་བ་གང་ཡིན་པ་སྟེ་ཀུན་ཏུ་རྟོག་པ་དང༌། རྐྱེན་གང་ཡིན་པ་སྟེ་སེམས་ཅན་དུ་
མངོན་པར་ཞེན་པ། དེ་རྣམས་ཀྱི་གཉེན་པོར་གྱུར་པ་གསུམ་དང་ གསུམ་དང་ གཅིག་དང་ གཅིག་སྟེ། དེ་
ལྟར་ན་རྒྱུའི་བདེན་པའི་རྣམ་པ་བརྒྱད་ཡིན་ནོ། །ཞེས་བཤད།
གཉིས་པ་སྟོན་པ་ལ། ཚད་མེད་པ་དང༌། མཐའ་གཉིས་དང་མ་འབྲེལ་བ་དང༌། ཐ་མི་དད་པ་
དང༌། མཆོག་ཏུ་འཛིན་པ་མེད་པ་དང༌། རྣམ་པར་མི་རྟོག་པ་དང༌། གཞལ་དུ་མེད་པ་དང༌། ཆགས་
པ་མེད་པའི་རྣམ་པ་དག་ནི་གོ་རིམ་བཞིན་དུ་སེམས་ཅན་ཐམས་ཅད་ལ་གོ་སྐབས་འབྱེད་པའི་ལམ་དང་།
ཇི་ལྟར་སེམས་ཅན་ཐམས་ཅད་ལ་གོ་སྐབས་འབྱེད་པ་དང་། རིགས་པ་གང་ཡིན་པ་དང་། ཇི་ལྟར་རིགས་
73



བ་ཡིན་པ་དང་། སྒྲུབ་པ་གང་ཡིན་པ་དང་། ཇི་ལྟར་སྒྲུབ་པ་ཡིན་པ་དང་། ངེས་པར་འབྱིན་པ་གང་
ཡིན་ པ་དེ་རྣམས་ཀྱི་ངོ་བོ་ཉིད་གཉིས་དང་ གཉིས་དང་ གཉིས་དང་ གཅིག་སྟེ། དེ་ལྟར་ན་ལམ་གྱི་བདེན་
པའི་རྣམ་པ་བདུན་ཡིན་ནོ། །ཞེས་གསུངས།
གསུམ་པ་དེ་སྟོན་པ་ལ། མི་རྟག་པ་དང༌། སྡུག་བསྔལ་བ་དང་། སྟོང་པ་དང༌། བདག་མེད་
པའི་རྣམ་ པ་དང༌། ལྔ་པ་མཚན་ཉིད་མེད་པའི་རྣམ་པའི་ངོ་བོ་ཉིད་རྣམས་ཏེ། དེ་ལྟར་ན་སྡུག་བསྔལ་གྱི་
བདེན་པའི་རྣམ་པ་ལྔ་ཡིན་ནོ། །ཞེས་གསུངས། །
བཞི་པ་སྟོན་པ་ལ། འགོག་པའི་རྣམ་ པའི་ངོ་བོ་ཉིད་ནི་ནང་དང༌། ཕྱི་དང་། གཉིས་ཀའི་དངོས་
པོ་རྣམས་འགགས་པས། ནང་དང༌། ཕྱི་དང༌། གཉིས་ཀའི་སྟོང་པ་ཉིད་ཀྱི་རྣམ་པ་སྟེ་གསུམ་དང༌།
ཞི་བའི་རྣམ་པའི་ངོ་བོ་ཉིད་བཏགས་ པའི་བདག་སྟོང་པ་དང་། སྣོད་ཀྱི་འཇིག་རྟེན་དང༌། དོན་དམ་པ་
དང༌། འདུས་བྱས་དང༌། འདུས་མ་བྱས་དང༌། རྟག་པ་དང་ཆད་པའི་མཐའ་དང༌། འཁོར་བ་ཐོག་
མ་དང་ཐ་མ་མེད་པ་དང༌། རྟོགས་པའི་ཆོས་དོར་བ་མེད་པ་ལ་མངོན་པར་ཞེན་པ་འགགས་པས། སྟོང་པ་
དང༌། ཆེན་པོ་དང༌། དོན་དམ་པ་དང༌། འདུས་བྱས་དང༌། འདུས་མ་བྱས་དང༌། མཐའ་ལས་
འདས་པ་དང༌། ཐོག་མ་དང་ཐ་མ་མེད་པ་དང༌། དོར་བ་མེད་པ་སྟོང་པ་ཉིད་ཀྱི་རྣམ་པ་སྟེ་བརྒྱད་
དང་། གྱ་ནོམ་པའི་རྣམ་པ་གཞན་གྱིས་ཀུན་བཏགས་པའི་བྱེད་པ་ པོ་འགགས་པས། རང་བཞིན་སྟོང་པ་
ཉིད་ཀྱི་རྣམ་ པ་དང༌། ངེས་པར་འབྱུང་བའི་རྣམ་པ་ཡུལ་དུ་འཁྲུལ་བའི་བདག་ཉིད་བཏགས་པ། མཚན་
ཉིད་དང༌། དུས་སུ་འཁྲུལ་བ་རྣམས་འགགས་པས། ཆོས་ཐམས་ཅད་དང་། རང་གི་མཚན་ཉིད་དང༌།
མི་དམིགས་པ་སྟོང་པ་ཉིད་ཀྱི་རྣམ་པ་སྟེ་གསུམ་དང༌། ངེས་པར་འབྱུང་བའི་རྣམ་པ་ཁོ་ན་ངོ་བོ་ཉིད་
འགགས་པས། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་རྣམ་པ་གཅིག་སྟེ། དེ་ལྟར་ན་འགོག་པའི་
རྣམ་ པ་ནི་བཅུ་དྲུག་ཡིན་ལ། ཞེས་གསུངས།
བཞི་པ་དོན་བསྡུ་བ་ནི། སྤྱིར་ན་ལམ་ཤེས་པ་ཉིད་ཀྱི་རྣམ་པ་སུམ་ཅུ་རྩ་དྲུག་ཡིན་ནོ། །ཞེས་
གསུངས།
གཞུང་དོན་ནི། སྐབས་འདིར་བསྟན་གྱི་ལམ་ཤེས་ཀྱི་རྣམ་པ་དེ་ལ་སོ་དྲུག་ཡོད་དེ། དེ་ལ་ཀུན་
འབྱུང་བདེན་པ་ལ་བརྟེན་པའི་ལམ་ཤེས་ཀྱི་རྣམ་པ་བརྒྱུད། ལམ་བདེན་ལ་བརྟེན་པའི་དེ་བདུན། སྡུག་
བདེན་ལ་བརྟེན་པའི་ལྔ། འགོག་བདེན་ལ་བརྟེན་པའི་རྣམ་པ་བཅུ་དྲུག་རྣམས་སུ་ཡོད་པའི་ཕྱིར། དེས་
ན་ལམ་ཤེས་ཀྱི་རྣམ་པ་སྒོམ་པར་བྱེད་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར།་ སེམས་



དཔའི་རྒྱུད་ཀྱི་ལམ་ཤེས་ཀྱི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་སྒྲོ་འདོགས་ཀྱི་གཉེན་པོའི་
མཚན་ཉིད? རང་ཐོབ་བྱེད་ཀྱི་ཐབས་སུ་གྱུར་པའི་ལམ་ཤེས་ཀྱི་སྦྱོར་བ་བསྒོམས་སྟོབས་ཀྱིས་ཐོབ་པའི་ཐེག་
ཆེན་འཕགས་པའི་རྒྱུད་ཀྱི་གཉེན་ཕྱོགས་ཤེས་རྣམ་གང་ཞིག །རང་སྲས་བྱང་སེམས་འཕགས་པའི་བཞེད་
དོན་སྒྲུབ་ནུས་པ་དེ། ལམ་ཤེས་ཀྱི་ཤེས་རྣམ་གྱི་མཚན་ཉིད། དབྱེ་ན་སོ་དྲུག་ཡོད་དེ། འདོད་ཆགས་
དང་བྲལ་བའི་རྣམ་པ་ནས། སེམས་ཅན་མེད་པའི་རྣམ་པའི་བར་ཀུན་འབྱུང་བདེན་ པའི་རྣམ་ པ་བཞི་
ལ་བརྟེན་པའི་ལམ་ཤེས་ཀྱི་ཤེས་རྣམ་བརྒྱད་དང་། ཚད་མེད་པའི་རྣམ་པ་ནས། ཆགས་པ་མེད་པའི་རྣམ་
པའི་བར་ལམ་བདེན་གྱི་རྣམ་པ་བཞི་ལ་བརྟེན་པའི་ལམ་ཤེས་ཀྱི་ཤེས་རྣམ་བདུན་དང༌། མི་རྟག་པའི་རྣམ་
པ་ནས། མཚན་ཉིད་མེད་པའི་ངོ་བོ་ཉིད་ཀྱི་རྣམ་པའི་བར་སྡུག་བདེན་གྱི་རྣམ་པ་བཞི་ལ་བརྟེན་པའི་ལམ་
ཤེས་ཀྱི་ཤེས་རྣམ་ལྔ་དང༌། ནང་སྟོང་པ་ཉིད་ཀྱི་རྣམ་པ་ནས། དངོས་པོ་མེད་པའི་ངོ་བོ་ཉིད་སྟོང་པ་
ཉིད་ཀྱི་རྣམ་པའི་བར། འགོག་བདེན་གྱི་རྣམ་པ་བཞི་ལ་བརྟེན་པའི་ལམ་ཤེས་ཀྱི་ཤེས་རྣམ་བཅུ་དྲུག་
སུ་ཡོད་པའི་ཕྱིར། དང་པོ་གྲུབ་སྟེ། རྒྱུའི་རྣམ་པ་ལ་བརྟེན་པའི་འདོད་ཆགས་དང་བྲལ་བའི་རྣམ་པ། མི་
གནས་པའི་རྣམ་པ། ཞི་བའི་རྣམ་པ་གསུམ། ཀུན་འབྱུང་བའི་རྣམ་པ་ལ་བརྟེན་པའི་འདོད་ཆགས་མེད་
པའི་རྣམ་པ། ཞེ་སྡང་མེད་པའི་རྣམ་པ། གཏི་མུག་མེད་པའི་རྣམ་པ་གསུམ། རཔ་སྐྱེའི་རྣམ་པ་ལ་
བ རྟེན་པའི་ཉོན་མོངས་མེད་པའི་རྣམ་པ། རྐྱེན་ ཀྱི་རྣམ་པ་ལ་བརྟེན་པའི་སེམས་ཅན་མིད་པའི་རྣམ་པ་
རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། ལམ་གྱི་རྣམ་པ་ལ་བརྟེན་ པ་ཚད་མེད་པའི་རྣམ་པ་དང༌།
མཐའ་གཉིས་དང་མ་འབྲེལ་བའི་རྣམ་ པ་གཉིས། རིགས་པའི་རྣམ་པ་ལ་བརྟེན་པ་ཐ་མི་དད་པའི་རྣམ་
པ། མཆོག་ཏུ་འཛིན་པ་མེད་པའི་རྣམ་ པ་གཉིས་དང༌། སྒྲུབ་པའི་རྣམ་པ་ལ་བརྟེན་པ་རྣམ་པར་མི་རྟོག་
པའི་རྣམ་པ་དང༌། གཞལ་དུ་མེད་པའི་རྣམ་པ་གཉིས། ངེས་འབྱིན་གྱི་རྣམ་པ་ལ་བརྟེན་པ་ཆགས་པ་
མེད་པའི་རྣམ་པ་རྣམས་སུ་ཡོད་པའི་ཕྱིར། གསུམ་པ་གྲུབ་སྟེ། མི་རྟག་སྡུག་བསྔལ་སྟོང་བདག་མེད་བཞི་
ལ་བརྟེན་པའི་རྣམ་པ་བཞི། དེ་བཞི་ལ་ཐུན་མོང་དུ་ཁྱབ་པའི་མཚན་ཉིད་མེད་པའི་ངོ་བོ་ཉིད་ཀྱི་རྣམ་པ་
གཅིག་རྣམས་སུ་ཡོད་པའི་ཕྱིར།
བཞི་པ་གྲུབ་སྟེ། འགོག་པའི་རྣམ་པ་ལ་བརྟེན་པའི་ནང་སྟོང་པ་ཉིད་དང༌། ཕྱི་སྟོང་པ་ཉིད་དང་།
ཕྱི་ནང་སྟོང་པ་ཉིད་ལ་བརྟེན་པའི་ཤེས་རྣམ་གསུམ། ཞི་བའི་རྣམ་པ་ལ་བརྟེན་པའི་སྟོང་པ་ཉིད་སྟོང་པ་
ཉིད་དང་། ཆེན་པོ་སྟོང་པ་ཉིད་དང་། དོན་དམ་པ་སྟོང་པ་ཉིད་དང་། འདུས་བྱས་སྟོང་པ་ཉིད་དང༌།
འདུས་མ་བྱས་སྟོང་པ་ཉིད་དང་། མཐའ་ལས་འདས་པ་སྟོང་པ་ཉིད་དང༌། ཐོག་མ་དང་ཐ་མ་མེད་པ་
75



T
• སྟོང་པ་ཉིད་དང༌། དོར་བ་མེད་པ་སྟོང་པ་ཉིད་ཀྱི་རྣམ་པ་བརྒྱད་དང༌། གྱ་ནོམ་པའི་རྣམ་པ་ལ་བརྟེན་
པ་རང་བཞིན་སྟོང་པ་ཉིད་ཀྱི་རྣམ་ པ་གཅིག་དང་། ངེས་འབྱུང་གི་རྣམ་པ་ལ་བརྟེན་པ་ཆོས་ཐམས་ཅད་
སྟོང་པ་ཉིད་དང༌། རང་གི་མཚན་ཉིད་སྟོང་པ་ཉིད་དང༌། མི་དམིགས་པ་སྟོང་པ་ཉིད་ཀྱི་རྣམ་པ་གསུམ་
དང༌། འགོག་བདེན་གྱི་ངོ་བོའི་རྣམ་པ་གང་ངེས་པར་འབྱུང་བའི་རྣམ་པ་ལ་བརྟེན་པ་དངོས་པོ་མེད་པའི་
ངོ་བོ་ཉིད་ཀྱི་སྟོང་པ་ཉིད་ཀྱི་བར་རྣམས་སུ་ཡོད་པའི་ཕྱིར། ཁ་ཅིག །ལམ་ཤེས་ཀྱི་རྟོགས་པར་བྱ་བ།
ལམ་ཤེས་ཀྱི་རྣམ་པའི་མཚན་ཉིད་ཟེར་ན། ལམ་དེས་རྟོགས་པར་བྱ་བ། ལམ་དེའི་མཚན་ཉིད་ཡིན་པར་
ཐལ། མཚན་ཉིད་འཐད་པའི་ཕྱིར། འདོད་ན། ཐེག་ཆེན་གྱི་མཐོང་ལམ་བར་ཆད་མེད་ལམ་འཛིན་
པའི་རྟོག་པ་ཆོས་ཅན། དེའི་རྟོགས་པར་བྱ་བ་ཡིན་ པར་ཐལ། དེའི་རྣམ་པ་ཡིན་ པའི་ ཕྱིར། འདོད་ན།
གཞི་གྲུབ་ན་དེའི་གཞལ་བྱ་ཡིན་དགོས་པར་ཐལ་ལོ། །
ཁ་ཅིག །ལམ་ཤེས་ཀྱི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་སྒྲོ་འདོགས་འགོག་པར་
བྱེད་པའི་ཡེ་ཤེས། ལམ་ཤེས་ཀྱི་ཤེས་རྣམ་གྱི་མཚན་ཉིད་ཟེར་ན། ཐེག་ཆེན་གྱི་ཚོགས་ལམ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། ལམ་ཤེས་ཀྱི་རྣམ་ པ་སྒོམ་པའི་ཡེ་ཤེས་ཡིན་ པའི་ཕྱིར། ཁ་
ཅིག །དེ་འགོག་པར་བྱེད་པའི་ལམ་ཤེས་ཀྱི་འཛིན་སྟངས་སུ་དམིགས་པ། ལམ་ཤེས་ཀྱི་རྣམ་ པའི་
མཚན་ཉིད་ཟེར་ན། ལམ་ཤེས་འཛིན་པའི་རྟོག་པ་ཆོས་ཅན། ལམ་ཤེས་ཀྱི་འཛིན་སྟངས་སུ་ཐལ།
མཚོན་བྱ་དེའི་ཕྱིར། །
ཁ་ཅིག །ལམ་ཤེས་ཀྱི་སྦྱོར་བའི་བསྒོམ་བྱའི་རྣམ་པར་གྱུར་པའི་གཉེན་ཕྱོགས་ཤེས་རྣམ་ གང་ཞིག
བྱང འཕ གས་ ཀྱི་བཞེད་དོན་ཕུན་ཚོགས་སྒྲུབ་ནུས་ཀྱི་མངོན་རྟོགས་ ཀྱི་རིགས་སུ་གནས་པ། ལམ་ཤེས་ཀྱི
ཤེས་རྣམ་གྱི་ མཚན་ཉིད་ཟེར་ན། གང་ཟག་གི་བདག་མེད་རྟོགས་པའི་ཐེག་ཆེན་གྱི་མཐོང་ལམ་ཆོས་ཅན།
ཟུར་ཕྱི་མ་དེར་ཐལ། མཚོན་བྱ་དེའི་ཕྱིར། ལམ་ཤེས་ཡིན་ པའི་ཕྱིར། འདོད་ན། དེ་ཆོས་ཅན།
གཞན་དོན་གཙོ བོར་བསྒྲུབ་བའི་མངོན་རྟོགས་ཀྱི་རིགས་སུ་གནས་པར་ཐལ་ལོ༑ །འདོད་ན། དེ་ཆོས་
ཅན། ཐེག་ཆེན་གྱི་རྟོགས་རིགས་སུ་གནས་པར་ཐལ་ལོ། །གཞན་ཡང་། བྱང་སེམས་ཚོགས་ལམ་པའི་
རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་མཁྱེན་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར།
་་
ཁ་ཅིག །མཁྱེན་གསུམ་གང་རུང་གི་རྣམ་པ་སྒོམ་པར་བྱེད་པའི་ཐེག་ཆེན་འཕགས་ པའི་མཁྱེན་པ།
སྐབས་འདིར་བསྟན་གྱི་ལམ་ཤེས་ཀྱི་ཤེས་རྣམ་གྱི་མཚན་ཉིད་ཟེར་བ་མི་འཐད་དེ། རྣམ་མཁྱེན་གྱིས་མ་



ངེས་པའི་ཕྱིར།
གསུམ་པ་ལ། མཚམས་སྦྱར། རྩ་བ། འགྲེལ་པ་གསུམ་ལས། དང་པོ་ནི། ལམ་ཤེས་ཀྱི་རྣམ་པ་
བཤད་པ་དེའི་འོག་ཏུ་རྣམ་མཁྱེན་གྱི་རྣམ་པ་འཆད། ཅེས་མཚམས་སྦྱོར་བ་ལ། དེའི་འོག་ཏུ་རྣམ་པ་
ཐམས་ཅད་མཁྱེན་པ་ཉིད་ཀྱི་རྣམ་ པ། ཞེས་གསུངས། གཉིས་པ་ནི། སྔར་བ ཤད་པའི་མདོ་ཚན་ཕྱི་མ་
ང་སུམ་པོ་དེའི་དོན་བ ཤུད་པ་ལ། དྲན་པ་ཉེར་གཞག་ནས་བཟུང་སྟེ། །ཞེས་སོགས་གསུངས།
གསུམ་པ་ལ། མདོར་བསྟན་པ་དང་། རྒྱས་པར་བཤད་པ་གཉིས་ལས། དང་པོ་ནི། དྲན་པ་ཉེ
བར་བཞག་པ་ནས་བཟུང་སྟེ། སངས་རྒྱས་ཀྱི་རྣམ་ པའི་མཐར་ཐུག་པ་རྣམས་ནི་ཐམས་ཅད་མཁྱེན་པ་
ཉིད་གསུམ་གྱིས་བསྡུས་པའི་ལམ་ཡིན་ པའི་སྒོ་ནས། རྣམ་པ་ཐམས་ཅད་མཁྱེན་པ་ཉིད་ཀྱིས་འཕགས་
པའི་གང་ཟག་ཐམས་ཅད་བསྡུས་པའི་ཕྱིར། གྲངས་བཞིན་དུ་ཉན་ཐོས་རྣམས་ལ་རྣམ་པ་སུམ་ཅུ་རྩ་བདུན་
དང་༑ བྱང་ཆུབ་སེམས་དཔའ་རྣམས་ལ་སུམ་ཅུ་རྩ་བཞི་དང༌། སངས་རྒྱས་རྣམས་ལ་སུམ་ཅུ་རྩ་དགུར་
བཞེད་དོ༑ །ཞེས་བྱ་བ་ཡིན་ནོ། །ཞེས་བཤད། གཉིས་པ་ལ་སློབ་མ་ཉན་ཐོས་ལ་ཡོད་པ་དང་ རྗེས་སུ་
མཐུན་པའི་རྣམ་མཁྱེན་གྱི་རྣམ་ པ་དང༌། བྱང་ཆུབ་སེམས་དཔའ་ལ་ཡོད་པ་དང་རྗེས་སུ་མཐུན་པའི་རྣམ་
མཁྱེན་གྱི་རྣམ་པ་དང་། སངས་ རྒྱས་ ཀྱི་ཐུན་མོང་མ་ཡིན་ པའི་རྣམ་ མཁྱེན་གྱི་རྣམ་པ་རྒྱས་པར་བཤད་པ་
དང་གསུམ། དང་པོ་དེ་བསྟན་པའི་སྒོ་ནས་སྔར་བཤད་པའི་མདོ་ཚན་དང་པོ་དེའི་དོན་བ ཤད་པ་ལ། དེ་
ལ་ཐམས་ཅད་ཤེས་པ་ཉིད་ལ། ཞེས་སོགས་གསུངས། གཉིས་པ་དེ་བ སྟན་པའི་སྒོ་ནས་མདོ་ཚན་གཉིས་
པ་དེའི་དོད་བཤད་པ་ལ། ལམ་ཤེས་པ་ཉིད་ལ་གཉེན་པོའི་ལམ་ཞེས་སོགས་གསུངས། གསུམ་པ་དེ་
བ སྟན་པའི་སྒོ་ནས་མདོ་ཚན་གསུམ་པ་དེའི་དོན་བ ཤད་པ་ལ་རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་
ནི་ཞེས་སོགས་གསུངས།
གསུམ་པ་དོན་བསྡུ་བ་ལ། ངོ་བོའི་དོན་བསྡུ་བ་དང༌། གྲངས་ ཀྱི་དོན་བསྡུ་བ་དང་གཉིས་ལས།
དང་པོ་དེ་སྟོན་པ་ལ་དེ་ལ་ཐམས་ཅད་ཤེས་པ་ཉིད་ཀྱི་རྣམ་པ་ནི་ཉན་ཐོས་དང་བྱང་ཆུབ་སེམས་དཔའི་བྱེ་་་་
བྲག་གིས། གོ་རིམ་བཞིན་དུ་ཟག་པ་མེད་པ་དང་ཟག་པ་དང་བཅས་པ་དག་ཀྱང་ཡིན་ནོ། །ལམ་ཤེས་
པ་ཉིད་ཀྱི་རྣམ་པ་ནི་བྱང་ཆུབ་སེམས་དཔའ་རྣམས་ཀྱིས་ཉོན་མོངས་པ་ཤིན་ཏུ་མ་ སྤངས་ པའི་ ཕྱིར་ཟག་པ་་་
དང་བཅས་པ་ཁོ་ན་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ཀྱི་ལམ་གྱི་རྣམ་པ་ནི་ཡང་དག་པར་་་་་་་
རྫོགས་པའི་སངས་རྒྱས་ཀྱིས་ཉོན་མོངས་པ་དང་ཤེས་བྱའི་སྒྲིབ་པའི་བག་ཆགས་དང་བཅས་ཏེ་རྣམ་པ་་་་་་
ཐམས་ཅད་དུ་སྤངས་པས་ཆོས་ཐམས་ཅད་ལ་མངའ་བསྒྱུར་བའི་ཕྱིར་ཟག་པ་མེད་པ་ཁོ་ན་དག་ཡིན་ཏེ།
77



ཞེས་གསུངས། །
གཉིས་པ་སྟོན་པ་ལ། རྣམ་ པ་རྣམས་གཅིག་ཏུ་བསྡོམས་ན་རྣམ་པ་བརྒྱ་དང་བདུན་ཅུ་རྩ་གསུམ་་
ཡོད་དོ། །ཞེས་གསུངས། དེ་དག་གི་ནང་ནས། དྲན་པ་ཉེར་གཞག་ནས་བཟུང་སྟེ། །ཞེས་སོགས་ཀྱི་
སྐབས་སུ།
གཞུང་དོན་ནི། རྣམ་མཁྱེན་གྱི་ཤེས་རྣམ་ དེ་ལ་བརྒྱ་དང་བཅུ་ཡོད་དེ། དེ་ལ་སློབ་མ་ཉན་ཐོས་ལ་་
ཡོད་པ་དང་རྗེས་སུ་མཐུན་ པའི་རྣམ་མཁྱེན་གྱི་ཤེས་རྣམ་སོ་བདུན། བྱང་སེམས་འཕགས་པ་ལ་ཡོད་པ་
དང་ རྗེས་སུ་མཐུན་པའི་རྣམ་མཁྱེན་གྱི་ཤེས་རྣམ་ སོ་བཞི། སངས་རྒྱས་འཕགས་པ་ལ་ཡོད་པ་དང་ རྗེས་སུ་
མཐུན་པའི་དེ་སོ་དགུ་རྣམས་སུ་ཡོད་པའི་ཕྱིར། དེས་ན། རང་ཐོབ་བྱེད་ཀྱི་ཐབས་སུ་གྱུར་པའི་རྣམ་
མཁྱེན་གྱི་སྦྱོར་བ་བསྒོམས་སྟོབས་ཀྱིས་ཐོབ་པའི་ཤེས་རྣམ་མཐར་ཐུག་གང་ཞིག །རང་སྲས་སངས་རྒྱས་་
འཕགས་པའི་བཞེད་དོན་ཕུན་ཚོགས་སྒྲུབ་པར་ནུས་པ། རྣམ་མཁྱེན་གྱི་ཤེས་རྣམ་ གྱི་མཚན་ཉིད། དབྱེ་ན་
བརྒྱ་དང་བཅུ་ཡོད། རྣམ་མཁྱེན་གྱི་རྣམ་པ་སྒོམ་པར་བྱེད་པའི་ཤེས་རབ་ཀྱིས་ཟིན་པའི་སེམས་དཔའི་།
རྣལ་འབྱོར། སེམས་དཔའི་རྒྱུད་ཀྱི་རྣམ་མཁྱེན་གྱི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་སྒྲོ་
འདོགས་ ཀྱི་གཉེན་པོའི་མཚན་ཉིད།
ཁ་ཅིག །རྣམ་མཁྱེན་གྱི་ ཤེས་རྣམ་ལ་བརྒྱ་དང་བཅུར་ཡོད་དེ། ཉན་ཐོས་འཕགས་པ་ལ་ཡོད་པ་་
དང་རྗེས་སུ་མཐུན་པའི་དེ་སོ་བདུན། བྱང་སེམས་འཕགས་པ་ལ་ཡོད་པ་དང་རྗེས་སུ་མཐུན་པའི་ སོ་
བཞི༑ སངས་རྒྱས་ཁོ་ནའི་རྟོགས་རིགས་སུ་གནས་པའི་དེ་སོ་དགུ་རྣམས་སུ་ཡོད་པའི་ཕྱིར། ཞེས་ཟེར་
ན༑ དེ་དག་གི་རྣམ་ མཁྱེན་གྱི་ཤེས་རྣམ་དུ་གྱུར་པའི་དེ་བཞིན་ཉིད་ཀྱི་རྣམ་པ་སངས་རྒྱས་ཁོ་ནའི་རྟོགས་
རིགས་སུ་གནས་པར་ཐལ། སྦྱོར་བ་འཐད་པའི་ཕྱིར། འདོད་ན། ཇི་ལྟ་བ་རྟོ གས་པའི་རྣམ་མཁྱེན་དེར་་
ཐལ། འདོད་པའི་ཕྱིར། འདོད་ན། དེ་བྱང་སེམས་ ཀྱི་རྟོགས་རིགས་སུ་མི་གནས་པར་ཐལ། འདོད་་་
པའི་ ཕྱིར། འདོད་ན། དེ་བྱང་སེམས་ཀྱི་ལམ་ཤེས་པའི་ལམ་ཤེས་མ་ཡིན་ པར་ཐལ་ལོ།།
ཁ་ཅིག །རྣམ་ མཁྱེན་གྱི་རྣམ་པ་ཡིན་ན་རྣམ་མཁྱེན་ཡིན་ དགོས་ཟེར་ན། བདེན་འཛིན་གྱི་རྣམ་པ་
ཡིན་ན་བདེན་འཛིན་ཡིན་དགོས་པར་ཐལ། དམ་བཅའ་འཐད་པའི ཕྱིར། འདོད་ན། སངས་རྒྱས་
འཕགས་པའི་རྒྱུད་ལ་བདེན་འཛིན་གྱི་རྣམ་པ་མེད་པར་ཐལ་ལོ། །འདོད་མི་ནུས་ཏེ། དེའི་རྒྱུད་ལ་བདེན་
འཛིན་གྱི་རྣམ་པ་དང་ལྡན་པའི་བློ་ཡོད་པའི་ཕྱིར། དེའི་རྒྱུད་ལ་བདེན་འཛིན་གྱི་རྣམ་ལྡན་དུ་སྐྱེས་པའི་
བློ་ཡོད་པའི་ཕྱིར། དེའི་རྒྱུད་ལ་བདེན་འཛིན་གྱི་རྣམ་པ་ཅན་གྱི་བློ་ ཡོད་པའི་ ཕྱིར། དེའི་རྒྱུད་ལ་བདེན་
•



འཛིན་གྱི་རྣམ་པ་ཤར་བའི་བློ་ཡོད་པའི་ཕྱིར། གཞན་ཡང་། དེ་བ ཞིན་ཉིད་ཀྱི་རྣམ་པ་ཡིན་ན། དེ་
བཞིན་ཉིད་ཡིན་དགོས་པར་ཐལ། རྣམ་མཁྱེན་ལ་དེའི་ཕྱིར། འདོད་ན་སླ!
ཁ་ཅིག །རྣམ་མཁྱེན་གྱི་དམིགས་པའི་ཆོས་ལ་ལོག་ཕྱོགས་སུ་སྒྲོ་འདོགས་པའི་སྒྲོ་འདོགས་འགོག་་་་
པར་བྱེད་པའི་ཡེ་ཤེས། རྣམ་མཁྱེན་གྱི་ཤེས་རྣམ་གྱི་མཚན་ཉིད་ཟེར་ན། ཐེག་ཆེན་གྱི་ཚོགས་ལམ་ཆོས་
ཅན༑ མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ་སྔར་བཞིན་ནོ།།
དེ་ལ་ཐམས་ཅད་ཤེས་པ་ཉིད་ལ་དང་པོར་དངོས་པོ་ལ་ཡོངས་ སུ་རྟོག་པའི་ལམ་ཤེས་སོགས་ཀྱི་གཞུང་
འདིས་སློབ་མ་ཉན་ཐོས་ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་བཤད་པའི་སྒོ་ནས།
དྲན་པ་ཉེར་གཞག་ནས་བཟུང་སྟེ། །ཞེས་སོགས་ཚིག་དོན་གྱི་སྒོ་ནས་འཆད་ཚུལ་གང་ཞེ་ན། དེའི་
ཚུལ་ཡོད་དེ། འདིས་དྲན་པ་ཉེར་གཞག །ཅེས་སོགས་ ཀྱི་དོན་བཤད་པའི་སྒོ་ནས་བྱང་ཕྱོགས་སོ་བདུན་
པོ་དེ་སྡེ་ཚན་བདུན་གྱི་སྒོ་ནས་འཆད་པར་བྱེད་པའི་ཕྱིར། འོ་ན་སྡེ་ཚན་བདུན་པོ་དེ་གང་ཞེ་ན། འདི་
ལ་བྱང་ཆོས་སོ་བདུ ན་སྤྱིར་བསྟན་པ་དང་། སོ་སོའི་ངོ་བོ་བཤད་པ་གཉིས་ལས། དང་པོ་ལ། ཁམས་
དང་སའི་གོ་རིམ། ལམ་གང་དུ་སྒོམ་པ། དབྱེ་བ། བསྡུ་བའམ་ རྫས་བཏགས་ཀྱི་ཁྱད་པར། གྲངས་
ངེས་པ། སྒྲ་བཤད་པའོ། །དང་པོ་ནི། བསམ་ གཏན་དང་པོར་བྱང་ཆོས་སོ་བདུན་པོ་ཐམས་ཅད་ཡོད་
ཅིང་ཉེར་བསྡོགས་མི་ལྕོགས་མེད་པ་ན་དགའ་བ་མ་གཏོགས་སོ་དྲུག་དང༌། བསམ་གཏན་གཉིས་པར་
ཡང་དག་པའི་རྟོག་པ་མ་གཏོགས་སོ་དྲུག དང༌། བསམ་གཏན་གསུམ་པ་དང་བཞི་པ་ན་དགའ་བ་དང་
རྟོག་པ་མ་གཏོགས་སོ་ལྔ། གཟུགས་མེད་དང་པོ་གསུམ་དུ་ཡང་དག་པའི་ངག །ལས་ཀྱི་མཐའ། དགའ་
བ། རྟོག་པ་མ་ གཏོ གས་སོ་གསུམ་དང༌། འདོད་ཁམས་དང་སྲིད་རྩེ་ན། བྱང་ཆུབ་ཀྱི་ཡན་ལག་བདུན་
དང་། འཕགས་ལམ་ཡན་ལག་བརྒྱད་མ་གཏོགས་ཉེར་གཉིས་སུ་ཡོད་དེ། མཛོད་ལས། བསམ་གཏན་
དང་པོ་ན་ཐམས་ཅད། །མི་ལྕོགས་མེད་ན་དགའ་མ་གཏོགས། །གཉིས་པ་ན་ནི་རྟོག་མ་གཏོགས། །
གཉིས་ན་དེ་གཉིས་མ་གཏོགས་པའང་། །བསམ་གཏན་བར་ནའང་གཟུགས་མེད་པ། །གསུམ་ནའང་དེ་
དང་ཚུལ་ཡན་ལག །བྱང་ཆུབ་དང་ནི་ལམ་ཡན་ལག །མ་གཏོགས་འདོད་ཁམས་སྲིད་རྩེ་ན། །ཞེས་
གསུངས་པའི་ཕྱིར།
དེ་ཡང་མཛོད་པའི་ལུགས་ཡིན་ པས་གཙོ་ཆེ་བའི་དབང་དུ་བྱས་པ་ཡིན་གྱི་མཐའ་གཅིག་ཏུ་མ་ངེས་་་་་
ཏེ། འདོད་སེམས་དང་སྲིད་རྩེའི་སེམས་ལ་བརྟེན་ནས་བྱང་ཆུབ་ཀྱི་ཡན་ལག་སྐྱེ་བ་ཡོད་པར་སྔར་བཤད་
ཟིན་པའི་ཕྱིར།
ཏོ
E
79



རྒྱུ
༔ ，，
，
4-
༧
བསལ་
གཉིས་པ་ནི། གཙོ་ཆེ་བའི་དབང་དུ་བྱས་ན། སྡེ་ཚན་དང་པོ་གསུམ་ གོ་རིམ་བཞིན་དུ་ཚོགས་
ལམ་ཆུང་འབྲིང་ཆེན་པོ་གསུམ་དུ་སྒོམ། དབང་སྟོབས་གཉིས་རིམས་པ་བཞིན་དུ། དྲོད་རྩེ་དང་། བཟོད་
མཆོག་གཉིས་སུ་སྒོམ། ་ བྱང་ཆུབ་ཀྱི་ཡན་ལག་མཐོང་ལམ་དང༌། འཕགས་ལམ་ཡན་ལག་སྒོམ་ལམ་
དུ་སྒོམ་པ་ཡོད་དེ། དབུས་མཐར། དབང་པོ་རྣམས་དང་སྟོབས་རྣམས་ལ། །ངེས་འབྱེད་ཆ་མཐུན་གཉིས་
གཉིས་སོ། །ཞེས་དང༌། མདོ་སྡེའི་རྒྱུན་ལས། རྒྱལ་སྲས་བྱང་ཆུབ་ཕྱོགས་མཐུན་པ། །རྣམ་པ་སྣ་ཚོགས་
ཐམས་ཅད་ནི། །རྟག་ཏུ་མཐོང་བའི་ལམ་དེ་དང་། །ལྷན་ཅིག་ཏུ་ནི་ཐོབ་པར་འདོད། །ཅེས་དང༌།
མཛོད་ལས། སྡེ་ཚན་བདུན་ནི་གོ་རིམ་བཞིན། །ལས་ནི་དང་པོ་པ་དག་དང་། །ངེས་འབྱེད་ཆ་མཐུན་
རྣམས་དང་ནི། །སྒོམ་དང་མཐོང་ལ་རབ་ཏུ་ཕྱེ། །ཞེས་གསུངས་པའི་ཕྱིར། མཛོད་ལས་སྒོམ་ལམ་བྱང་
ཆུབ་ཀྱི་ཡན་ལག་འཇོག་པའི་རྒྱུ་མཚན་ཡོད་དེ། སྒོམ་ལམ་དེ་མཐོང་ལམ་ལས་བྱང་ཆུབ་ལ་ཉེ་བའི་ཕྱིར།།
མཐོང་ལམ་ནི་སྒོམ་ལམ་ལས་ཆེས་མྱུར་བར་འགྲོ་བའི་ཕྱིར་འཕགས་ལམ་ཡན་ལག་བཞག་པའི་ཕྱིར། ཞེས་་
བ རྗོད་དོ།།
གསུམ་པ་ནི། བྱང་ཆུབ་ཀྱི་ཕྱོགས་དང་མཐུན་པའི་ཆོས་དེ་ལ་སོ་བདུན་ཡོད་དེ། དེ་ལ་དྲན་པ་ཉེར་་
གཞག་བཞི། ཡང་དག་སྤོང་བ་བཞི། རྫུ་འཕྲུལ་གྱི་རྐང་པ་བཞི། དབང་པོ་ལྔ། སྟོབས་ལྔ། བྱང་་
ཆུབ་ཀྱི་ཡན་ལག་བདུན། འཕགས་ལམ་ཡན་ལག་བརྒྱད་རྣམས་སུ་ཡོད་པའི་ཕྱིར། །
བཞི་པ་ནི། ཆོས་སོ་བདུན་པོ་དེ་རྫས་རིགས་ ཀྱི་སྒོ་ནས་བཅུར་འདུ་བ་ཡིན་ཏེ། དད་པ། བརྩོན་
འགྲུས། དྲན་པ། ཤེས་རབ། ཏིང་ངེ་འཛིན། བཏང་སྙོམས། དགའ་བ། ཡང་དག་པའི་རྟོག་པ།
ཚུལ་ཁྲིམས། ཤིན་ཏུ་སྦྱངས་པ་རྣམས་སུ་འདུ་བའི་ཕྱིར་ཏེ། མཛོད་ལས། མིང་གི་སྒོ་ནས་ རྫས་སུ་་
བཅུ། །དད་དང་བརྩོན་འགྲུས་དྲན་པ་དང་། །ཤེས་རབ་ཏིང་འཛིན་བཏང་སྙོམས་དགའ། །རྟོག་དང་
ཚུལ་ཁྲི མས་ཤིན་ཏུ་སྦྱངས། ཞེས་དང༌། དྲན་པ་ཉེར་གཞག་ཤེས་རབ་སྟེ། །བརྩོན་འགྲུས་ཡང་དག་
འཇོག་ཅེས་བྱ། །རྫུ་འཕྲུལ་རྐང་པ་ཏིང་འཛིན་ཏོ། །གཙོ་བོར་སྨོས་པ་དེ་དག་ནི། །སྦྱོར་བྱུང་ཡོན་ཏན་
ཀུན་ཀྱང་ཡིན། ཞེས་གསུངས་པའི་ཕྱིར།
ལྔ་པ་ནི། བྱང་ཆོས་དེ་ལ་སོ་བདུན་དུ་གྲངས་ངེས་ཏེ། ཚོགས་ལམ་ནས་སངས་རྒྱས་ཀྱི་སའི་བར་
གྱི་མངོན་རྟོ གས་ཀྱི་རྫས་རིགས་ལ་དེར་གྲངས་ངེས་པའི་ཕྱིར།
དྲུག་པ་ནི། སོ་བདུན་པོ་འདི་ལ་བྱང་ཆུབ་ཀྱི་ཕྱོགས་དང་མཐུན་པ་ཞེས་བརྗོད་པའི་རྒྱུ་མཚན་ཡོད་པ་
དེ། ཟད་མི་སྐྱེ་ཤེས་པའི་ཡེ་ཤེས་ནི་བྱང་ཆུབ་ཡིན་ལ། དེ་སྐྱེ་བ་དང་ རྗེས་སུ་མཐུན་པའི་རྒྱུ་མཚན་གྱིས་
。
。



དེ་ལྟར་བཤད་པའི་ཕྱིར་ཏེ། མཛོད་ལས། ཟད་དང་མི་སྐྱེ་ཤེས་པ་ནི། ། །བྱང་ཆུབ་དེ་དང་མཐུན་ཉིད་
ཕྱིར༑ ༑སུམ་ཅུ་རྩ་བདུན་དེ་ཕྱོགས་མཐུན། །ཞེས་གསུངས་པའི་ཕྱིར། །
གཉིས་པ་སོ་སོའི་ངོ་བོ་བཤད་པ་ལ། དངོས་པོ་ལ་རྟོག་པའི་ལམ་དང་། རྩོལ་བ་ལས་བྱུང་བའི་
ལམ་ད་ང༌། ཏིང་ངེ་འཛིན་སྦྱོང་བའི་ལམ་དང་། མངོན་པར་རྟོགས་པར་སྦྱོར་བའི་ལམ་དང་། མངོན་
པར་ རྟོགས་པ་དང་འབྲེལ་བའི་ལམ་དང༌། མངོན་པར་རྟོ གས་ པའི་ལམ་དང༌། རྣམ་པར་ངེས་པར་
འབྱིན་པའི་ལམ་དང་བདུན་ལས། དང་པོ་དེ་སྟོན་པ་ལ། དང་པོར་དངོས་པོ་ལ་ཡོངས་སུ་རྟོག་པའི་ལམ་
ལ༑ བདེན་པ་བཞི་ལ་འཇུག་པར་བྱ་བའི་ཕྱིར། ལུས་དང༌། ཚོར་བ་དང༌། སེམས་དང་། ཆོས་
རང་དང་ སྤྱིའི་མཚན་ཉིད་ཀྱིས་ཡོངས་སུ་བརྟགས་པ་དྲན་པ་ཉེ་བར་བཞག་པའི་རྣམ་པ་བཞིའོ། །ཞེས་
གསུངས།
གཞུང་དོན་ནི། དངོས་པོ་ལ་ཡོངས་སུ་རྟོག་པའི་ལམ་ཆོས་ཅན། དུ་མར་ཡོད་དེ། ལུས་དྲན་པ་
ཉེ་བར་བཞག་པ། ཚོར་བ་དྲན་པ་ཉེ་བར་བཞག་པ། སེམས་དྲན་པ་ཉེ་བར་བཞག་པ། ཆོས་དྲན་པ་
ཉེ་བར་བཞག་པ་རྣམས་སུ་ཡོད་པའི་ཕྱིར། མཐའ་དཔྱད་པ་ལ། དམིགས་ཡུལ། སྒོམ་ཚུལ། བསྒོམས་
པའི་ དགོས་པ། ངོ་བོ། དབྱེ་བ། ས་མཚམས། སྒྲ་བཤད། ཐེག་ཆེན་གྱི་དྲན་པ་ཉེར་གཞག་མཆོག་
ཏུ་བསྒྲུབ་པའོ། །དང་པོ་ནི། དྲན་པ་ཉེར་གཞག་གི་དམིགས་ཡུལ་ཡོད་དེ། ལུས་ཚོར་སེམས་ཆོས་བཞི་
པོ་དེ་དེ་ཡིན་ པའི་ཕྱིར། ལུས་ལ་གསུམ་དུ་ཡོད་དེ། དབང་རྟེན་མ་ཡིན་ པའི་གཟུགས་སྒྲ་སོགས་ལྔ་ལྟ་བུ་
ཕྱིའི་ལུས་དང༌། མིག་སོགས་དབང་པོ་ལྔ་ལྟ་བུ་ནང་གི་ལུས་དང༌། དབང་རྟེན་བྱེད་པའི་གཟུགས་
སོགས་ལྔ་ལྟ་བུ་གཉིས་ཀའི་ལུས་རྣམས་སུ་ཡོད་པའི་ཕྱིར། ཚོར་བ་ལ་གསུམ་དུ་ཡོད་དེ། བདེ་སྡུག་བཏང་
སྙོམས་ གསུམ་དུ་ཡོད་པའི་ཕྱིར། སེམས་ནི་རྣམ་པར་ཤེས་པ་ལ་བྱེད་ལ། ཆོས་ནི་ཚོར་བ་མ་ཡིན་ པའི་
སེམས་བྱུང་ཐམས་ཅད་དང་། ལྡན་མིན་འདུ་བྱེད་དང་འདུས་མ་བྱས་ཀྱི་ཆོས་ཐམས་ཅད་ལ་བྱེད་དེ།
ཀུན་བཏུས་ལས། དྲན་པ་ཉེ་བར་བཞག་པ་རྣམས་ ཀྱི་དམིགས་པ་གང་ཞེ་ན། ལུས་དང༌། ཚོར་བ་
དང༌། སེམས་དང་། ཆོས་རྣམས་སོ། །ཞེས་གསུངས་པའི་ཕྱིར།
བཞི་པོ་དེ་དམིགས་པར་འཇོག་པའི་རྒྱུ་མཚན་ཡོད་དེ། བྱིས་པ་རྣམས་ལུས་ལ་བདག་གི་རྟེན་དང་།
ཚོར་བ་ལ་བདག་གི་ལོངས་སྤྱོད་ཀྱི་གཞི་དང༌། སེམས་ལ་བདག་གི་དངོས་པོ་དང༌། ཆོས་ལ་བདག་ཆགས་
སོགས་ཀུན་ནས་ཉོན་མོངས་པ་དང༌། ། དད་སོགས་རྣམ་ བྱང་དུ་མངོན་པར་ཞེན་པ་སྤང་བའི་ཆེད་ཡིན་
པའི་ཕྱིར་ཏེ། ཀུན་བ ཏུས་ལས། དེ་ལ་ཡང་བདག་གི་གནས་ ཀྱི་དངོས་པོ་དང་། བདག་གི་ལོངས་སྤྱོད་



ཀྱི་གཞི་དང༌། བདག་གི་དངོས་པོ་དང་། བདག་ཀུན་ནས་ཉོན་མོངས་པ་དང་རྣམ་པར་བྱང་བའི་
དངོས་པོའོ། །ཞེས་གསུངས་ པའི་ཕྱིར།
གཉིས་པ་ལ། ཐུན་མོང་བ་དང༌། ཐུན་མོང་མ་ཡིན་པ་གཉིས་ལས། དང་པོ་ནི། ཇི་ལྟར་སྒོམ་
ཚུལ་ཡོད་དེ། ལུས་ཚོར་སེམས་ཆོས་བཞི་ལ་རང་སྤྱིའི་མཚན་ཉིད་གཉིས་གཉིས་ཀྱིས་བརྟགས་ནས་ སྒོམ་
པར་བྱེད་པ་ཡིན་ པའི་ཕྱིར་ཏེ། མཛོད་ལས། ལུས་ཚོར་སེམས་དང་ཆོས་རྣམས་ལ། །མཚན་ཉིད་གཉིས་
སུ་ཡོངས་བརྟགས་པས། །དྲན་པ་ཉེར་གཞག་བསྒོམ་པར་བྱ། །ཞེས་གསུངས་པའི་ཕྱིར། དེ་ཡང་། མི་
རྟག་སྡུག་བསྔལ་སྟོང་བདག་མེད་སྤྱིའི་མཚན་ཉིད་དང༌། འདུས་བྱས་ཐམས་ཅད་མི་རྟག་པ། ཟག་བཅས་
ཐམས་ཅད་སྡུག་བསྔལ་བ། ཆོས་ཐམས་ཅད་སྟོང་ཞིང་བདག་མེད་པ་ཞེས་ཁྱད་གཞི་ཁྱད་ཆོས་ལ་སྦྱར་བ་
རྣམས་སྤྱིའི་མཚན་ཉིད་དུ་བཤད་དེ། མཛོད་འགྲེལ་ལས། དེ་དག་གི་རང་ གི་མཚན་ཉིད་ནི་རང་གི་ངོ་
བོའོ༑ ༑སྤྱིའི་མཚན་ཉིད་ནི་འདུས་བྱས་རྣམས་མི་རྟག་པ་ཉིད་དང་། ཟག་བཅས་རྣམས་སྡུག་བསྔལ་བ་
ཉིད་དང༌། ཆོས་ཐམས་ཅད་སྟོང་པ་དང་བདག་མེད་པ་ཉིད་དོ། །ཞེས་གསུངས་ པའི་ཕྱིར། དེའི་ཕྱིར་
རང་མཚན་ཡང་ལུས་ལ་འབྱུང་བ་དང་འབྱུང་འགྱུར་གྱི་ལུས་ཀྱི་ངོ་བོ་དང༌། ཚོར་བ་ལ་མྱོང་བའི་ངོ་བོ་
དང༌། སེམས་ལ་དམིགས་བྱེད་ཀྱི་ངོ་བོ་དང་། ཆོས་ལ་སེམས་བྱུང་ལ་སོགས་པ་རང་རང་གི་ངོ་བོ་གང་་
ཡིན་ པ་དེར་ལྟ་བའོ། མཚོན་ཙམ་མོ། །
གཉིས་པ་ལ། དམིགས་པ་དང༌། ཡིད་བྱེད་དང༌། འཐོབ་པ་གསུམ་ལས། དང་ པོ་ཡོད་དེ།།
ཉན་རང་རྣམས་ ཀྱི་རང་གི་ལུས་སོགས་ཁོ་ན་དང་། བྱང་སེམས་རྣམས་ཀྱིས་རང་གཞན་གཉིས་ཀའི་ལུས་་
ལ་དམིགས་ པའི་ཕྱིར། གཉིས་པ་ཡོད་དེ། ཉན་རང་རྣམས་ཀྱིས་མི་རྟག་སོགས་སུ་ཡིད་ལ་བྱེད་ལ། བྱང་
སེམས་རྣམས་ཀྱིས་ཆོས་ཀྱི་མཚན་མ་དེར་མི་དམིགས་པར་སྒོམ་པར་བྱེད་པའི་ཕྱིར། གསུམ་པ་ཡོད་དེ།
ཉན་རང་རྣམས་ཀྱིས་ཟག་བཅས་ཀྱི་ལུས་སོགས་དང་བྲལ་བ་ཁོ་ནའི་ཕྱིར་སྒོམ་ལ། བྱང་སེམས་རྣམས་ཀྱིས་
དེ་དང་འབྲལ་མི་འབྲལ་གཉིས་ཀའི་ཕྱིར་མ་ཡིན་གྱི་ མི་གནས་པའི་མྱང་འདས་སྒྲུབ་པའི་ཕྱིར་དུ་སྒོམ་པར་་་་་
བྱེད་པའི་ཕྱིར།
གསུམ་པ་ནི། དེ་ལྟར་བསྒོམས་པའི་དགོས་པ་ཡོད་དེ། བདེན་བཞིའི་བླང་དོར་ལ་འཇུག་པར་བྱ་
བའི་ཆེ ད་དུ་ཡིན་ པའི་ཕྱིར་ཏེ། ལུས་དྲན་པ་ཉེར་གཞག་སྒོམ་པས་ཟག་བཅས་ཀྱི་ལུས་གནས་ངན་ལེན་གྱི་
སྡུག་བསྔལ་གྱི་ངོ་བོར་ཤེས་པ་དང༌། ཚོར་བ་དྲན་པ་ཉེར་གཞག་བསྒོམས་པས་ཚོར་བ་བདེ་སྡུག་ནི་འབྲལ་
བ་དང་མི་འབྲལ་བར་འདོད་པའི་སྲེད་པའི་རྒྱུ་ཡིན་ པའི་ཕྱིར་འབྲས་བུའི་སྒོ་ནས་རྟོག་ལ་སྲེད་པ་ཡང་ཀུན་



འབྱུང་གི་གཙོ་བོ་ཡིན་པས་དེ་སྤོང་བར་བྱེད་པ་དང་། སེམས་དྲན་པ་ཉེར་གཞག་བདག་ཏུ་འཛིན་པའི་
གཞི་སེམས་ལ་མི་རྟག་སོགས་སུ་དཔྱད་པས་དེར་ཞེན་པ་ལྡོག་ལ། དེས་ན་བདག་ཆད་པར་དོགས་པ་མེད་
པས་འགོག་པ་མངོན་དུ་བྱེད་པ་ལ་མི་སྐྲག་པ་དང༌། ཆོས་དྲན་པ་ཉེར་གཞག་བསྒོམས་པས་ཀུན་ཉོན་གྱི་
ཆོས་ཐམས་ཅད་ལ་མི་མཐུན་པ་དང་། རྣམ་བྱང་གི་ཆོས་ཐམས་ཅད་དེའི་གཉེན་པོར་ཤེས་པ་ན་དེ་ཉིད་
ཉེར་འཚེ་ལས་ལྡོག་པའི་ཐབས་སུ་ཤེས་ནས་སྐྱེད་པར་བྱེད་པའི་ཚུལ་དེས་བདེན་བཞི་ལ་འཇུག་པའི་ཕྱིར། །
དབུས་མཐའ་ལས། གནས་ངན་ལེན་ཕྱིར་སྲེད་རྒྱུའི་ཕྱིར། །གཞི་ཡི་ཕྱིར་དང་མ་རྨོངས་ཕྱིར། །བདེན་པ་
བཞི་ལ་འཇུག་བྱ་བས། །དྲན་པ་ཉེ་བར་བཞག་པ་སྒོམ། །ཞེས་གསུངས་པའི་ཕྱིར། །
བཞི་པ་ནི། ལུས་ཚོར་སེམས་ཆོས་བཞི་ལ་རང་སྤྱིའི་མཚན་ཉིད་གཉིས་གཉིས་ཀྱིས་བརྟགས་ནས་
སྒོམ་པར་བྱེད་པའི་དྲན་པ་དང་ཤེས་རབ་གང་རུང་གིས་བསྡུས་པའི་ལམ་ཞུགས་ ཀྱི་མཁྱེན་པ། དྲན་པ་
ཉེར་གཞག་གི་མཚན་ཉིད་ཡིན་ཏེ། ཀུན་བཏུས་ལས། ངོ་བོ་ཉིད་གང་ཞེ་ན་ཤེས་རབ་དང་དྲན་པའོ། །
ཞེས་དང་། མཛོད་ལས། དྲན་པ་ཉེར་གཞག་ཤེས་རབ་སྟེ། །ཞེས་གསུངས་ པའི་ཕྱིར།
ལྔ་པ་ནི། དེ་ལ་དབྱེ་ན། ལུས་དྲན་པ་ཉེར་གཞག་སོགས་བཞིར་ཡོད། །
དྲུག་པ་ནི། ཚོགས་ལམ་ནས་སངས་རྒྱས་ཀྱི་སའི་བར་དུ་ཡོད་དོ། །
བདུན་པ་ནི། ཤེས་རབ་ཀྱིས་དམིགས་ པའི་ཡུལ་དྲན་པས་ཉེ་བར་བཞག་སྟེ་མི་བརྗེད་པར་བྱེད་པས་
ན་དྲན་པ་ཉེར་གཞག་ཅེས་བྱའོ།།
བརྒྱད་པ་ནི། ཐེག་ཆེན་གྱི་དྲན་པ་ཉེར་གཞག་ཆོས་ཅན། ཐེག་དམན་གྱི་དྲན་ཉེ་ལས་མཆོག་ཏུ་ གྱུར་
ཏེ། དེ་ལ་སྒོམ་པ་རྣམ་པ་བཅུ་བཞིས་མཆོག་ཏུ་གྱུར་པའི་ཕྱིར། ཐེག་པ་ཆེན་པོ་ལ་དམིགས་ པ། ཤེས་
རབ་ལ་བརྟེན་པ། ལོག་ཞུགས་བཅུ་དྲུག་གི་གཉེན་པོ་བྱེད་པ། བདེན་བཞི་སྒོམ་པ་ལ་འཇུག་པ། རང་
གཞན་ཐམས་ཅད་ཀྱི་ལུས་སོགས་ལ་དམིགས་པ། ལུས་སོགས་སྟོང་པ་ཉིད་དུ་ཡིད་ལ་བྱེད་པ། ཟག་
བཅས་ཀྱི་ལུས་དང་བྲལ་ནས་ཟག་མེད་ཀྱི་ལུས་འཐོབ་པ། ། ཕྱིན་དྲུག་ཉམས་སུ་ལེན་པ་དང་མཐུན་པ།
ཉན་རང་སོགས་རྗེས་སུ་འཛིན་པ་དང་མཐུན་པ། ལུས་སྒྱུ་མ། ཚོར་བ་རྨི་ལམ། སེམས་ནམ་མཁའ།
ཆོས་སྤྲིན་ལྟར་ཤེས་པ། བསམ་བ ཞིན་དུ་སྲིད་པར་འཁོར་ལོས་སྒྱུར་བ་སོགས་སུ་སྐྱེ་བ། རང་བཞིན་གྱི་
དབང་པོ་རྣོ་བས་དྲན་ཉེ་སྒོམ་པ་ན་ཐེག་དམན་ཡིད་བྱེད་སོགས་དང་མ་འདྲེས་པར་སྒོམ་པ། ལྷག་མེད་ཀྱི་
མྱང་འདས་འགྲུབ་པ་རྣམས་དང་ལྡན་པའི་ ཕྱིར་ཏེ། མདོ་སྡེའི་རྒྱུན་ལས། བློ་ལྡན་དྲན་པ་ཉེར་གཞག་
པ། །སྒོམ་པ་རྣམ་པ་བཅུ་བཞི་ཡིས། །མཚུངས་པ་མེད་པའི་ཕྱིར་ན་དེ། །དེ་ལས་གཞན་ལས་ཁྱད་པར་
83
：



འཕགས། །ཞེས་གསུངས་པའི་ཕྱིར་དང༌། བརྟེན་དང་གཉེན་པོ་དག་དང་ནི། །དེ་བཞིན་དུ་ནི་འཇུག་
པ་དང་། །དམིགས་པ་དང་ནི་ཡིད་བྱེད་དང༌། །ཐོབ་པ་སྒོམ་པ་ཁྱད་པར་འཕགས། །མཐུན་པ་རྗེས་སུ་
འཇུག་པ་དང༌། །ཡོངས་སུ་ཤེས་དང་སྐྱེ་བ་དང༌། །ཆེན་པོ་དང་ནི་མཆོག་ཉིད་དང་། །སྒོམ་དང་
ཡང་དག་འགྲུབ་པས་གཞན། །ཞེས་གསུངས་ པའི་ཕྱིར། མཚོན་ཙམ་མོ། །རྒྱས་པར་གཞན་དུ་ཤེས་པར་
བྱའོ༑ ༑
སྡེ་ཚན་གཉིས་པ་དེ་སྟོན་པ་ལ་དངོས་པོ་ལ་ཡོངས་སུ་རྟོག་པའི་ལམ་དེའི་འོག་ཏུ་རྩོལ་བ་ལས་བྱུང་ཡ
བའི་ལམ་འཆད་པའི་རྒྱུ་མཚན་ཡོད་དེ། ལུས་སོགས་ཀྱི་དངོས་པོ་ལ་རང་སྤྱིའི་མཚན་ཉིད་ཀྱི་སྒོ་ནས་
བ རྟ གས་ ཏུ་ཞུགས་པ་ལ་སྤང་གཉེན་ལ་འདོར་ལེན་བྱེད་པའི་བརྩོན་འགྲུས་འབྱུང་བའི་ཕྱིར། ཞེས་འཆད་
པ་ལ། དེའི་འོག་ཏུ་ཞུགས་པ་ལ་བརྩོན་འགྲུས་འབྱུང་བས་རྩོལ་བ་ལས་བྱུང་བའི་ལམ་ལ་མི་དགེ་བ་དང་།
དགེ་བ་སྐྱེས་པ་དང་མ་སྐྱེས་པ་དག་གོ་རིམ་བཞིན་དུ་ཡང་དག་པར་སྤོང་བ་དང་ མི་བསྐྱེད་པ་དང་། སྤེལ་
བ་དང༌། སྐྱེ་བའི་རྒྱུའི་བརྩོན་འགྲུས་ཡང་དག་པར་སྤོང་བའི་རྣམ་པ་བ ཞིའོ །ཞེས་གསུངས། །
གཞུང་དོན་ནི། རྩོལ་བ་ལས་བྱུང་བའི་ལམ་ཆོས་ཅན། དུ་མར་ཡོད་དེ། དགེ་བའི་ཆོས་མ་སྐྱེས་
པའི༑ སྐྱེས་པ་སྤེལ་བའི། མི་དགེ་བའི་ཆོས་མ་སྐྱེས་པ་མི་བསྐྱེད་པའི། སྐྱེས་པ་སྤོང་བའི་ཡང་དག་སྤོང་
བ་རྣམས་སུ་ཡོད་ པའི་ ཕྱིར། །
མཐའ་དཔྱད་པ་ལ། དམིགས་ཡུལ། ཇི་ལྟར་སྒོམ་པའི་ཚུལ། དགོས་པ། ངོ་བོ། དབྱེ་བ།
ས་མཚམས། སྒྲ་བཤད་པ། ཐེག་ཆེན་གྱི་ཡང་དག་པར་སྤོང་བ་མཆོག་ཏུ་བསྒྲུབ་པའོ། །དང་པོ་ཡོད་དེ།
དགེ་བ་རྣམ་བྱང་དང་ མི་དགེ་བ་ཀུན་ནས་ཉོན་མོངས་པ་སྐྱེས་མ་སྐྱེས་བཞི་པོ་དེ་དེའི་དམིགས་ཡུལ་ཡིན་་་༌
པའི་ཕྱིར།
གཉིས་པ་ཡོད་དེ། མི་དགེ་བའི་ཆོས་མ་སྐྱེས་པ་མི་བསྐྱེད་པ་དང་། སྐྱེས་པ་རྣམས་སྤོང་བ་དང༌།
དགེ་བའི་ཆོས་མ་སྐྱེས་པ་སྐྱེད་པ་དང༌། སྐྱེས་པ་རྣམས་སྤེལ་བའི་ཕྱིར་དུ་འདུན་པ་སྐྱེད། འབད། བརྩོན་
འགྲུས་རྩོམ། སེམས་རབ་ཏུ་འཛིན། སེམས་རབ་ཏུ་འཇོག་པར་བྱེད་པའི་ཕྱིར། མདོ་ལས། འདུན་པ་
སྐྱེད་དོ། །འབད་དོ། །བརྩོན་འགྲུས་རྩོམ་མོ། །སེམས་རབ་ཏུ་འཛིན་ཏོ། །སེམས་རབ་ཏུ་འཇོག་གོ །
ཞེས་གསུངས་ པའི་ཕྱིར་དང༌། ཀུན་བཏུས་ལས། སྒོམ་ པ་གང་ཞེ་ན་འདུན་པ་བསྐྱེད་དོ། །འབད་དོ། །
བརྩོན་འགྲུས་རྩོམ་མོ། །སེམས་རབ་ཏུ་འཛིན་ཏོ། །སེམས་རབ་ཏུ་འཇོག་གོ །ཞེས་གསུངས་ པའི་
:
ཕྱིར།་་



A
-
-
-
，
གསུམ་པ་ཡོད་དེ། མི་མཐུན་ཕྱོགས་མ་ལུས་པ་ཉམས་པར་བྱེད་པ་དང༌། གཉེན་པོའི་ཕྱོགས་མ་
ལུས་པ་འཕེལ་བར་བྱེད་པ་དང་། དྲན་པ་ཉེར་གཞག་གི་དྲི་མ་སྦྱོང་བ་དང༌། རྫུ་འཕྲུལ་གྱི་རྐང་པ་མྱུར་
དུ་འདྲེན་པའི་ དགོས་པ་ཡོད་པའི་ཕྱིར། དབུས་མཐར། མི་མཐུན་ཕྱོགས་དང་ གཉེན་པོ་རྣམས། །རྣམ་
པ་ཐམས་ཅད ཡོངས་ཤེས་ན། །དེ་དག་སྤང་ཕྱིར་བརྩོན་འགྲུས་ནི། །རྣམ་པ་གཞི་དག་རབ་ཏེ་འབྱུང་། །
ཞེས་གསུངས་པའི་ཕྱིར།
བཞི་པ་ནི། སྤང་གཉེན་ལ་འདོར་ལེན་བྱེད་པ་ལ་སྤྲོ་བའི་བརྩོན་འགྲུས་སུ་གྱུར་པའི་ལམ་ཞུགས་ཀྱི་
མཁྱེན་པ། ཡང་དག་སྤོང་བའི་མཚན་ཉིད་ཡིན་ཏེ། ཀུན་བཏུས་ལས། ངོ་བོ་ཉིད་གང་ཞེ་ན། བརྩོན་
འགྲུས་སོ། །ཞེས་དང་། མཛོད་ལས། བརྩོན་འགྲུས་ཡང་དག་འཇོག་ཅེས་བྱ། །ཞེས་གསུངས། །
ལྔ་པ་ནི། དེ་ལ་བ ཞིར་ཡོད་དོ། །དྲུག་པ་ནི། ཚོགས་ལམ་ནས་སངས་རྒྱས་ཀྱི་སའི་བར་དུ་ཡོད་
དོ༑ ༑བདུན་པ་ནི། སྤང་བྱ་ཡང་དག་པར་སྤོང་བས་ན་ཡང་དག་སྤོང་བ་ཞེས་བྱའོ། །བརྒྱད་པ་ནི་ཐེག་
ཆེན་གྱི་ ཡང་དག་སྤོང་བ་དེ་ཐེག་དམན་གྱི་ཡང་དག་སྤོང་བ་ལས་ཁྱད་པར་དུ་འ ཕ གས་པ་ཡིན་ཏེ། མདོ་
སྡེའི་རྒྱན་ལས། བརྟན་པ་རྣམས་ ཀྱི་ཡང་དག་སྤོང་། །ལུས་ཅན་ཀུན་དང་ མཚུངས་པ་མེད། །དྲན་པ་
ཉེ་བར་བཞག་པ་ཡིས། །ཉེས་པ་རྣམས་ ཀྱི་གཉེན་པོར་སྒོམ། །ཞེས་གསུངས་པའི་ཕྱིར།
གསུམ་པ་ནི། རྩོལ་བ་ལས་བྱུང་བའི་ལམ་དེའི་འོག་ཏུ་ཏིང་ངེ་འཛིན་ཡོངས་སུ་སྦྱོང་བའི་ལམ་འཆད་
པའི་རྒྱུ་མཚན་ཡོད་དེ། སྤང་གཉེན་ལ་འདོར་ལེན་བྱེད་པའི་བརྩོན་འགྲུས་དང་ལྡན་པ་ནི་ཏིང་ངེ་འཛིན་
གྱིས་སེམས་ལས་སུ་རུང་བ་སྟེ། ཡོན་ཏན་ཁྱད་པར་ཅན་སྐྱེ་བའི་གཞི་བྱེད་པའི་ཕྱིར། ཞེས་འཆད་པ་ལ།
བརྩོན་འགྲུས་དང་ལྡན་པ་ནི་སེམས་ལས་སུ་རུང་བ་ཉིད་དུ་བྱེད་པས། ཏིང་ངེ་འཛིན་ཡོངས་སུ་སྦྱོང་བའི་
ལམ་ལ། འདུན་པ་དང་། བརྩོན་འགྲུས་དང་། སེམས་ པ་དང་། དཔྱོད་པའི་ཏིང་ངེ་འཛིན་སྦྱོང་
བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པའི་རྣམ་པ་བཞིའོ། །ཞེས་གསུངས།
གཞུང་དོན་ནི། ཏིང་ངེ་འཛིན་ཡོངས་སུ་སྦྱོང་བའི་ལམ་ཆོས་ཅན། དུ་མར་ཡོད་དེ། འདུན་པའི་
རྫུ་འཕྲུལ་གྱི་རྐང་པ། བརྩོན་འགྲུས་ཀྱི་རྫུ་འཕྲུལ་གྱི་རྐང་པ། སེམས་པའི་རྫུ་འཕྲུལ་གྱི་རྐང་པ། དཔྱོད་
པའི་རྫུ་འཕྲུལ་གྱི་ རྐང་པ་རྣམས་སུ་ཡོད་པའི་ ཕྱིར། །
མཐའ་དཔྱད་པ་ལ། དམིགས་ཡུལ། སྒོམ་ཚུལ། དགོས་པ། ངོ་བོ། དབྱེ་བ། ས་མཚམས།
སྒྲ་བཤད་པ། ཐེག་ཆེན་གྱི་རྫུ་འཕྲུལ་གྱི་རྐང་པ་མཆོག་ཏུ་བསྒྲུབ་པའོ། །དང་པོ་ཡོད་དེ། ལུས་གཅིག་དུ་
གྱུར་སྒྱུར་བ་དང་དུ་མ་གཅིག་ཏུ་སྒྱུར་བ་སོགས་རྫུ་འཕྲུལ་གྱི་བྱ་བ་དེ་དེ་ཡིན་ཏེ། ཀུན་བཏུས་ལས། རྫུ་
85
，
* ：་



འཕྲུལ་གྱི་རྐང པ་རྣམས་ ཀྱི་དམིགས་པ་གང་ཞེ་ན་ཏིང་ངེ་འཛིན་གྱིས་བསྒྲུབས་པའི་བྱ་བའོ། །ཞེས་གསུངས་
པའི་ཕྱིར།
གཉིས་པ་ཡོད་དེ། ཉེས་པ་ལྔའི་གཉེན་པོར་སྤོང་བའི་འདུ་བྱེད་བརྒྱུད་བརྟེན་པར་བྱེད་པ་ཡིན་ཏེ།
དབུས་མཐར། ཉེས་པ་ལྔ་སྤོང་འདུ་བྱེད་བརྒྱད། །བརྟེན་པའི་རྒྱུ་ལས་བྱུང་བ་འོ། །ཞེས་དང་། ཀུན་
བ ཏུས་ལས། སྒོམ་པ་གང་ཞེ་ན་འདུ་བྱེད་བརྒྱད་གོམས་པར་བྱེད་པ་སྟེ། ཞེས་གསུངས་པའི་ཕྱིར། ཉེས་
པ་ལྔ་ཡོད་དེ། ཏིང་ངེ་འཛིན་སྒོམ་པ་ལ་འཇུག་པའི་གེགས་ལེ་ལོ། སྒོམ་པའི་སྦྱོར་བའི་དུས་སུ་གདམས་
ངག་བརྗེད་པའི་ཉེས་པ། དངོས་སུ་སྒོམ་པའི་དུས་སུ་བྱིང་རྒོད། བྱིང་རྒོད་བྱུང་བའི་ཚེ་གཉེན་པོ་འདུ་
མི་བྱེད་པ། བྱིང་རྒོད་དང་བྲལ་ནས་ཏིང་ངེ་འཛིན་ལ་འབད་མེད་ལྷུན་གྲུབ་ཏུ་འཇུག་པའི་ཚེ་གཉེན་པོ་
འདུ་བྱེད་པ་རྣམས་སུ་ཡོད་པའི་ཕྱིར་ཏེ། དེ་ཉིད་ལས། ལེ་ལོ་དང་ནི་གདམས་ངག་རྣམས། བརྗེད་
དང་བྱིང་དང་རྒོད་པ་དང༌། །འདུ་མི་བྱེད་དང་འདུ་བྱེད་དེ། །འདི་དག་ཉེས་པ་ལྔར་འདོད་དོ། །ཞེས་
གསུངས་ པའི་ཕྱིར།
སྤོང་བའི་འདུ་བྱེད་བརྒྱད་ཡོད་དེ། འདུན་པ། རྩོལ་བ། དད་པ། ཤིན་ཏུ་སྦྱངས་པ། དྲན་པ།
ཤེས་བཞིན། སེམས་པ། བཏང་སྙོམས་རྣམས་སུ་ཡོད་པའི་ཕྱིར། དང་པོ་བཞི་ལེ་ལོའི་གཉེན་པོ་དང་།
ཕྱི་མ་བཞི་ཉེས་པ་ཕྱི་མ་བཞིའི་གཉེན་པོ་ཡིན་ཏེ། དབུས་མཐར། གནས་དང་ དེ་ལ་གནས་པ་དང༌། །རྒྱུ་
དང་འབྲས་བུ་ཉིད་དུ་འོ། །དམིགས་པ་བརྗེད་པར་མ་གྱུར་དང༌། །བྱིང་དང་ རྒོད་དང་ རྟོག་པ་
དང་༑ །དེ་སྤོང་མངོན་པར་འདུ་བྱེད་དང་། །ཞི་ཚེ་རྣལ་དུ་འཇོག་པ་འོ། །ཞེས་གསུངས་པའི་ཕྱིར།
དེ་ཡང་། དང་པོ་བཞི་ནི་མངོན་པར་འདོད་པ་དང་། བརྩོན་འགྲུས་དང་། མངོན་པར་ཡིད་ཆེས་པ་
དང་། ལུས་སེམས་ལས་སུ་རུང་བ་ཡིན་ལ། དེ་བཞི་ཡང་རིམ་པ་ལྟར་རྟེན་དང་བརྟེན་པ་དང་། རྒྱུ་
དང་འབྲས་བུར་བཞག་སྟེ། མངོན་བར་འདོད་པ་ནི་རྩོལ་བའི་སྔོན་དུ་འགྲོ་བས་དེའི་རྟེན་དང་། དེའི་
ཕྱིར་རྩོལ་བ་ནི་བརྟེན་པ་དང༌། རྟེན་འདུན་པའི་རྒྱུ་དད་པ་སྟེ། རྒྱུ་འབྲས་ལ་ཡིད་ཆེས་པའི་དད་པ་ཡོད་
ན་མཉམ་པར་འཇོག་པའི་བྱ་བ་འདོད་པའི་ཕྱིར། བརྟེན་པ་རྩོལ་བའི་འབྲས་བུ་ནི་ཤིན་ཏུ་སྦྱངས་པ་ཡིན་
ཏེ༑ བརྩོན་འགྲུས་བ རྩམས་པས་ལུས་སེམས་ཤིན་སྦྱངས་ཀྱི་བདེ་བ་སྐྱེ་བའི་ཕྱིར།
གསུམ་ པ་ནི། སྤྲུལ་སྒྱུར་སྣ་ཚོགས་པ་བྱེད་ པ་དང་། འཇིག་རྟེན་དང་ འཇིག་རྟེན་ལས་འདས་པའི་
ཕུན་ཚོགས་ཐམས་ཅད་ཐོབ་པར་འགྱུར་བའི་དགོས་པ་ཁྱད་པར་ཅན་ཡོད་ པའི་ཕྱིར་ཏེ། བྱམས་ཞུས་ཀྱི་
ལེའུར། བཅོམ་ལྡན་འདས་དེ་དག་གི་འབྲས་བུ་གང་ལགས་ཞེས་བགྱི། བྱམས་པ་སེམས་རྣམ་པར་དག་
86



པའི་འབྲས་བུའོ། །ཤེས་རབ་རྣམ་པར་དག་པའི་འབྲས་བུའོ། །ཞེས་གསུངས་པའི་ཕྱིར།
བཞི་པ་ནི། ཉེས་པ་ལྔའི་གཉེན་པོར་སྤོང་བའི་འདུ་བྱེད་བརྒྱད་བརྟེན་པའི་ཏིང་ངེ་འཛིན་དུ་གྱུར་
པའི་ལམ་ཞུགས་ཀྱི་མཁྱེན་པ། རྫུ་འཕྲུལ་གྱི་རྐང་པའི་མཚན་ཉིད་ཡིན་ཏེ། ཀུན་བཏུས་ལས། ངོ་བོ་
ཉིད་གང་ཞེ་ན་ཏིང་ངེ་འཛིན་ཏོ། །ཞེས་དང༌། མཛོད་ལས། རྫུ་འཕྲུལ་རྐང་པ་ཏིང་འཛིན་ཏོ། །ཞེས་
གསུངས་པའི་ཕྱིར། །
ལྔ་པ་ནི། དེ་ལ། འདུན་པ། བརྩོན་འགྲུས། སེམས་པ། དཔྱོད་པའི་རྫུ་འཕྲུལ་གྱི་རྐང་པ་
བ ཞིར་ཡོད་དེ། དང་པོ་ནི། གུས་སྦྱོར་གྱི་བརྩོན་འགྲུས་ལ་བརྟེན་ནས་སེམས་རྩེ་གཅིག་པ་ལ་རེག་པ་
དང༌། གཉིས་པ་ནི། རྒྱུན་སྦྱོར་གྱི་བརྩོན་འགྲུས་ལ་བརྟེན་ནས་སེམས་རྩེ་གཅིག་པ་ལ་རེག་པ་དང༌།
གསུམ་པ་ནི། སྔོན་གོམས་པའི་ཏིང་ངེ་འཛིན་ལ་བརྟེན་ནས་སེམས་རྩེ་གཅིག་པ་ལ་རེག་པ་དང༌། བཞི་
པ་ནི། ཚེ་འདིར་གཞན་གྱིས་བསྟན་པའི་ཤེས་རབ་ལ་བརྟེན་ནས་སེམས་རྩེ་གཅིག་པ་ལ་རེག་པའི་ཏིང་ངེ་
འཛིན་ཡིན་ཏེ། ཀུན་བཏུས་ལས། གྲོགས་གང་ཞེ་ན། འདུན་པ་དང་། བརྩོན་འགྲུས་དང༌། སེམས་
དང་། དཔྱོད་པ་དང༌། ཞེས་སོགས་གསུངས་པའི་ཕྱིར། དྲུག་པ་ནི། སྔར་བཞིན་ནོ། །བདུན་པ་
ནི། རྫུ་འཕྲུལ་གྱི་སྒོ་ནས་སངས་རྒྱས་ཀྱི་ཞིང་རབ་འབྱམས་སུ་འགྲོ་བར་ནུས་པའི་རྐང་པ་དང་ལྡན་པས་
ན་རྫུ་འཕྲུལ་གྱི་རྐང་པ་ཞེས་བྱའོ། །བརྒྱད་པ་ནི། ཐེག་ཆེན་གྱི་རྫུ་འཕྲུལ་གྱི་ རྐང་པ་དེ་ཐེག་དམན་གྱི་དེ་
ལས་ཁྱད་པར་དུ་འཕགས་ཏེ། མདོ་སྡེའི་རྒྱུན་ལས། བརྟན་པ་རྣམས་ཀྱི་རྫུ་འཕྲུལ་གྱི། །རྐང་པ་མཚན་
ཉིད་མཆོག་ལྡན་བཞི། །བདག་ཉིད་དང་ནི་གཞན་དག་གིས། །དོན་ཀུན་འགྲུབ་པར་སྐྱེ་བ་འོ། །ཞེས་
གསུངས་པའི་ཕྱིར།
ཞི་པ་ནི། ཏིང་ངེ་འཛིན་ཡོངས་སུ་སྦྱོང་བའི་ལམ་གྱི་འོག་ཏུ་མངོན་པར་རྟོགས་པར་སྦྱོར་བའི་ལམ་
འཆད་པའི་རྒྱུ་མཚན་ཡོད་དེ། འདུན་པ་སོགས་ཀྱིས་སེམས་ཡོངས་སུ་སྦྱང་བ་བྱས་པ་ལ་བདེན་པ་མངོན་
པར་རྟོགས་བྱེད་དྲོ་བ་དང་རྩེ་མོ་འབྱུང་བས་དེ་ལྟར་བཤད་པའི་ཕྱིར། ཞེས་འཆད་པ་ལ། སེམས་ཡོངས་
སུ་སྦྱང་བ་བྱས་པ་ལ་དྲོ་བ་དང་རྩེ་མོའི་སྦྱོར་བ་འབྱུང་བས་མངོན་པར་རྟོགས་པར་སྦྱོར་བའི་ལམ་ལ་དྲོ་བ་་་་
དང་རྩེ་མོའི་ངོ་བོ་ཉིད། དད་པ་དང༌། བརྩོན་འགྲུས་དང༌། དྲན་པ་དང༌། ཏིང་ངེ་འཛིན་དང༌།
ཤེས་རབ་ཀྱི་དབང་པོའི་རྣམ་པའོ། །
གཞུང་དོན་ནི། མངོན་པར་རྟོ གས་པར་ཡོངས་སུ་སྦྱོར་བའི་ལམ་ཆོས་ཅན། །དུ་མར་ཡོད་དེ། བྱང་
ཕྱོགས་སོ་བདུན་གྱི་ནང་ཚན་དུ་གྱུར་པའི་དད་སོགས་དབང་པོ་ལྔ་ཡོད་པའི་ཕྱིར། འདི་ལ་ཡང་སྔར་
87



-
--
བཞིན་བརྒྱུད་ལས། དང་པོ། དམིགས་ཡུལ་ཡོད་དེ།- བདེན་པ་བཞི་པོ་དེ་དེ་ཡིན་པའི་ཕྱིར་ཏེ། འདི་
དག་འཕགས་ལམ་གྱི་སྦྱོར་བས་བསྡུས་པས་བདེན་བཞིའི་རྣམ་པ་ཅན་ཡིན་པའི་ཕྱིར་ཏེ། ཀུན་བཏུས་
ལས༑ དབང་པོ་རྣམས་ཀྱི་དམིགས་པ་གང་ཞེ་ན།། འཕགས་ པའི་བདེན་པ་བཞི་རྣམས་སོ། །ཞེས་
གསུངས་ པའི་ཕྱིར། གཉིས་པ་སྒོམ་ཚུལ་ཡོད་དེ། བསྒོམས་བྱུང་གི་རྣལ་འབྱོར་ལ་བརྟེན་ནས་བདེན་
བ ཞིའི་བླང་དོར་ལ་ཡིད་ཆེས་པའི་དད་པས་དམིགས་རྣམ་མི་བརྗེད་པར་འཛིན་པའི་དྲན་པ་རྒྱུན་ལྡན་དུ་་་
སྒོམ་པར་བྱེད་པའི་ཕྱིར་ཏེ། ཀུན་བཏུས་ལས། སྒོམ་པ་གང་ཞེ་ན་དད་པའི་དབང་པོ་ནི་བདེན་པ་རྣམས་
ལ་མངོན་པར་ཡིད་ཆེས་པའི་དད་ཚུལ་གྱིས་སྒོམ་པར་འགྱུར་རོ། །ཞེས་སོགས་གསུངས་པའི་ཕྱིར། གསུམ་་
པ་དགོས་པ་ཡོད་དེ། དྲོད་རྩེ་མྱུར་དུ་རྫོགས་པ་དང་། བཟོད་མཆོག་མྱུར་དུ་འཐོབ་པར་འགྱུར་བའི་
དགོས་པ་ཡོད་པའི་ཕྱིར་ཏེ། དེ་ཉིད་ལས། འབྲས་བུ་གང་ཞེ་ན་བདེན་པ་མྱུར་དུ་རྟོ གས་པར་བྱེད་པ་
དང༌། དྲོ་བར་གྱུར་པ་དང་། རྩེ་མོར་གྱུར་པ་དང༌། བཟོད་པ་དང༌། ཆོས་ཀྱི་མཆོག་རྣམས་ཉེ་བར་
སྒྲུབ་བོ། །ཞེས་གསུངས་པའི་ཕྱིར། བཞི་པ་ངོ་བོ་ཡོད་དེ། ་ རང་འབྲས་འཕགས་ལམ་སྐྱེད་པ་ལ་ རང་
དབང་དུ་གྱུར་པའི་མཁྱེན་པ། བྱང་ཕྱོགས་སོ་བདུན་གྱི་ནང་ཚན་དུ་གྱུར་པའི་ དབང་པོའི་མཚན་ཉིད།
ལྔ་པ་དབྱེ་བ་ལ། དད་པའི་དབང་པོ། བརྩོན་འགྲུས་ཀྱི་དབང་པོ། དྲན་པའི་དབང་པོ། ཏིང་ངེ་
འཛིན་གྱི་དབང་པོ། ཤེས་རབ་ཀྱི་དབང་པོ་དང་ལྔ་ཡོད་དེ། དེ་ཉིད་ལས། དད་པ་དང་། བརྩོན་
འགྲུས་དང་། དྲན་པ་དང་། ཏིང་ངེ་འཛིན་དང་། ཤེས་རབ་བོ། །ཞེས་གསུངས་བའི་ཕྱིར། དེ་
ཡང་། དང་པོ་ནི། བདེན་བཞིའི་བླང་དོར་ལ་ཡིད་ཆེས་པའི་དད་པ་དང༌། གཉིས་པ་ནི། བདེན་
བཞི་རྟོགས་པར་བྱ་བ་ལ་སྤྲོ་བ་དང༌། གསུམ་པ་ནི། དེའི་དབང་དུ་བྱས་པའི་དམིགས་རྣམ་མི་བརྗེད་
པར་འཛིན་པ་དང༌། བཞི་པ་ནི། དེའི་དོན་ལ་སེམས་རྩེ་གཅིག་པ་དང༌། ལྔ་པ་ནི། དེ་དག་སོ་སོར་
རབ་ཏུ་རྣམ་པར་འབྱེད་པའོ། །དྲུག་པ་ས་མཚམས་ནི། སྦྱོར་ལམ་དྲོད་ནས་སངས་རྒྱས་ཀྱི་སའི་བར་དུ་
ཡོད། བདུན་པ་སྒྲ་བཤད་པ་ནི། རང་འབྲས་འཕ གས་ལམ་སྐྱེད་པ་ལ་རང་དབང་དུ་གྱུར་པས་ན་དབང་།
པོ་ཞེས་བྱའོ། །
ལྔ་པ་ནི། མངོན་པར་རྟོགས་པར་སྦྱོར་བའི་ལམ་གྱི་འོག་ཏུ་མངོན་པར་རྟོགས་པ་དང་འབྲེལ་བའི་ས་
ལམ་འཆད་པའི་རྒྱུ་མཚན་ཡོད་དེ། དྲོད་དང་རྩེ་མོའི་ངོ་བོར་གྱུར་པའི་དབང་པོ་ལྔ་ཐོབ་པ་ལས། བཟོད་
པ་དང་ཆོས་མཆོག་གི་ངོ་བོ་སྟོབས་ལྔ་འབྱུང་བས་དེ་ལྟར་བཤད་པའི་ཕྱིར། ཞེས་འཆད་པ་ལ། དྲོ་བ་ལ་
སོགས་པ་ཐོབ་པ་ལ་བཟོད་པ་དང་ཆོས་ཀྱི་མཆོག འབྱུང་བས་མངོན་པར་རྟོ གས་པ་དང་འབྲེལ་བའི་ལམ་ལ་
88



བཟོད་པ་དང་ཆོས་མཆོག་གི་ངོ་བོ་ཉིད། དད་པ་དང༌། བརྩོན་འགྲུས་དང་། དྲན་པ་དང་། ཏིང་ངེ་
འཛིན་དང༌། ཤེས་རབ་ཀྱི་སྟོབས་དང་རྣམ་ བ་ལྔའོ། །ཞེས་གསུངས།
གཞུང་དོན་ནི། མངོན་པར་རྟོ གས་པ་དང་འབྲེལ་བའི་ལམ་དེ་ལ་དུ་མ་ཡོད་དེ། དེ་ལ་
བྱང་ཕྱོགས་སོ་བདུན་གྱི་ནང་ཚན་དུ་གྱུར་པའི་དད་སོགས་སྟོབས་ལྔ་ཡོད་ པའི་ཕྱིར། མཐའ་དཔྱད་པ་ལ།
དམིགས་ཡུལ་སྔ་མ་ བ ཞིན་ནོ། །སྒོམ་ཚུལ་ཡོད་དེ། སྔ་མ་སྔ་མ་རྒྱུར་ཡོད་ པས། ཕྱི་མ་ཕྱི་མ་ལ་འཇུག་པའི་
ཕྱིར། དགོས་པ་ཡོད་དེ། མཐོང་ལམ་སྐྱེད་པ་དང་སྦྱོར་ལམ་ཕྱི་མ་གཉིས་མྱུར་དུ་རྫོགས་པའི་དགོས་པ་
ཡོད་པའི་ཕྱིར། ངོ་པོ་ཡོད་དེ། རང་གི་མི་མཐུན་ཕྱོགས་ཀྱིས་རྫི་བར་མི་ནུས་པའི་མཁྱེན་པ་དེ། བྱང་
ཕྱོགས་སོ་བདུན་གྱི་ནང་ཚན་དུ་གྱུར་པའི་རྣམ་བྱང་གི་སྟོབས་ཀྱི་ངོ་བོ་ཡིན་པའི་ཕྱིར། དེ་ལ་དབྱེ་ན། དེར་
གྱུར་པའི་དད་པའི་སྟོབས། བརྩོན་འགྲུས་ཀྱི་སྟོབས། དྲན་པའི་སྟོབས། ཏིང་ངེ་འཛིན་གྱི་སྟོབས།
ཤེས་རབ་ཀྱི་སྟོབས་རྣམས་སུ་ཡོད་དོ། །ས་མཚམས་སྦྱོར་ལམ་བཟོད་པ་ནས་སངས་རྒྱས་ཀྱི་སའི་བར་དུ་་་་༌་
ཡོད་དོ། །ཅིའི་ཕྱིར་སྟོབས་ཞེས་བྱ་ཞེ་ན། རང་གི་མི་མཐུན་ཕྱོགས་ཀྱིས་རྫི་བར་མི་ནུས་པའི་དོན་གྱིས་དེ་
སྐད་ཅེས་བྱའོ། །དབང་སྟོབས་གཉིས་ལ་ཁྱད་པར་ཡོད་དེ། རྣམ་བྱང་གི་དབང་པོ་དེ་མ་དད་པ་སོགས་ཀྱི་
མི་མཐུན་ཕྱོགས་དང་ གཉེན་པོ་འདྲེས་པར་འབྱུང་ཞིང༌། ཅིག་ཤོས་དེ་དང་མ་འདྲེས་པར་གཉེན་པོའི་ངོ་
བོར་འབྱུང་བའི་ཕྱིར་ཏེ། འགྲེལ་ཆེན་ལས། དབང་པོ་ལྔ་དང་སྟོབས་ལྔ་ལ་ཁྱད་པར་ཅི་ཡོད་ཅེ་ན། མ་
དད་པ་ལ་སོགས་པ་མི་མཐུན་པའི་ཕྱོགས་དང༌། དད་པ་ལ་སོགས་པ་གཉེན་པོ་གཉིས་སུ་འདྲེས་པར་
འབྱུང་བ་ནི་དབང་པོ་ཞེས་བྱའོ། །མི་མཐུན་པའི་ཕྱོགས་ཀྱིས་མ་འདྲེས་པར་གཉེན་པོ་འབའ་ཞིག་འབྱུང་བ་
ནི་སྟོབས་ཞེས་བྱའོ། །ཞེས་གསུངས་ པའི་ཕྱིར།
དྲུག་པ་ནི། མངོན་པར་རྟོགས་པ་དང་འབྲེལ་བའི་ལམ་གྱི་འོག་ཏུ་མངོན་པར་རྟོགས་པའི་ལམ་འཆད་
པའི་རྒྱུ་མཚན་ཡོད་དེ། མངོན་རྟོགས་དང་སྦྱོར་བ་དང་དེའི་འབྲེལ་བའི་ལམ་གྱི་ངོ་བོ་དྲོད་སོགས་བཞི་ཐོབ་
པ་ལས། མངོན་པར་རྟོགས་པའི་ལམ་གྱི་ངོ་བོ་བདེན་པ་མངོན་སུམ་དུ་གསར་དུ་མཐོང་བའི་ལམ་འབྱུང་
བས་དེ་ལྟར་བཤད་པའི་ཕྱིར། ཞེས་འཆད་པ་ལ། དྲོ་བ་ལ་སོགས་པ་བཞི་རྟོགས་པ་ལ་བདེན་པ་མཐོང་
བ འི་ལམ་འབྱུང་བས་མངོན་པར་རྟོགས་པའི་ལམ་ལ་དྲན་པ་དང༌། ཆོས་རབ་ཏུ་རྣམ་པར་འབྱེད་པ་དང༌།
བརྩོན་འགྲུས་དང༌། དགའ་བ་དང༌། ཤིན་ཏུ་སྦྱངས་པ་དང༌། ཏིང་ངེ་འཛིན་དང་། བཏང་སྙོམས་ཡང་
དག་བྱང་ཆུབ་ཀྱི་ཡན་ལག་གི་རྣམ་པ་བདུན་ནོ། །ཞེས་གསུངས། །
གཞུང་དོན་ནི། སྐབས་འདིར་བསྟན་གྱི་མངོན་པར་རྟོགས་པའི་ལམ་ཆོས་ཅན། དུ་མར་ཡོད་དེ།
89



དྲན་པ་ཡང་དག་བྱང་ཆུབ་ཀྱི་ཡན་ལག །ཆོས་རབ་ཏུ་རྣམ་འབྱེད་ཡང་དག་བྱང་ཆུབ་ཀྱི་ཡན་ལག བརྩོན་
འགྲུས་ཡང་དག་བྱང་ཆུབ་ཀྱི་ཡན་ལག དགའ་བ་ཡང་དག་བྱང་ཆུབ་ཀྱི་ཡན་ལག ཤིན་ཏུ་སྦྱངས་པ་
ཡང་དག་བྱང་ཆུབ་ཀྱི་ཡན་ལག ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག བཏང་སྙོམས་ཡང་
དག་བྱང་ཆུབ་ཀྱི་ཡན་ལག་རྣམས་སུ་ཡོད་པའི་ཕྱིར། འདི་ལ་ཡང་དམིགས་ཡུལ། སྒོམ་ཚུལ། དགོས་
པ། ངོ་བོ། དབྱེ་བ། ཡན་ལག་ཏུ་འགྱུར་ཚུལ། ས་མཚམས། སྒྲ་བཤད་པ། ཡན་ལག་དཔེ་དང་།
སྦྱར་བའོ། །
དང་ པོ་ཡོད་དེ། འཕགས་པའི་བདེན་པ་བཞི་པོ་དེ་དེ་ཡིན་ པའི་ཕྱིར་ཏེ། ཀུན་བ ཏུས་ལས། བྱང་
ཆུབ་ཀྱི་ཡན་ལག་རྣམས་ཀྱི་དམིགས་པ་གང་ཞེ་ན། འཕགས་པའི་བདེན་པ་བཞི་པོ་དག་གི་ཡང་དག་པ་ཇི་
ལྟ་བ་ཉིད་དོ། །ཞེས་གསུངས་པའི་ཕྱིར།
གཉིས་པ་ཡོད་དེ། དྲན་པ་ཡང་དག་བྱང་ཆུབ་ཀྱི་ཡན་ལག་གིས་སྡུག་བདེན་ལ་དམིགས་ནས་དེའི་
དབེན་པ་ཚོལ་ཞིང་གནས། ཀུན་འབྱུང་ལ་དམི གས་ནས་དེའི་འདོད་ཆགས་དང་བྲལ་བ་ཚོལ་ཞིང་གནས།
འགོག་བདེན་ལ་དམིགས་ནས་དེ་མངོན་དུ་བྱེད་པ་ཚོལ་ཞིང་གནས། ལམ་བདེན་ལ་དམིགས་ནས་དེ་སྒོམ་
པ་ཚོལ་ཞིང་གནས་པར་བྱེད་ པའི་ཕྱིར་ཏེ། དེ་ཉིད་ལས། སྒོམ་པ་གང་ཞེ་ན། དྲན་པ་ཡང་དག་བྱང་
ཆུབ་ཀྱི་ཡན་ལག །དབེན་པ་ལ་གནས་པ། འདོད་ཆགས་དང་བྲལ་བ་ལ་གནས་པ། འགོག་པ་ལ་་
གནས་པ། རྣམ་པར་སྤོང་བས་ཡོངས་སུ་སྒྱུར་བ་སྒོམ་པའོ། །དྲན་པ་ཡང་དག་བྱང་ཆུབ་ཀྱི་ཡན་ལག་ཇི་་
ལྟ་བར་བཏང་སྙོམས་ཡང་དག་བྱང་ཆུབ་ཀྱི་ཡན་ལག་གི་བར་ལ་ཡང་དེ་བཞིན་ནོ། །ཞེས་གསུངས་པའི་་
ཕྱིར།
གསུམ་པ་ཡོད་དེ། མཐོང་སྤང་མ་ལུས་པར་སྤོང་བའི་དགོས་པ་ཡོད་པའི་ཕྱིར། དེ་ཉིད་ལས།
འབྲས་བུ་གང་ཞེ་ན་མཐོང་བས་སྤང་བར་བྱ་བའི་ཉོན་མོངས་པ་རྣམས་སྤོང་བའོ། །ཞེས་གསུངས་པའི་་
ཕྱིར།
བཞི་པ་ནི། རང་གི་འབྲས་བུར་གྱུར་པའི་བྱང་ཆུབ་ཀྱི་རྒྱུ་བྱེད་པའི་འཕགས་རྒྱུད་ཀྱི་མཁྱེན་པ། བྱང་་
ཆུབ་ཡན་ལག་གི་མཚན་ཉིད།
ལྔ་པ་ནི། དེ་ལ་བདུན་དུ་ཡོད་དེ། ཀུན་བཏུས་ལས། དྲན་པ་དང་། ཆོས་རབ་ཏུ་རྣམ་པར་
འབྱེད་པ་དང༌། བརྩོན་འགྲུས་དང་། དགའ་བ་དང་། ཤིན་ཏུ་སྦྱངས་པ་དང༌། ཉིང་ངེ་འཛིན་དང་༔
བཏང་སྙོམས་སོ། །ཞེས་གསུངས་པའི་ཕྱིར།
90
A}《 ?
*སོ་ན་



ར
དྲུག་པ་ནི། ཡན་ལག་བདུན་པོ་དེ་ཡང་ལྔར་འདུ་སྟེ། དང་པོ་དེ་གནས་ ཀྱི་ཡན་ལག་དང༌། གཉིས་
པ་དེ་རང་བཞིན་གྱི་ཡན་ལག་དང༌། གསུམ་པ་ངེས་འབྱུང་གི་ཡན་ལག་དང༌། བཞི་པ་ཕན་ཡོན་གྱི་ཡན་
ལག་དང༌། ཐ་མ་གསུམ་ཉོན་མོངས་མེད་པའི་ཡན་ལག་ཡིན་པའི་ཕྱིར་ཏེ། དེ་ཉིད་ལས། དྲན་པ་ནི་
གནས་ཀྱི་ཡན་ལག་གོ །ཆོས་རབ་ཏུ་རྣམ་པར་འབྱེད་པ་ནི་ངོ་བོ་ཉིད་ཀྱི་ཡ་ན་ལག་གོ །བརྩོན་འགྲུས་ནི་
ངེས་འབྱུང་གི་ཡན་ལག་གོ །དགའ་བ་ནི་ཕན་ཡོན་གྱི་ཡན་ལག་གོ །ཤིན་ཏུ་སྦྱངས་པ་དང་། ཏིང་ངེ་
འཛིན་དང༌། བཏང་སྙོམས་ཀུན་ནས་ཉོན་མོངས་པ་མེད་པའི་ཡན་ལག་གོ །ཞེས་དང༌། དབུས་མཐར།
རང་བཞིན་ཡན་ལག་གནས་ཡན་ལག །གསུམ་པ་ངེས་འབྱུང་ཡན་ལག་སྟེ། །བཞི་པ་ཕན་ཡོན་ཡན་ལག་
ཡིན༑ ༑རྣམ་གསུམ་ཉོན་མོངས་མེད་ཡན་ལག །ཅེས་གསུངས་ པའི་ ཕྱིར། །
བདུན་པ་ནི། མཐོང་ལམ་ནས་ཡོད་དོ། །
བརྒྱུད་པ་ནི། རང་གི་འབྲས་བུར་གྱུར་པའི་བྱང་ཆུབ་ཀྱི་རྒྱུ་ཡིན་པས་ན་བྱང་ཆུབ་ཡན་ལག་ཞེས་བྱའོ
དགུ་པ་ནི། ཡན་ལག་བདུན་པོ་འདི་འཁོར་ལོས་སྒྱུར་བའི་རྒྱལ་པོའི་རིན་པོ་ཆེ་སྣ་བདུན་དང་ཆོས་
མཚུངས་པ་ཡིན་ཏེ། གོ་རིམ་བཞིན་དུ་ཤེས་བྱ་མ་རྒྱལ་བ་རྣམས་ལས་རྒྱལ་བར་བྱེད་པ་དང༌། མཚན་
འཛིན་གྱི་རྟོག་པ་ཐམས་ཅད་འཇོམས་པར་བྱེད་པ་དང༌། མངོན་ཤེས་ལ་སོགས་པའི་ཡོན་ཏན་རྣམས་སྒྲུབ་
པར་བྱེད་པ་དང་། ཆོས་ཀྱི་སྣང་བ་རྣམ་པར་འཕེལ་བས་སེམས་དགའ་བར་བྱེད་པ་དང་། གནས་ངན་
ལེན་གྱི་ སྒྲིབ་པ་ལས་ཐར་པའི་ཤིན་ཏུ་སྦྱངས་པའི་བདེ་བ་སྐྱེད་པ་དང༌། ཏིང་ངེ་འཛིན་ལ་བརྟེན་ནས་
འདོད་དོན་ཐམས་ཅད་སྒྲུབ་པ་དང༌། མཉམ་གཞག་ལ་བརྟེན་ནས་སྤང་བྱ་རྣམས་འཇོམས་ཤིང་རྗེས་ཐོབ་
ལ་བརྟེན་ནས་རིགས་པའི་ཡོན་ཏན་ལེན་པའི་ ཕྱིར་ཏེ། མདོ་སྡེའི་རྒྱུན་ལས། ཤེས་བྱ་མ་རྒྱལ་ལ་ རྒྱལ་
ཕྱིར། །དྲན་པ་དག་ནི་ཀུན་ཏུ་སྤྱོད། །འདི་ཡི་རྣམ་འབྱེད་རྟོ གས་པ་ཡིས། །མཚན་མ་ཐམས་ཅད་
འཇོམས་པར་བྱེད། །འདི་ཡི་བརྩོན་འགྲུས་མ་ལུས་པ། །མྱུར་དུ་རྟོགས་པར་བྱ་ཕྱིར་འཇུག །ཆོས་ཀྱི་
སྣང་བ་རྣམ་འཕེལ་ནི། །དགའ་བས་རྟག་ཏུ་རྒྱས་པར་འགྱུར། །སྒྲིབ་པ་ཀུན་ལས་ཐར་པའི་ཕྱིར། །ཤིན་
ཏུ་སྦྱངས་པའི་བདེ་བ་ཐོབ། །ཏིང་ངེ་འཛིན་ལ་བསམ་པའི་དོན། །འབྱོར་བ་ཉེ་བར་སྐྱེ་བར་འགྱུར། །
ཐཏང་སྙོམས་ཀྱི་ནི་ཐམས་ཅད་དུ། །འདི་ནི་ཇི་ལྟར་འདོད་བཞིན་གནས། །རྗེས་ལ་ཐོབ་དང་ མི་རྟོག་
པའི། །གནས་པ་མཆོག་གི་རྟག་ཏུ་གནས། །ཡོན་ཏན་དེ་ལྟའི་སེམས་དཔའ་ནི། །འཁོར་ལོས་སྒྱུར་དང་
འདྲ་བར་འཇུག ། རྟག་ཏུ་རིན་ཆེན་བདུན་ལྟ་བུའི། །བྱང་ཆུབ་ཡན་ལག་རྣམས་ཀྱིས་བསྐོར། ཞེས་
གསུངས་པའི་ཕྱིར།



་
བདུན་པ་ནི། མངོན་པར་རྟོགས་པའི་ལམ་གྱི་འོག་ཏུ་རྣམ་པར་དག་པར་ངེས་པར་འབྱིན་པའི་ལམ་་
འཆད་པའི་རྒྱུ་མཚན་ཡོད་དེ། བདེན་པ་སྔར་མ་མཐོང་བ་མངོན་སུམ་དུ་གསར་དུ་མཐོང་བའི་ལམ་ཐོབ་
པ་ལས་སྒོམ་ལམ་གྱི་ངོ་བོ་རྣམ་པར་དག་པར་ངེས་འབྱིན་གྱི་ལམ་འབྱུང་བས་དེ་ལྟར་བཤད་པའི་ཕྱིར། ཞེས་
འཆད་པ་ལ། བདེན་པ་མཐོང་བ་ཡོངས་སུ་ཤེས་པ་ལ་སྒོམ་པའི་ལམ་འབྱུང་བས་རྣམ་པར་དག་པར་
ངེས་པར་འབྱིན་པའི་ལམ་ལ་ཡང་དག་པའི་ལྟ་བ་དང་། རྟོག་པ་དང༌ ། ངག་དང་། ལས་ཀྱི་མཐའ་དང་།
འཚོ་བ་དང་། རྩོལ་བ་དང་། དྲན་པ་དང་། ཏིང་ངེ་འཛིན་འཕགས་པའི་ལམ་ཡན་ལག་བརྒྱད་ཀྱི་
རྣམ་པ་བརྒྱུད་དེ། ཞེས་གསུངས། །
གཞུང་དོན་ནི། རྣམ་པར་དག་པ་ངེས་པར་འབྱིན་པའི་ལམ་ཆོས་ཅན། དུ་མར་ཡོད་དེ། ཡང་
་དག་པའི་ལྟ་བ་འཕགས་པའི་ལམ་ཡན་ལག་སོགས་བརྒྱུད་དུ་ཡོད་པའི་ཕྱིར། འདི་ལ་ཡང་སྔ་མ་ ལྟར་དགུ་
ལས། དང་པོ་དམིགས་ཡུལ་ཡོད་དེ། བདེན་པ་བཞི་པོ་དེ་དེ་ཡིན་པའི་ཕྱིར་ཏེ། ཀུན་བཏུས་ལས།
ལམ་གྱི་ཡན་ལག་རྣམས་ཀྱི་དམིགས་པ་གང་ཞེ་ན། དེའི་འོག་ཏུ་འཕགས་པའི་བདེན་པ་བཞི་པོ་རྣམས་ཀྱི་
ཡང་དག་པ་ཇི་ལྟ་བའོ། །ཞེས་གསུངས། གཉིས་པ་སྒོམ་ཚུལ་ཡོད་དེ། སྔར་བཞིན་ཡིན་ པའི་ཕྱིར་ཏེ། །
དེ་ཉིད་ལས། སྒོམ་པ་ནི་བྱང་ཆུབ་ཀྱི་ཡན་ལག་བཞིན་ནོ། །ཞེས་གསུངས་པའི་ཕྱིར། གསུམ་པ་དགོས་
པ་ཡོད་དེ། སྒོམ་སྤང་སྤོང་བ་དང༌། མཉམ་གཞག་ཏུ་མཐོང་བའི་དོན་རྗེས་ཐོབ་ཏུ་ཡོངས་སུ་དཔྱོད་
པར་བྱེད་པ་དང་། དམ་ཆོས་གོ་བར་བྱེད་པ་དང་། གཞན་ཡིད་ཆེས་པར་བྱེད་པ་དང་། རྩ་བའི་ཉོན་
མོངས་པའི་ སྒྲིབ་པ་དང་། ཡོན་ཏན་ལ་དབང་འབྱོར་བའི་སྒྲིབ་པ་རྣམ་པར་དག་པར་བྱེད་པའི་འབྲས་བུ་
དང་ལྡན་པའི་ཕྱིར་ཏེ། དེ་ཉིད་ལས། འབྲས་བུ་གང་ཞེ་ན། ཡོངས་སུ་དཔྱོད་པ་དང་། གཞན་གོ་
བར་བྱེད་པ་དང་། ཞེས་སོ གས་གསུངས་པའི་ཕྱིར། བཞི་པ་ངོ་བོ་ནི། རང་འབྲས་འཕ གས་ལམ་གྱི་
རྒྱུར་གྱུར་པའི་འཕ གས་རྒྱུད་ཀྱི་མཁྱེན་པ། འཕ གས་ལམ་ཡན་ལག་གི་མཚན་ཉིད།
ལྔ་པ་དབྱེ་བ་ནི། ཡང་དག་པའི་ལྟ་བ་འཕ གས་པའི་ལམ་ཡན་ལག་དང་། ཡང་དག་པའི་རྟོག་པ་
འཕ གས་པའི་ལམ་ཡན་ལག་དང་། ཡང་དག་པའི་ངག་འཕ གས་པའི་ལམ་ཡན་ལག་དང་། ཡང་དག་
པའི་ལས་ཀྱི་མཐའ་འཕ གས་པའི་ལམ་ཡན་ལག་དང་། ཡང་དག་པའི་འཚོ་བ་འཕ གས་པའི་ལམ་ཡན་
ལག་ དང་། ཡང་དག་པའི་རྩོལ་བ་འཕ གས་པའི་ལམ་ཡན་ལག་དང༌། ཡང་དག་པའི་དྲན་པ་འཕ གས་
པའི་ལམ་ཡན་ལག་དང་། ཡང་དག་པའི་ཏིང་ངེ་འཛིན་འཕགས་པའི་ལམ་ཡན་ལག་གི་བར་བརྒྱུན་དུ་
ཡོད་དེ། ཀུན་བཏུས་ལས། ཡང་དག་པའི་ལྟ་བ་དང་། ཞེས་སོགས་གསུངས་པའི་ཕྱིར། དེ ་
བས
92)



དྲུག་པ་ཡན་ལག་ཏུ་འདུ་ཚུལ་ནི། བརྒྱད་པོ་དེ་ཡང་བཞིར་འདུ་བ་ཡིན་ཏེ། ཀུན་བཏུས་ལས།
ཡང་དག་པའི་ལྟ་བ་ནི་ཡོངས་སུ་དཔྱོད་པའི་ཡན་ལག་གོ །ཡང་དག་པའི་རྟོག་པ་ནི་གཞན་ལ་གོ་བར་
བྱེད་ པའི་ཡན་ལག་གོ །ཡང་དག་པའི་ངག་དང་། ལས་ཀྱི་ མཐའ་ དང་ འཚོ་བ་ནི་གཞན་ཡིད་ཆེས་
པར་བྱེད་ པའི་ཡན་ལག་སྟེ། ལྟ་བ་དང༌། ཚུལ་ཁྲིམས་ དང་། འཚོ་བ་རྣམ་པར་དག་པའི་ཕྱིར་རོ། །ཡང་
དག་པའི་རྩོལ་བ་ནི། ཉོན་མོངས་པའི་སྒྲིབ་པ་རྣམ་པར་དག་པའི་ཡན་ལག་གོ །ཡང་དག་པའི་དྲན་པ་
ནི༑ ཉོན་མོངས་པ་སྦྱོང་བའི་ཡན་ལག་གོ །ཡང་དག་པའི་ཏིང་ངེ་འཛིན་ནི་ཡོན་ཏན་ཁྱད་པར་ཅན་ལ་
སྒྲིབ་པ་རྣམ་པར་སྦྱོང་བའི་ཡན་ལག་གོ །ཞེས་གསུངས་པའི་ཕྱིར། ཕྱི་མ་ གསུམ་ཡན་ལག་གཅིག་ཏུ་
འདྲེན་ནོ། །དབུས་མཐར། ཡོངས་སུ་དཔྱོད་དང་གོ་བྱེད་ དང༌། །རྣམ་གསུམ་ ག་ཞན་ཡིད་ཆེས་པར་་
བྱེད༑ ༑མི་མཐུན་ཕྱོགས་ཀྱི་ གཉེན་པོར་ནི། །ལམ་གྱི་ཡན་ལག་འདི་བརྒྱུད་དོ། །ལྟ་དང་ཚུལ་ཁྲིམས་ཡོ་
བྱད་བསྙུངས། །གཞན་ལ་རྣམ་པར་རིག་བྱེད་འདོད། །ཉོན་མོངས་ཉེ་བའི་ཉོན་མོངས་དབང༌། ། མི་
མཐུན་ཕྱོགས་ཀྱི་གཉེན་པོ་འོ། །ཞེས་ དང༌། མདོ་སྡེའི་རྒྱུན་ལས། དེ་ཡི་འོག་ཏུ་ཇི་ལྟ་བུར། །རྟོ གས་
པའི་རྗེས་སུ་འཇུག་པ་སྐྱེ། །རྣམ་ གཞག་བཞིན་ནི་རྟོ གས་པ་དང༌། །རྣམ་པར་བཞག་ལ་འཇུག་པ་དང༌། །
ལས་གསུམ་རྣམ་པར་དག་པ་དང་། །ཤེས་བྱ་དག་ དང་ལམ་དག་ནི། །ཡོན་ཏན་ཁྱད་པར་ཅན་གྱི་ནི། །
སྒྲིབ་པའི་གཉེན་པོར་སྒོམ་པ་འོ། །ཞེས་གསུངས་པའི་ཕྱིར། དེ་ཡང་དོན་བསྡུ་ན། ཡང་དག་པའི་ལྟ་
བ་ནི༑ ༑ཡོངས་སུ་དཔྱོད་པའི་ཡན་ལག་ཡིན་ཏེ། དེ་མཉམ་གཞག་གི་རྟོགས་པ་ཡོངས་སུ་དཔྱོད་པ་ཡིན་
པའི་ཕྱིར། རྟོག་པ་གོ་བར་བྱེད་པའི་ཡན་ལག་ཡིན་ཏེ། དེས་ཀུན་ནས་བསླངས་ནས་ངག་གིས་ གོ་བར་་
བྱེད་པའི་ཕྱིར། དེའི་འོག་མ་གསུམ་གཞན་ཡིད་ཆེས་པའི་ཡན་ལག་ཡིན་ཏེ། ངག་གི་ཐ་སྙད་དང་འབྲེལ་
བའི་གཏམ་གྱིས་ལྟ་བ་རྣམ་དག་ཏུ་བྱེད། ལས་ཀྱི་མཐའ་བྱ་བ་མ་ཡིན་པ་མི་བྱེད་པས་ཚུལ་ཁྲིམས་རྣམ་དག་
ཏུ་བྱེད། འཚོ་བས་ཆོས་གོས་སོགས་ཇི་ལྟར་གནང་བ་བཞིན་ལོངས་སྤྱོད་པས་ཡོ་བྱད་བསྙུངས་པ་ལ་ཡིད་
ཆེས་པར་བྱེད་པའི་ཕྱིར། ཕྱི་མ་གསུམ་གཉེན་པོའི་ཡན་ལག་ཏུ་འདུ་སྟེ། རྩོལ་བས་སྒོམ་སྤང་གི་ཉོན་
མོངས་པ་དང༌། དྲན་པས་ཉེ་ཉོན་བྱིང་རྒོད་དང་། ཏིང་ངེ་འཛིན་གྱིས་མངོན་ཤེས་སོགས་ཡོན་ཏན་ཁྱད་
པར་ཅན་སྒྲུབ་པས་རང་གི་མི་མཐུན་ཕྱོགས་ཀྱི་ གཉེན་པོ་བྱེད་པའི་ཕྱིར།
བདུན་པ་ས་མཚམས་ནི། གཙོ་ཆེ་བར་སྒོམ་ལམ་ནས་ཡོད།།
བརྒྱུད་པ་སྒྲ་བ ཤུད་པ་ནི། རང་གི་འབྲས་བུར་གྱུར་པའི་འཕགས་ལམ་གྱི་ཡན་ལག་སྟེ་རྒྱུ་བྱེད་པས་
ན་འཕ གས་ལམ་ཡན་ལག་ཅེས་བྱའོ། །



དགུ་པ་ཡན་ལག་དཔེ་དང་སྦྱར་བ་ལ། མདོ་ལས་གསུངས་ཚུལ་ དང་། རྒྱུད་བླ་མར་གསུངས་ཚུལ་
གཉིས་ལས། དང་པོ་ནི། འཕ གས་ལམ་ཡན་ལག་བརྒྱད་པོ་འདི་འཁོར་ལོས་སྒྱུར་བའི་རྒྱལ་པོའི་འཁོར་
ལོ་རིན་པོ་ཆེ་དང་ཆོས་མཚུངས་པ་ཡིན་ཏེ། དེ་གདུལ་བྱའི་རྒྱུད་ལ་རིམ་གྱིས་འཕོ་བ་དེ་འཁོར་ལོ་ཡུལ་
གཞན་ནས་གཞན་དུ་འཕོ་བ་དང་ཆོས་མཚུངས། ཡང་དག་པའི་ལྟ་བ་རྟོག་པ། རྩོལ་བ་དྲན་པ་བཞི་ནི།
ལྷག་པ་ཤེས་རབ་ཀྱི་བསླབ་པར་འདུས་པས་དེས་རང་གི་མི་མཐུན་ཕྱོགས་འཇོམས་པས་ན་གཅོད་པར་བྱེད་་
པའི་རྩིབས་ དང་ཆོས་མཚུངས། ཡང་དག་པའི་ངག་ལས་ཀྱི་མཐའ་འཚོ་བ་གསུམ་ལྷག་པ་ཚུལ་ཁྲིམས་ཀྱི་
བསླབ་པར་འདུས་པས་དེ་གསུམ་ནི་ཡོན་ཏན་ཀུན་གྱི་གཞི་རྟེན་བྱེད་པས་རྟེན་པར་བྱེད་པའི་ལྟེ་བ་དང་་་་
ཆོས་མཚུངས། ཡང་དག་པའི་ཏིང་ངེ་འཛིན་ནི་ལྷག་པ་ཏིང་ངེ་འཛིན་གྱི་བསླབ་པ་ཡིན་པས་དེས་སེམས་
དམིགས་པ་ལ་སྡུད་པར་བྱེད་པས་ན་སྡུད་པར་བྱེད་པའི་མུ་ཁྱུད་དང་ཆོས་མཚུངས་པའི་ཕྱིར་ཏེ། མཛོད་
ལས། ཆོས་ཀྱི་འཁོར་ལོ་མཐོང་བའི་ལམ། །མྱུར་བར་འགྲོ་སོགས་རྩིབས་སོ གས་ཀྱིས། །ཞེས་གསུངས་
པའི་ཕྱིར།
གཉིས་པ་ནི། ཡན་ལག་བརྒྱད་དང་ལྡན་པའི་ཆུ་ནི་འབབ་པའི་ཆུ་ཡི་སྣོད་ཀྱི་དབྱེ་བས་མངར་བ་
་དང་སྐྱུར་བ་དང་ཤིན་ཏུ་ ཁ་བའི་རོ་དང་ལྡན་པར་འགྱུར་བ་བཞིན་དུ། འཕ གས་ལམ་ཡན་ལག་བརྒྱད་པོ་
དེ་ཡང་། ཐེག་པ་ཆེ་འབྲིང་ཆུང་གསུམ་ དང་འབྲེལ་བའི་བྱེ་བྲག་གིས་རབ་འབྲིང་ཐ་གསུམ་དུ་འགྱུར་བ་
ཡིན་ཏེ། རྒྱུད་བླ་མས། ཇི་ལྟར་བསིལ་དང་ཞིམ་ དང་འཇམ་པ་ དང་། །ཡང་བའི་ཆུ་ནི་སྤྲིན་དེ་ལས་
འཐོན་པ། །ས་ལ་ བ་ཚྭ་ལ་སོགས་གནས་འབྲེལ་བས། །ཤིན་ཏུ་མང་པོའི་རོར་ནི་འགྱུར་བ་བཞིན། །དེ་
བཞིན་འཕ གས་ལམ་ཡན་ལག་བརྒྱུད་ཆུའི་ཆར། །རབ་བརྩེ་སྤྲིན་གྱི་སྙིང་པོ་ལས་འཐོན་པ། །འགྲོ་བའི་
རྒྱུད་སྤྱི་ གནས་ཀྱི་དབྱེ་བ་ལས། །རྣམ་པ་མང་པོའི་རོ་དང་ལྡན་པར་འགྱུར། །ཞེས་གསུངས་པའི་ཕྱིར།
བྱང་ཆུབ་ཡན་ལག་ དང་འཕགས་ལམ་ཡན་ལག་གཉིས་འདིར་མཐོང་ལམ་དང་སྒོམ་ལམ་ལ་དངོས་སུ་བཞག་
ཀྱང་། མཐོང་ལམ་ནས་བྱང་ཕྱོགས་སོ་བདུན་རྫོགས་པར་འཐོབ་སྟེ། མདོ་སྡེའི་རྒྱུན་ལས། རྒྱལ་སྲས་
བྱང་ཆུབ་ཕྱོགས་མཐུན་པ། །རྣམ་པ་སྣ་ཚོགས་ཐམས་ཅད་ནི། །རྟག་ཏུ་མཐོང་བའི་ལམ་དེ་དང་། །ལྷན་
ཅིག་ཏུ་ནི་ཐོབ་པར་འདོད། །ཅེས་དང་། ས་ཞུགས་པ་ལ་བྱང་ཆུབ་ཀྱི། །ཡན་ལག་རྣམ་པར་བཞག་པ་
བརྗོད། །ཅེས་གསུངས་པའི་ཕྱིར། དེ་དག་གི་དོན་བསྡུས་ནས་བཤད་པ་ལ། དེ་ལྟར་ན་སློབ་མ་རྣམས་
ལ་ཀུན་ཤེས་པ་ཉིད་ཀྱི་ལམ་གྱི་རྟེན་ཅན་གྱི་སུམ་ཅུ་རྩ་བདུན་ཡིན་ནོ། །ཞེས་གསུངས། །
གཉིས་པ་ལམ་ཤེས་ཀྱི་རྣམ་པ་སྟོན་པ་ལ་སོ་སོར་བཤད་པ་དང་། དོན་བསྡུ་བ་གཉིས་ལས། དང་
མལས་ སe
རྡོ
a
94



པོ་ནི། ལམ་ཤེས་པ་ཉིད་ལ། ཞེས་སོགས་ཀྱིས་འཆད། གཉིས་པ་ནི། ། དེ་ལྟར་ན་བྱང་ཆུབ་སེམས་
དཔའ་རྣམས་ལ་ལམ་ཤེས་པ་ཉིད་ཀྱི་ལམ་ཀྱི་རྟེན་ཅན་གྱི་རྣམ་པ་སུམ་ཅུ་རྩ་བཞིའོ། །ཞེས་བཤད། དེ་
ཡང་། དང་པོ་ལ། གཉེན་པོའི་ལམ། སྦྲུལ་པའི་ལམ། མཐོང་ཆོས་ལ་བདེར་གནས་ཀྱི་ལམ། འཇིག་
རྟེན་པའི་ལམ། སྤོང་བའི་ལམ། སངས་རྒྱས་ཀྱི་ ལམ་ དང་དྲུག་ལས། དང་པོ་དེ་སྟོན་པ་ལ། ལམ་ཤེས་
པ་ཉིད་ལ་གཉེན་པོའི་ལམ་ལྟ་བས་བྱས་པའི་ གཉེན་པོ་ དང་། དེའི་རྒྱུ་མཚན་གྱིས་རྣམ་པར་རྟོག་པའི་
གཉེན་པོ་དང་། ཁམས་ གསུམ་པོ་ལ་སྨོན་པའི་གཉེན་པོ་ཞེས་བྱ་བ་དེ་ལྟ་བུའི་ངོ་བོ་ཉིད་ལ་གོ་རིམ་
བཞིན་དུ་སྟོང་པ་དང་བདག་མེད་པའི་རྣམ་པའི་ངོ་བོ་ཉིད་ནི་རྣམ་པར་ཐར་པའི་སྒོ་དང་པོའོ། །འགོག་
པ་དང་ལམ་གྱི་བདེན་པའི་ངོ་བོ་ཉིད་ནི་གཉིས་པའོ། །མི་རྟག་པ་དང་སྡུག་བསྔལ་བ་དང་ཀུན་འབྱུང་
བའི་བདེན་པའི་རྣམ་ པའི་ངོ་བོ་ཉིད་ནི་གསུམ་པ་སྟེ། དེ་ལྟར་ན་རྣམ་ པར་ཐར་པའི་སྒོ་གསུམ་གྱི་རྣམ་
པ་གསུམ་མོ། །ཞེས་གསུངས།།
གཞུང་དོན་ནི། རང་གི་བསལ་བྱར་གྱུར་པའི་སྒྲོ་འདོགས་ཀྱི་ཞེན་ཡུལ་མེད་པར་རྟོ གས་ པའི་སྒོ་ནས་
རང་གི་བསལ་བྱར་གྱུར་པའི་སྒྲོ་འདོགས་འཇོམས་པར་ནུས་པས་རབ་ཏུ་ཕྱེ་བའི་མཁྱེན་པ་ཆོས་ཅན།
འདིར་བསྟན་གཉེན་པོའི་ལམ་གྱི་མཚན་ཉིད་ཡིན་ཏེ། དེའི་འཇོག་བྱེད་ཆོས་གསུམ་ཚང་བ་ཡིན་པའི་ཕྱིར།
འདིར་བསྟན་གཉེན་པོའི་ལམ་ཆོས་ཅན། ཁྱོད་ལ་གསུམ་དུ་ཡོད་དེ། ཁྱོད་ལ་རྣམ་ཐར་སྒོ་གསུམ་གྱི་
མཁྱེན་པ་གསུམ་དུ་ཡོད་པའི་ཕྱིར།
མཐའ་དཔྱད་པ་ལ། མཛོད་ལས་གསུངས་ཚུལ་ དང༌། མདོ་སྡེའི་རྒྱན་ལས་གསུངས་ཚུལ་དང་།
ཀུན་བཏུས་ལས་གསུངས་ཚུལ་དང་གསུམ་ལས། དང་པོ་ནི། མཛོད་ལས། མཚན་མེད་ཞི་བའི་རྣམ་ པ་
དང་། །སྟོང་ཉིད་བདག་མེད་སྟོང་ཉིད་དུ། །འཇུག་པའོ་སྨོན་པ་མེད་པ་ནི། །དེ་ལས་གཞན་བདེན་
རྣམ་ པ་ དང་། །ཞེས་འགོག་བདེན་གྱི་རྣམ་པ་བཞི། གཟུགས་སོགས་དོན་ལྔ་དང་། ཕོ་མོ་དང་འདུས་
བྱས་ཀྱི་མཚན་ཉིད་གསུམ་སྟེ་མཚན་མ་བཅུ་པོ་དེ་ལ་དམིགས་པའི་ཏིང་ངེ་འཛིན་ནི་རྣམ་ པར་ཐར་པའི་་་་་
སྒོ་མཚན་མ་མེད་པ་དང་། སྡུག་བསྔལ་གྱི་སྟོང་བདག་མེད་ལ་དམིགས་པའི་ཏིང་ངེ་འཛིན་ནི་རྣམ་པར་
ཐར་པའི་སྒོ་སྟོང་པ་ཉིད་ཀྱི་ཏིང་ངེ་འཛིན་དང་། དེ་རྣམས་ལས་གཞན་པའི་བདེན་པའི་རྣམ་པ་ལ་དམིགས་
པའི་ཏིང་ངེ་འཛིན་ནི་རྣམ་པར་ཐར་པའི་སྒོ་སྨོན་པ་མེད་པའི་ཏིང་ངེ་འཛིན་དུ་བཤད་དོ།།
གཉིས་པ་ནི། དེ་ཉིད་ལས། ཏིང་འཛིན་གསུམ་གྱི་སྤྱོད་ཡུལ་ནི། །བདག་མེད་རྣམ་པ་གཉིས་པོ་དང་།
བདག་ཏུ་ལྟ་བའི་རྟེན་དང་ནི། །དེ་དག་ཉེར་ཞི་ཡིན་ཞེས་བྱ། །རྣམ་པར་མི་རྟོག་རྒྱབ་ཀྱིས་ཕྱོགས། །རྟག་
s5



ཏུ་དགའ་དང་ལྡན་པ་འོ། །ཞེས་རྣམ་པར་ཐར་པའི་སྒོ་སྟོང་པ་ཉིད། མཚན་མ་མེད་པ། སྨོན་པ་མེད་
པ་རྣམས་གོ་རིམ་བཞིན་དུ། བདག་མེད་པ་གཉིས་དང་། མི་རྟག་སྡུག་བསྔལ་ཀུན་འབྱུང་གི་ཕུང་པོ་
སྡུག་བདེན་ཉེ་བར་ཞི་བའི་མྱང་འདས་ལ་དམིགས་ནས་གོ་རིམ་བཞིན་དུ་བདག་ཏུ་རྣམ་པར་མི་རྟོག་པ་་་་་
དང་༑ རྒྱབ་ཀྱིས་ཕྱོགས་པ་དང་། དགའ་བ་དང་ལྡན་པའི་རྣམ་ པ་ཅན་དུ་གསུངས་སོ།།
གསུམ་པ་ནི། ཀུན་བཏུས་ལས། རྣམ་པ་བཅུའི་ནང་ནས་སྟོང་པ་ཉིད་ཀྱི་རྣམ་ པ་དུ་ཞེ་ན་གཉིས་
སོ། །སྨོན་པ་མེད་པའི་རྣམ་པ་དུ་ཞེ་ན་དྲུག་གོ །མཚན་མ་མེད་པའི་རྣམ་པ་དུ་ཞེ་ན་བརྒྱད་དོ། །ཞེས་
སྡུག་བདེན་གྱི་ སྟོང་བདག་མེད་གཉིས་དང༌། མི་རྟག་སྡུག་བསྔལ་ཀུན་འབྱུང་གི་རྣམ་པ་བཞི་སྟེ་དྲུག་
དང༌། འགོག་བདེན་ དང་ལམ་བདེན་གྱི་རྣམ་པ་བརྒྱད་ལ་དམིགས་པའི་ཏིང་ངེ་འཛིན་རྣམས་ལ་རིམ་
བཞིན་རྣམ་ པར་ཐར་པའི་སྒོ་སྟོང་པ་ཉིད་དང༌། སྨོན་པ་མེད་པ་དང་། མཚན་མ་མེད་པ་ཞེས་འགྲེལ་བ་
འདི་དང་མཐུན་པར་གསུངས་སོ། །ཆོས་རྣམས་ཀྱི་ངོ་བོ་རྒྱུ་འབྲས་གསུམ་བདེན་སྟོང་དུ་རྟོགས་པའི་ཏིང་་་་
ངེ་འཛིན་ལ་རྣམ་པར་ཐར་པའི་སྒོ་སྟོང་པ་ཉིད་དང་། སྨོན་པ་མེད་པ་དང་། མཚན་མ་མེད་པའི་ཏིཙྪ་
ངེ་འཛིན་དུ་གསུངས་པ་ཡང་ཡོད་དེ། རྣམ་ཐར་སྒོ་གསུམ་ཤེས་པ་ དང་། །ཞེས་གསུངས་པའི་ཕྱིར། ས་
མཚམས་ཚོགས་ལམ་ནས་ཡོད་དོ། །ཁོ་ན་རེ། གང་ཟག་གི་བདག་མེད་རྟོགས་པའི་ཐེག་ཆེན་ཚོགས་ལམ་
ཆོས་ཅན། འདིར་བསྟན་གཉེན་པོའི་ལམ་དུ་ཐལ། མཚན་ཉིད་དེའི་ཕྱིར། འདོད་ན། དེ་ཆོས་ཅན།
བྱང་ཆུབ་སེམས་དཔའ་ལ་ཡོད་པ་དང་རྗེས་སུ་མཐུན་པའི་ལམ་ཤེས་ཀྱི་ཤེས་རྣམ་དུ་ཐལ། འདོད་པའི་
ཕྱིར་ན་མ་ཁྱབ། །
གཉིས་པ་དེ་སྟོན་པ་ལ། སྤྲུལ་པའི་ལམ་ལ་གཟུགས་ཀྱི་འདུ་ཤེས་རྣམ་ པར་མ་བཤིག་པ་དང་།
རྣམ་པར་བཤིག་པའི་ཕྱིར་གོ་རིམ་བཞིན་དུ་ནང་གཟུགས་ཅན་དང་། གཟུགས་ཅན་མ་ཡིན་ པས་ཕྱི་
རོལ་གྱི་ གཟུགས་རྣམས་ལ་ལྟའོ་ཞེས་བྱ་བ་སྤྲུལ་པའི་སྒྲིབ་པའི་གཉེན་པོར་རྣམ་ པར་ཐར་པ་འདི་གཉིས་་་་་་
དང་། གཟུགས་སྡུག་པ་ དང་མི་སྡུག་པ་སྤྲུལ་པ་ལ་གོ་རིམ་བཞིན་དུ་དགའ་བ་དང་མི་དགའ་བའི་ཀུན་
ནས་ཉོན་མོངས་པ་དེ་དག་གི་གཉེན་པོར་སྡུག་པའི་རྣམ་ པར་ཐར་པའི་སྒོ་ལུས་ཀྱིས་མངོན་སུམ་བྱས་ནས་་་་
རྫོགས་པར་བྱས་ཏེ་གནས་སོ་ཞེས་བྱ་བ་རྣམ་པར་ཐར་པ་གཅིག་སྟེ་དེ་ལྟར་ན་རྣམ་ པར་ཐར་པའི་སྒོ་རྣམ་་་་
པ་གསུམ་སོ། །ཞེས་གསུངས།
གཞུང་དོན་ནི། སྤྲུལ་པའི་ལམ་ཆོས་ཅན། རྣམ་པ་གསུམ་དུ་ཡོད་དེ། གཟུགས་ཅན་གཟུགས་ལ་
ལྟ་བའི་རྣམ་ཐར། གཟུགས་མེད་གཟུགས་ལ་ལྟ་བའི་རྣམ་ཐར། གེགས་སེལ་སྡུག་པའི་རྣམ་ཐར་རྣམས་
，GI
96



་་་
སུ་ཡོད་པའི་ཕྱིར། མཐའ་དཔྱད་པ་ལ། རྣམ་ཐར་གྱི་རྟེན། བརྟེན་པ་རྣམ་ཐར་གྱི་རང་བཞིན། དེའི་
སྒོམ་ཚུལ། ངེས་ཚིག །དགོས་པའོ། །དང་པོ་ལ། ལུས་རྟེན་ནི། ཐེག་ཆེན་གྱི་ཚོགས་ལམ་ཐོབ་པའི་
བྱང་སེམས་ དང་། ཕྱིར་མི་འོང་ལུས་མངོན་བྱེད་ དང༌། གཉིས་ཀའི་ཆ་ལས་རྣམ་གྲོལ་གྱི་ཉན་ཐོས་དགྲ་
བཅོམ་པ་རྣམས་ཀྱིས་རྣམ་ཐར་སྒོམ་སྟེ། འདི་དག་གིས་བསམ་གཟུགས་བརྒྱད་ཐོབ་པའི་ཕྱིར་དུ་གཟུགས་
ཀྱི་ རྣམ་ཐར་གསུམ་གཟུགས་ཀྱི་རྟེན་ལ་བསྒོམས་ནས་ གཟུགས་མེད་ཀྱི་རྣམ་ཐར་བཞི་ཁམས་ གསུམ་ གའི་་་་་
རྟེན་ལ་སྒོམ་པ་ཡོད་པའི་ཕྱིར་ཏེ། མཛོད་ལས། གཟུགས་མེད་ཅེས་བྱ་ཁམས་གསུམ་གྱི། །རྟེན་ཅན་
ལྷག་མ་མི་ལས་སྐྱེ། །ཞེས་གསུངས་པའི་ཕྱིར། དེ་ཡང་གཙོ་ཆེ་བ་ཡིན་གྱི་དེ་ལ་མིས་ཁྱབ་པ་མ་ཡིན་ནོ། །
འགོག་པའི་རྣམ་ཐར་ཁམས་གསུམ་ གའི་རྟེན་ལ་སྒོམ་པ་ཡོད་པའི་ཕྱིར། སེམས་རྟེན་ནི་རབ་མཐའི་བསམ་
གཏན་བཞི་སོགས་ལ་བརྟེན་ནས་སྐྱེ་བ་ཡིན་ནོ།།
གཉིས་པ་ལ་མཚན་ཉིད། དབྱེ་བ། ས་མཚམས་གསུམ་ལས། དང་པོ་ནི། རང་གི་བདག་རྐྱེན་
དུ་གྱུར་པའི་རབ་མཐའི་བསམ་གཏན་ལ་བརྟེན་ནས་སྙོམས་འཇུག་གི་སྒྲིབ་པ་ཅི་རིགས་ལས་གྲོལ་ཞིང་སྤྲུལ་་་
གྱུར་སྣ་ཚགས་སྟོན་པར་ནུས་པས་རབ་ཏུ་ཕྱེ་བའི་མཁྱེན་པ། སྐབས་འདིར་བསྟན་གྱི་སྤྲུལ་པའི་ལམ་གྱི་
མཚན་ཉིད། གཉིས་པ་ནི། དེ་ལ་གསུམ་དུ་ཡོད་དོ། །གསུམ་པ་ནི། ཐེག་ཆེན་གྱི་དབང་དུ་བྱས་ན་
ཚོགས་ལམ་ནས་ཡོད་དོ།།
གསུམ་པ་ནི། རབ་མཐའི་བསམ་ གཏན་གྱི་དངོས་གཞི་ལ་བརྟེན་ནས་རྣལ་འབྱོར་པ་རང་ཉིད་ལ་
གཟུགས་ཅན་གྱི་འདུ་ཤེས་ཉེ་བར་བཞག་སྟེ། གཟུགས་རྣམས་ལ་བཟང་ངན་ཆེ་ཆུང་སོགས་ཇི་ལྟར་འདོད་
པ་བཞིན་དུ་སྒོམ་པར་བྱེད་པ་དང་། རྣལ་འབྱོར་པ་རང་ཉིད་ལ་གཟུགས་ཅན་མ་ཡིན་པའི་འདུ་ཤེས་ཉེ་
བར་བཞག་སྟེ་སྔར་བཞིན་སྒོམ་པ་དང་། ཕྱི་རོལ་གྱི་ གཟུགས་ལ་དམིགས་པའི་ཆགས་སྡང་གི་རྟོག་པ་དང་།
སྡུག་མི་སྡུག་ལ་སོགས་ པའི་ གཟུགས་རྣམས་ལ་ལྟོས་ཏེ་ངོ་བོ་ཉིད་ཀྱིས་གྲུབ་པར་རྟོག་པའི་རྣམ་པ་བསལ་་་་་་
ནས་གཟུགས་སྣང་ཐམས་ཅད་སྡུག་པར་ཇི་ལྟར་འདོད་པ་བཞིན་དུ་སྒོམ་པར་བྱེད། གཟུགས་མེད་ཀྱི་རྣམ་
ཐར་འགོག་པའི་རྣམ་ཐར་རྣམས་ཀྱི་སྙོམས་འཇུག་ལྔ་པོ་དེ་དག་ཇི་ལྟར་སྒོམ་པ་བཞིན་དུ་སྒོམ་པར་བྱེད་་་་༌༌
དོ༑ ༑
བཞི་པ་ནི། འདི་ལ་རྣམ་པར་ཐར་པ་ཞེས་བརྗོད་པའི་རྒྱུ་མཚན་ཡོད་དེ། སྙོམས་འཇུག་གི་སྒྲིབ་པ་
འགའ་ཞིག་ལས་རྣམ་པར་ཐར་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ལྔ་པ་ནི། འདི་ལྟ་བུ་
བསྒོམས་པ་ཆོས་ཅན། དགོས་པ་ཁྱད་པར་ཅན་ཡོད་དེ། སྤྲུལ་སྒྱུར་ལ་གེགས་བྱེད་ཀྱི་སྒྲིབ་པ་སོགས་
༡༡



*
E
ལས་རྣམ་པར་ཐར་ཏེ་རང་གཞན་གྱི་དོན་བདེ་བླག་ཏུ་འགྲུབ་པའི་ དགོས་པ་ཡོད་པའི་ཕྱིར།
གསུམ་པ་དེ་སྟོན་པ་ལ། མཐོང་བའི་ཆོས་ལ་བདེ་བར་གནས་པའི་ལམ་ལ་ཐར་པ་དང་མཐུན་པར་
གནས་པའི་ལམ་གྱི་རང་བཞིན་ལ་གཟུགས་མེད་པའི་སྙོམས་པར་འཇུག་པའི་རྣམ་པ་བཞི་དང༌། ཞི་བར་
གནས་པའི་ལམ་གྱི་ རང་བཞིན་ལ་འདུ་ཤེས་དང་ཚོར་བ་འགོག་པའི་རྣམ་པ་གཅིག་སྟེ། དེ་ལྟར་ན་རྣམ་
པ་ལྔའོ། །ཞེས་བཤད།
གཞུང་དོན་ནི། མཐོང་ཆོས་ལ་བདེར་གནས་ཀྱི་ལམ་ལ་ལྔ་ཡོད་དེ། དེ་ལ་གཟུགས་མེད་ཀྱི་རྣམ་ཐར་
བ ཞི། འགོག་པའི་རྣམ་ཐར་གཅིག་རྣམས་སུ་ཡོད་ པའི་ཕྱིར། བྱང་སེམས་འཕགས་པས་འདི་ལ་སྙོམས་
པར་ཞུགས་པ་ཆོས་ཅན། དགོས་པ་ཡོད་དེ། རང་ཉིད་མཐོང་ཆོས་ལ་བདེ་བར་གནས་པའི་སྒོ་ནས་
གཞན་སྨིན་གྲོལ་ལ་འགོད་པའི་དགོས་པ་ཡོད་པའི་ཕྱིར། དེས་ན་རྣམ་ཐར་ཐོབ་ཟིན་པའི་གང་ཟག་གི་
རྒྱུད་ཀྱི་རགས་པའི་ཉོན་མོངས་པས་མ་བསླད་པའི་མཁྱེན་པ། མཐོང་ཆོས་ལ་བདེར་གནས་ཀྱི་ལམ་གྱི་
མཚན་ཉིད། དབྱེ་ན་ལྔ་ཡོད། འགོག་སྙོམས་དང་འགོག་པའི་རྣམ་ཐར་དོན་མི་གཅིག་སྟེ། རྣམ་བཤད་
ལས། རྣམ་ པར་ཐར་པ་བརྒྱུད་ནི་བྱང་ཆུབ་སེམས་དཔའ་འཕགས་པ་རྣམས་ཀྱིས་འདས་ལམ་གྱི་ངོ་བོར་
སྐྱེད་ནུས་པ་དང༌། འགོག་སྙོམས་འདས་ལམ་གྱི་སྟོབས་ཀྱིས་ཐོབ་པའི་འཇིག་རྟེན་པའི་ལམ་དུ་བཤད་པས་
སོ། །ཞེས་གསུངས་པའི་ཕྱིར།
བཞི་པ་དེ་སྟོན་པ་ལ། འཇིག་རྟེན་ལས་འདས་པའི་ལམ་ལ་བསམ་གཏན་བཞི་དང་ གཟུགས་མེད་པ་
དང༌། འགོག་པ་ལ་སྙོམས་པར་ཞུགས་པ་དག་སྟེ་དགུའོ། །ཞེས་གསུངས། །
གཞུང་དོན་ནི། འཇིག་རྟེན་ལས་འདས་པའི་ལམ་ལ་སྒྲས་བརྗོད་རིགས་ཀྱི་སྒོ་ནས་དུ་མར་ཡོད་དེ།
དེ་ལ་འདས་ལམ་དུ་གྱུར་པའི་བསམ་གཏན་བཞི། དེར་གྱུར་པའི་གཟུགས་མེད་བཞི། འགོག་པའི་སྙོམས་
འཇུག་རྣམས་སུ་ཡོད་པའི་ཕྱིར། སྐབས་འདིར་མཐའ་དཔྱད་པ་ལ། ཉན་ཐོས་སྡེ་པའི་ལུགས་བཤད་པ་
དང༌། སེམས་ཙམ་པའི་ལུགས་དང་། ཐལ་འགྱུར་བའི་ལུགས་དང་།
རང་རྒྱུད་པའི་ལུགས་དང་ བཞི་ལས། དང་པོ་ལ། བཤད་བྱའི་ལུང་འགོད་པ་དང༌། ལུང་གི་
དོན་བཤད་པ་གཉིས་ལས། དང་པོ་ལ། མཛོད་ལས། འདུ་ཤེས་མེད་པ་པ་འདུ་ཤེས། མེད་པར་སེམས་
དང་སེམས་བྱུང་རྣམས། །འགོག་པའོ་རྣམ་སྨིན་དེ་འབྲས་ཆེ། །དེ་བཞིན་འདུ་ཤེས་མེད་སྙོམས་འཇུག །
བསམ་གཏན་ཐ་མར་འབྱུང་འདོད་པས། །དགེ་བའོ་སྐྱེས་ནས་མྱོང་འགྱུར་ཉིད། །འཕགས་པའི་མ་ཡིན་
དུས་གཅིག་འཐོབ། །འགོག་པ་ཞེས་པའང་དེ་བཞིན་ཉིད༔ ༼འདི་གནས་དོན་དུ་སྲིད་རྩེར་སྐྱེ། །དགེ་
8



བའོ་གཉིས་སུ་མྱོང་འགྱུར་དང༌། །མ་ངེས་འཕགས་པའི་སྦྱོར་བས་འཐོབ། །ཐུབ་པའི་བྱང་ཆུབ་ཀྱིས་ཐོབ་
བྱ། །དང་པོར་མ་ཡིན་སྐད་ཅིག་མ། །སུམ་ཅུ་རྩ་བཞིས་ཐོབ་ཕྱིར་རོ། །གཉིས་ཀ་འདོད་དང་གཟུགས་
རྟེན་ཅན། །འགོག་པ་དང་པོར་མི་ནང་དུ། ཞེས་གསུངས།
གཉིས་པ་ལ། འདུ་ཤེས་མེད་པ་པ་དང་འདུ་ཤེས་མེད་པའི་སྙོམས་འཇུག་འགོག་པའི་སྙོམས་འཇུག་
བཤད་པ་དང་གསུམ་ལས། དང་ པོ་ནི། འདུ་ཤེས་མེད་པ་པ་དེ་ཁྱད་ཆོས་དུ་མ་དང་ལྡན་ཏེ། རང་རྒྱུ་
ཐུབ་པའི་རྫས་སུ་ཡོད་པ། སེམས་སེམས་བྱུང་མངོན་གྱུར་པ་མེད་པ། ལུས་ཀྱི་ཕུང་པོའི་སྟེང་དུ་མཚུངས་
ལྡན་རགས་པ་མཐའ་དག་བཀག་པ། འདུ་ཤེས་མེད་པའི་སྙོམས་འཇུག་གི་རྣམ་སྨིན་གྱི་འབྲས་བུ་ཡིན་ པ།
འབྲས་བུ་ཆེ་བའི་ནང་དུ་གཏོ གས་ཤིང་དེའི་སས་བསྡུས་པའི་ཕྱིར། གཉིས་པ་ནི། འདུ་ཤེས་མེད་པའི་
སྙོམས་འཇུག་དེ་ཡང་ཁྱད་ཆོས་དུ་མ་དང་ལྡན་ཏེ། དགག་གཞི་གཟུགས་ཀྱི་སྟེང་དུ་མཚུངས་ལྡན་རགས་
པ་མཐའ་དག་འགོག་པའི་རང་རྐྱ་ཐུབ་པའི་ རྫས་སུ་ཡོད་པ། བསམ་ གཏན་བཞི་པའི་སས་བསྡུས་པ།
འཁོར་བ་ལས་ངེས་པར་འབྱུང་འདོད་ཀྱི་བསམ་ པས་དེ་ལ་སྙོམས་པར་ཞུགས་པ། ཀུན་སློང་དགེ་བའི་
སྟོབས་ཀྱིས་ཐོབ་པས་ངོ་བོ་དགེ་བ་ཡིན་པ། སྐྱེས་གནས་མྱོང་འགྱུར་ཁོ་ནར་གཏོ གས་པ། སོ་སྐྱེས་སྒོམ་
ཞིང་འཕགས་པས་སྒོམ་པ་མ་ཡིན་པ། རང་གི་ཐོབ་བྱའི་ཆོས་དང་ ལྷན་ཅིག་ཏུ་ཐོབ་པའི་ཁྱད་ཆོས་དང་
ལྡན་པའི་ ཕྱིར།
གསུམ་པ་ལ། དགག་བྱ་གང་འགོག་པ། ཡིད་ལ་བྱེད་པ་གང་གིས་སྙོམས་པར་འཇུག་པ། ས་
གང་ལ་བརྟེན་ནས་སྙོམས་པར་འཇུག་པ། དགེ་སོགས་གསུམ་གང་ཡིན་དཔྱད་པ། མྱོང་འགྱུར་གསུམ་
གང་ཡིན་དཔྱད་པ། སྐྱེ་འཕ གས་སུའི་རྒྱུད་ལ་ཡོད་པ་དཔྱད་པ། ཐོབ་ཚུལ། ཁམས་གང་དུ་སྙོམས་
པར་འཇུག་པ་དཔྱད་པའོ། །དང་པོ་ནི། འདུ་ཤེས་མེད་པ་དང་འདུ་ཤེས་མེད་པའི་སྙོམས་འཇུག་གཉིས་
པོ་དེ་ལ་སྙོམས་པར་ཞུགས་ནས་མ་ལང་གི་བར་དུ་སེམས་སེམས་བྱུང་རགས་པ་འགོག་པ་དེ་བཞིན་དུ།
འ གོག་པའི་སྙོམས་འཇུག་དེས་ཀྱང་སེམས་སེམས་བྱུང་རགས་པ་འགོག་པར་བྱེད་དེ། དེའི་ཚོར་འདུ་
རགས་པ་འགོག་པའི་ཕྱིར། ཁྱབ་སྟེ། ཚོར་འདུ་གཉིས་པོ་དེ་སེམས་བྱུང་ཀུན་འགྲོ་ཡིན་པའི་ཕྱིར།
རྟགས་གྲུབ་སྟེ། དེ་ཚོར་འདུ་རགས་པ་འགོག་པའི་སྙོམས་འཇུག་ཡིན་པའི་ཕྱིར་ཏེ། འགོག་པ་ཞེས་
པའང་དེ་བཞིན་ཉིད། །ཅེས་གསུངས་པའི་ཕྱིར།
གཉིས་པ་ནི། ཚོར་འདུ་རིགས་པས་ཡིད་སྐྱོ་ནས་ཚེ་དེ་ལ་ཚོར་འདུ་རགས་པ་ཞི་ནས་སེམས་བདེ་བ་
ལ་གནས་པའི་ཕྱིར་དུ་སྙོམས་པར་ཞུགས་ཏེ། འདི་གནས་དོན་དུ། ཞེས་གསུངས་པའི་ཕྱིར། །



གསུམ་པ་ནི། འགོག་པ་ལ་དང་པོར་སྙོམས་པར་འཇུག་པའི་ཚེ་སྲིད་རྩེའི་སེམས་ནས་འཇུག་སྟེ།།
འགོག་སྙོམས་དེ་སྲིད་རྩེའི་སས་བསྡུས་ཡིན་པའི་ཕྱིར་ཏེ། སྲིད་རྩེར་སྐྱེ། །ཞེས་གསུངས་པའི་ཕྱིར།
བཞི་པ་ནི། འགོག་སྙོམས་དེ་དགེ་སོགས་གསུམ་གྱི་ནང་ནས་དགེ་བ་ཡིན་ཏེ། དེ་ཀུན་སློང་གི་དགེ་
བ་ཡིན་པའི་ཕྱིར་ཏེ། དགེ་བའོ། །ཞེས་གསུངས་པའི་ཕྱིར།
ལྔ་པ་ནི། འགོག་སྙོམས་སུ་གྱུར་པའི་སྐྱེས་གནས་མྱོང་འགྱུར་ཡོད་དེ། འགོག་སྙོམས་ཐོབ་པའི་
ཕྱིར་མི་འོང་འགའ་ཞིག་འགོག་པ་ལས་མ་ཉམས་པར་སྲིད་རྩེར་སྐྱེ་བ་ཡོད་པའི་ཕྱིར། དེའི་ལན་གྲངས་་
གཞན་ལ་མྱོང་འགྱུར་ཡོད་དེ། འགོག་སྙོམས་ཐོབ་པའི་ཕྱིར་མི་འོང་འགའ་ཞིག་འགོག་པ་ལས་ཉམས་
ནས་གཟུགས་ཁམས་སུ་སྐྱེས། དེ་ནས་ཤི་འཕོས་ཏེ་སྲིད་རྩེར་སྐྱེ་བ་ལེན་པ་ཡོད་པའི་ཕྱིར། དེའི་རྣམ་
སྨིན་འབྱིན་པར་མ་ངེས་པ་ཡོད་དེ། ཕྱིར་མི་འོང་མཐོང་ཆོས་ཞིའི་རྒྱུད་ཀྱི་འགོག་སྙོམས་དང༌། གཉིས་་
ཀའི་ཆ་ལས་རྣམ་ གྲོལ་གྱི་ཉན་ཐོས་དགྲ་བཅོམ་པའི་རྒྱུད་ཀྱི་འགོག་སྙོམས་རྣམས་དེ་ཡིན་པའི་ཕྱིར་ཏེ། གང་།
ཟག་དེ་གཉིས་ལས་ཉོན་གྱིས་འཁོར་བར་སྐྱེ་བ་མི་ལེན་པའི་ཕྱིར་ཏེ། གཉིས་སུ་མྱོང་འགྱུར་དང༌། ། མ་
ངེས། ཞེས་གསུངས་པའི་ཕྱིར།
དྲུག་པ་ནི། འགོག་སྙོམས་དེ་འཕ གས་རྒྱུད་ལ་ཡོད་ཅིང་སོ་སྐྱེའི་རྒྱུད་ལ་མེད་དེ། སོ་སྐྱེས་བདག་་
ཆད་ཀྱི་དོགས་པས་འཇིགས་པས་འགོག་པ་ལ་སྙོམས་པར་འཇུག་མི་ནུས་པའི་ཕྱིར། དེས་འདུ་ཤེས་མེད་
པའི་སྙོམས་འཇུག་ལ་མཚུངས་ཏེ། འདུ་ཤེས་མེད་པའི་སྙོམས་འཇུག་དེ་སྦྱོར་བའི་ཚེ་བདག་གི་རྟེན་ལུས་
ལ་དམིགས་ཤིང༌། འགོག་སྙོམས་ཀྱི་སྦྱོར་བའི་ཚེ་སྲིད་རྩེའི་སེམས་ལ་བརྟེན་ནས་ གཟུང་བྱ་ལ་གཉིས་སྣང་
ནུབ་པའི་ཕྱིར་ཏེ། འཕགས་པའི། ཞེས་གསུངས་པའི་ཕྱིར།
བདུན་པ་ལ། སྤྱིར་བཏང་ལ་འགོག་པའི་སྙོམས་འཇུག་དེ་སྦྱོར་བས་ཐོབ་པ་ཡིན་ཏེ། དེ་སྦྱོར་བྱུང་
གི་ཡོན་ཏན་ཡིན་པའི་ཕྱིར། དམིགས་བསལ་ལ་སངས་རྒྱས་འཕགས་པའི་རྒྱུད་ཀྱི་འགོག་སྙོམས་དེ་སྦྱོར་
བས་ཐོབ་པ་མ་ཡིན་ཏེ། དེ་ཟད་མི་སྐྱེ་ཤེས་པའི་ཡེ་ཤེས་བརྙེས་པའི་ཞར་ལ་ཐོབ་པའི་ཕྱིར་དང༌། དེའི་
རྒྱུད་ལ་སྦྱོར་བྱུང་གི་ཡོན་ཏན་མེད་པའི་ཕྱིར། ཐམས་ཅད་མཁྱེན་པར་གྲུབ་པར་བསྟོད་པ་ལས། དགེ་
བ་མཐར་ཕྱིན་ཁྱོད་ལ་ནི། །སྦྱོར་བ་ལས་བྱུང་ཅུང་ཟད་མེད། །ཅེས་གསུངས་པའི་ཕྱིར། དེ་ལྟར་ཡང་།
སྦྱོར་བས་ཐོབ། །ཐུབ་པའི་བྱང་ཆུབ་ཀྱིས་ཐོབ་བྱ། །ཞེས་གསུངས། དེ་ལ་ནུབ་ཕྱོགས་ཀྱི་ཁ་ཆེ་བྱེ་བྲག་
ཏུ་སྨྲ་པ་ཁ་ཅིག་སྲིད་རྩེའི་སེམས་ཐོབ་པའི་བྱང་སེམས་ཀྱིས་བསམ་གཏན་བཞི་པའི་རབ་མཐའ་ལ་བརྟེན་་་་་
ནས་མཐོང་ལམ་མངོན་དུ་བྱེད། དེ་རྗེས་སྲིད་རྩེའི་སེམས་ལ་བརྟེན་ནས་འགོག་པ་ལ་སྙོམས་པར་འཇུག །
བཟ་
100



EE|
དུ
དེ་རྗེས་སྲིད་རྩེའི་སྙོམ་སྤང་དགུ་རིམ་གྱིས་སྤངས་ནས་བྱང་ཆུབ་མངོན་དུ་བྱེད་པས། མཐོང་ལམ་ཤེས་
བཟོད་སྐད་ཅིག་མ་བཅུ་དྲུག་དང༌། །སྲིད་རྩེའི་སྒོམ་སྤང་དགུའི་དངོས་གཉེན་བར་ཆད་མེད་ལམ་དགུ་
སྤངས་པའི་རྣམ་ གྲོལ་ལམ་དགུ་སྟེ་ཟག་མེད་ཀྱི་ཆོས་སུམ་ཅུ་རྩ་བཞི་ བར་མ་ཆད་དུ་མངོན་དུ་བྱས་ནས་་་་་་་
བྱང་ཆུབ་མངོན་དུ་བྱེད་པར་བཞེད་པའི་ཕྱིར་ཏེ། དང་པོར་མ་ཡིན་སྐད་ཅིག་མ། །སུམ་ཅུ་རྩ་བཞིས་
ཐོབ་ཕྱིར་རོ། །ཞེས་ གསུངས་པའི་ཕྱིར། །
བརྒྱད་པ་ནི། འགོག་སྙོམས་ཕལ་ཆེར་འདོད་གཟུགས་ཀྱི་ རྟེན་ལ་ཐོབ་པ་གཙོ་ཆེ་ཞིང༌། དེའི་ནང་
ནས་ ཀྱང་ཕལ་ཆེར་དང་ པོ ར་མིའི་རྟེན་ལ་གསར་དུ་ཐོབ་པ་གཙོ་ཆེ་བ་ཡིན་ཏེ། གཉིས་ཀ་འདོད་དང་
གཟུགས་རྟེན་ཅན། །འགོག་པ་དང་པོར་མི་ནང་དུ། །ཞེས་གསུངས་པའི་ཕྱིར། ཁོ་ན་རེ། འ གོག་སྙོམས་
ཡིན་ན། འདོད་གཟུགས་གང་རུང་གི་རྟེན་ལ་ཐོབ་པས་ཁྱབ་པར་ཐལ། གཟུགས་མེད་ཀྱི་རྟེན་ལ་འགོག་
པ་ལ་སྙོམས་པར་ཞུགས་པ་མེད་པའི་ཕྱིར་ཏེ། དེའི་རྟེན་ལ་འགོག་པ་ལ་སྙོམས་པར་འཇུག་པའི་ཚེ་སྙོམས་
པར་ཞུགས་མ་ཐག་ཏུ་འདུས་བྱས་ཀྱི་འཇུག་པ་རྒྱུན་ཆད་པའི་ཕྱིར། དེའི་ཚེ་སེམས་སེམས་བྱུང་འགོག་
དགོས་པ་གང་ཞིག །དེའི་ཚེ་ལུས་མེད་པའི་ཕྱིར་ཟེར་ན། གཟུགས་མེད་ཀྱི་རྟེན་ལ་དེ་ཡོད་པར་ཐལ།
འགོག་སྙོམས་ཐོབ་པའི་ ཕྱིར་མི་འོང་འགོག་པ་ལས་མ་ཉམས་པར་སྲིད་རྩེར་སྐྱེ་བ་བླངས་པ་ཡོད་པའི་ཕྱིར་་་
དང་༑ འ གོག་སྙོམས་ཐོབ་པའི་ཕྱིར་མི་འོང་ལུས་མངོན་བྱེད་འགོག་པ་ལས་ཉམས་ནས་ གཟུགས་ཁམས་སུ་
སྐྱེ་བ་བླངས། དེ་ནས་ཤི་འཕོས་ཏེ་སྲིད་རྩེར་སྐྱེ་བ་བླངས་པ་ཡོད་པའི་ཕྱིར། །
ཁ་ཅིག །གཟུགས་མེད་ཀྱི་རྟེན་ལ་འགོག་པ་ལ་སྙོམས་པར་ཞུགས་པ་ཡོད་ ཀྱང་། དེའི་ཚེ་འདུས་
བྱས་ཀྱི་འཇུག་པ་རྒྱུན་ཆད་ཟེར་ན། གཟུགས་མེད་ཀྱི་རྟེན་ལ་འགོག་པ་ལ་སྙོམས་པར་འཇུག་པ་མེད་པར་
ཐལ། དེའི་ཚེ་འདུས་བྱས་ཀྱི་འཇུག་པ་མེད་པའི་ཕྱིར། ཁ་ཅིག །དེའི་ཚེ་འདུས་བྱས་ཀྱི་འཇུག་པ་རྒྱུན་
ཆད་པར་ཐལ། ལྷག་མེད་མྱང་འདས་ཀྱི་ཚེ་འདུས་བྱས་ཀྱི་འཇུག་པ་རྒྱུན་ཆད་པའི་ཕྱིར་ཏེ། དེའི་ཚེ་
བདག་རྒྱུན་ཆད་པའི་ཕྱིར། དབུ་མ་འཇུག་པར། མྱ་ངན་འདས་ཚེ་ངེས་པར་བདག་ཆད་འགྱུར། །
ཞེས་གསུངས་པའི་ གཞུང་འདི་ཉན་ཐོས་སྡེ་པ་ལ་མི་འདོད་པ་ཐལ་བར་འཕེན་པའི་ གཞུང་ཡིན་ པའི་ ཕྱིར་་་་་
ན། མ་ཁྱབ་བོ།།
གཉིས་པ་ལ་ཡང་། བཤད་བྱའི་ལུང་དགོད་པ་དང༌། དེའི་དོན་བཤད་པ་གཉིས་ལས། དང་ པོ་ནི།
ཀུན་བཏུས་ལས། འདུ་ཤེས་མེད་པའི་སྙོམས་པར་འཇུག་པ་གང་ཞེ་ན། དགེ་རྒྱས་ཀྱི་འདོད་ཆགས་དང་
བྲལ་བ་སྟེང་མའི་འདོད་ཆགས་དང་ མ་བྲལ་བས་འབྱུང་བའི་འདུ་ཤེས་སྔོན་དུ་བཏང་བའི་ཡིད་ལ་བྱེད་པས་
101



སེམས་དང་སེམས་ལས་བྱུང་བའི་ཆོས་བརྟན་པ་མ་ཡིན་པ་རྣམས་འགོག་པ་ལ་འདུ་ཤེས་མེད་པའི་སྙོམས་་་་་
པར་འཇུག་པ་ཞེས་གདགས་སོ། །འགོག་པའི་སྙོམས་པར་འཇུག་པ་གང་ཞེ་ན། ཅི་ཡང་མེད་ཀྱི་སྐྱེ་མཆེད་
པ་འདོད་ཆགས་དང་བྲལ་ལ་སྲིད་ པའི་རྩེ་མོ་ལ་གྱེན་དུ་ཕྱོགས་པ་ཞི་བ ར་གནས་པའི་སེམས་སྔོན་དུ་བཏང་་་་
བ འི་ཡིད་ལ་བྱེད་ པས་སེམས་དང་སེམས་ལས་བྱུང་བའི་ཆོས་བརྟན་པ་མིན་པ་རྣམས་དང་ བརྟན་པ་དེ་དག་
ལས་ཁ་ཅིག་འགོག་པ་ལ་འགོག་པའི་སྙོམས་པར་འཇུག་པ་ཞེས་གདགས་སོ། །ཞེས་གསུངས། གཉིས་
པ་ལ། འདུ་ཤེས་མེད་པའི་སྙོམས་འཇུག་དང་འགོག་པའི་སྙོམས་འཇུག་བཤད་པ་གཉིས་ལས། དང་ པོ་
ནི༑ འདུ་ཤེས་མེད་པའི་སྙོམས་འཇུག་དེ་ཁྱད་ཆོས་དུ་མ་དང་ལྡན་ཏེ། དགེ་རྒྱས་ཀྱི་འདོད་ཆགས་དང་
བྲལ་ལ། བསམ་གཏན་བཞི་པའི་འདོད་ཆགས་དང་ མ་བྲལ་བ་དང་། འཁོར་བ་ལས་ངེས་པར་འབྱུང་
འདོད་ཀྱི་ཀུན་སློང་གིས་སྙོམས་པར་ཞུགས་པ་ཀུན་གཞིའི་སྟེང་དུ་རང་གི་དགག་བྱ་ཚོགས་དྲུག་བཀག་པའི་་
འདུ་བྱེད་ཀྱི་ཕུང་པོ་ལ་བཏགས་པའི་བཏགས་ཡོད་ཡིན་ པའི་ཕྱིར། དེས་ན་ཀུན་གཞིའི་སྟེང་དུ་ཚོགས་དྲུག་
རགས་པ་བཀག་པའི་སོ་སྐྱེའི་རྒྱུད་ཀྱི་སྙོམས་འཇུག་ཏུ་གྱུར་པའི་ལྡན་མིན་འདུ་བྱེད་དུ་དམིགས་པ། འདུ་
ཤེས་མེད་པའི་སྙོམས་འཇུག་གི་མཚན་ཉིད།
གཉིས་པ་ལ། གང་ཟག་གང་གིས་སྙོམས་པར་འཇུག་པ། ས་གང་ལ་བརྟེན་ནས་སྙོམས་པར་
འཇུག་པ། ལམ་གང་ལ་བརྟེན་ནས་སྙོམས་པར་འཇུག་པ། ཡིད་ལ་བྱེད་པ་གང་གིས་སྙོམས་པར་འཇུག་
པ༑ དགག་གཞི་གང་གི་སྟེང་དུ་དགག་བྱ་གང་འགོག་པ། ངོ་བོ་གང་ཡིན་དཔྱད་པའོ། །དང་པོ་ནི།
རྒྱུན་ཞུགས་ཞུགས་པ། ཕྱིར་འོང་གི་ཞུགས་པ། འབྲས་བུ་རིམ་གྱིས་པའི་ཕྱིར་མི་འོང་གི་ཞུགས་པ།
འགོག་སྙོམས་མ་ཐོབ་པའི་ཕྱིར་མི་འོང་ཤེས་རབ་རྐྱང་བས་རྣམ་པར་གྲོལ་བའི་ཉན་ཐོས་དགྲ་བཅོམ་པ་་་་
རྣམས་ཀྱིས་འགོག་པ་ལ་སྙོམས་པར་ཞུགས་པ་མེད་དེ། དེ་རྣམས་ཀྱིས་སྲིད་རྩེའི་སེམས་མ་ཐོབ་པའི་ཕྱིར།
སོ་སྐྱེ་རྣམས་དེ་ལ་སྙོམས་པར་མི་འཇུག་སྟེ། དེ་ལ་སྙོམས་པར་འཇུག་པ་ལ་སྲིད་རྩེའི་མཐོང་སྤང་ཉོན་
མོངས་སྤངས་དགོས་པ་གང་ཞིག །སོ་སྐྱེས་དེ་མ་སྤངས་པའི་ཕྱིར། དེས་ན་ཐེག་དམན་གྱི་དབང་དུ་བྱས་
ན་ཕྱིར་མི་འོང་ལུས་མངོན་བྱེད་དང༌། གཉིས་ཀའི་ཆ་ལས་རྣམ་གྲོལ་གྱི་ཉན་ཐོས་དགྲ་བཅོམ་པ། འགོག་
སྙོམས་ ཐོབ་པའི་རང་རྒྱལ་འཕགས་པ། ཐེག་ཆེན་གྱི་དབང་དུ་བྱས་ན་འགོག་སྙོམས་ཐོབ་པའི་ ཐེག་དམན་
འཕགས་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པ། དམན་ལམ་སྔོན་དུ་མ་སོང་བའི་ས་
དང་པོའི་སྐད་ཅིག་གཉིས་པ་ནས་འགོག་པ་ལ་སྙོམས་པར་འཇུག་སྟེ། ཅི་ཡང་མེད་ཀྱི་སྐྱེ་མཆེད་ལ་འདོད་
ཆ གས་དང་བྲལ་ལ། ཞེས་གསུངས་པའི་ཕྱིར།
.
.
.
.
102



གཉིས་པ་ནི། འགོག་པ་ལ་དང་པོར་སྙོམས་པར་འཇུག་པའི་ཚེ་སྲིད་རྩེའི་སེམས་ལ་བརྟེན་ནས་
སྙོམས་པར་འཇུག་སྟེ། བསམ་གཟུགས་བརྒྱུད་ཀྱི་ནང་ནས་སྲིད་རྩེའི་སེམས་ཕྲ་ཞིང་དེ་ལས་ཀྱང་ཕྲ་བར་
བྱས་ནས་འཇུག་པའི་ཕྱིར་ཏེ། མཛོད་ལས། འགོག་པའི་སྙོམས་པར་འཇུག་པ་འོ། །ཕྲ་བ་ཕྲ་བའི་མཇུག་
ཐོགས་སུ། །ཞེས་གསུངས་པའི་ཕྱིར། ཕྱིས་ནི་ངེས་པ་མེད་དེ། བསམ་གཟུགས་བརྒྱུད་ཀ་ལ་འགོག་
པ་སྤེལ་ནས་སྙོམས་པར་ཞུགས་པའི་ཐོད་རྒལ་གྱི་སྙོམས་འཇུག་ཡོད་ པའི་ཕྱིར།
གསུམ་པ་ནི། དང་པོར་འགོག་པ་ལ་སྙོམས་པར་འཇུག་པའི་ཚེ་འདས་ལམ་ལ་བརྟེན་ནས་སྙོམས་
པར་འཇུག་པ་ཡིན་ཏེ། དེ་ལ་སྙོམས་པར་ཞུགས་པ་ལ་སྲིད་རྩེའི་མཐོང་སྤང་ཉོན་མོངས་སྤོང་དགོས་ཤིང་
ཉོན་ཡིད་འགོག་དགོས་པའི་ཕྱིར། འཇིག་རྟེན་པའི་ལམ་གྱིས་དེ་དག་སྤངས་མི་ནུས་པའི་ཕྱིར། དེ་ལྟར་
ཡང་། སྲིད་པའི་རྩེ་མོ་ལ་གྱེན་དུ་ཕྱོགས་ པ། ཞེས་གསུངས་པའི་ཕྱིར། དེས་ན་སྲིད་པའི་རྩེ་མོ་ལ་གྱེན་
དུ་ཕྱོགས་པ་ཞེས་བྱ་ཡི། སྲིད་རྩེ་ལ་འདོད་ཆགས་དང་བྲལ་བ་ཞེས་ནི་མི་བྱ་སྟེ། སྲིད་རྩེ་ལ་འདོད་ཆགས་
དང་ མ་བྲལ་བའི་ཕྱིར་མི་འོང་ལུས་མངོན་བྱེད་དེ་ལ་སྙོམས་པར་ཞུགས་པ་ཡོད་པའི་ཕྱིར། དེ་ལ་འདོད་
ཆགས་དང་ མ་བྲལ་བ་ཞེས་མི་བྱ་སྟེ། དེ་ལ་འདོད་ཆགས་དང་བྲལ་བའི་ཉན་ཐོས་དགྲ་བཅོམ་དེ་ལ་སྙོམས་
པར་ཞུགས་པ་ཡོད་པའི་ཕྱིར།།
བཞི་པ་ནི། ཚོར་འདུ་རགས་པས་ཡིད་སྐྱོ་ནས་ཚེ་འདིར་ཚོར་འདུ་རགས་པ་ཞི་ནས་ཡིད་བདེ་བ་ལ་
གནས་པའི་ཕྱིར་དུ་སྙོམས་པར་འཇུག་སྟེ། ཞི་ བར་གནས་པའི་སེམས་སྔོན་དུ་བཏང་ནས། ཞེས་སོགས་
གསུངས་པའི་ཕྱིར།
ལྔ་པ་ནི། དགག་གཞི་ཀུན་གཞིའི་རྣམ་ཤེས་དང་ མེ་ལོང་ལྟ་བུའི་ཡེ་ཤེས་ཅི་རིགས་ པའི་སྟེང་དུ་དགག་
བྱ་ཚོགས་ བདུན་རགས་པ་འཁོར་བཅས་འགོག་པ་ཡིན་ནོ། འོ་ན་སེམས་དང་སེམས་ལས་བྱུང་བའི་ཆོས་
བརྟན་པ་མིན་པ་ཞེས་སོགས་ ཀྱི་དོན་གང་ཞེ་ན། འཇུག་ཤེས་དྲུག་ལ་བརྟན་པ་མིན་པ་ཞེས་སོགས་
བཤད་པའི་རྒྱུ་མཚན་ཡོད་དེ། གཉིད་འཐུག་པོ་ལོག་པ་དང་ བརྒྱལ་བ་ལ་སོགས་པའི་གནས་སྐབས་
སུ་མངོན་གྱུར་དུ་མི་འབྱུང་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ་ ཉོ ན་ཡིད་ལ་བརྟན་པ་
ཞེས་བརྗོད་པའི་རྒྱུ་མཚན་ཡོད་དེ། ཉོན་ཡིད་དེ་གནས་སྐབས་གསུམ་མ་གཏོ གས་འཁོར་བའི་གནས་སྐབས་
ཐམས་ཅད་དུ་མངོན་གྱུར་དུ་འབྱུང་བའི་ཕྱིར། གནས་སྐབས་གསུམ་ནི། འགོག་པ་ལ་སྙོམས་པར་ཞུགས་
པ། འདས་ལམ་མངོན་དུ་གྱུར་པ། མི་སློབ་ལམ་མངོན་དུ་གྱུར་པའི་གནས་སྐབས་སོ།།
དྲུག་པ་ནི། འགོག་སྙོམས་དེ་ཟ ག་བཅས་དང་ཟག་མེད་གཉིས་ཀྱི་ནང་ནས་ཟག་མེད་ཡིན་ཏེ། བསྡུ་
103



བ་ལས། འགོག་པའི་སྙོམས་པར་འཇུག་པ་ནི་ཟག་པ་མེད་པར་བརྗོད་པར་བྱ་སྟེ། ཉོན་མོངས་པ་དང་
བྲལ་བའི་ཕྱིར་དང༌། མཚུངས་པར་མི་ལྡན་པའི་ཕྱིར་དང་། དམིགས་པ་མེད་པའི་ཕྱིར་དང་། ཉོན་
མོངས་པ་མི་སྐྱེད་པའི་ཕྱིར་དང༌། ཞེས་གསུངས་པའི་ཕྱིར། རྫས་ཡོད་དང་བཏགབ་ཡོད་གཉིས་ཀྱི་ནང་
ནས་བྱེ་བྲག་སྨྲ་བ་ཁ་ཅིག་རྫས་ཡོད་དུ་འདོད་ཀྱང་བཏགས་ཡོད་ཡིན་ཏེ། བསྡུ་བ་ལས། བཏགས་པའི་
ཡོད་པར་རིག་པར་བྱ་སྟེ། རྫས་ཡོད་དུ་ནི་མ་ཡིན་ནོ། །ཞེས་གསུངས་པའི་ཕྱིར།།
དེས་ན་འགོག་སྙོམས་ཡིན་ན་རང་ཐོབ་བྱེད་ཀྱི་ཐབས་སུ་གྱུར་པའི་འདས་ལམ་ལ་བརྟེན་ནས་ཐོབ་་་་
པས་ཁྱབ་སྟེ། ཀུན་བཏུས་ལས། འགོག་པའི་སྙོམས་པར་ཞུགས་པས་ནི་འཇིག་རྟེན་ལས་འདས་པ་སྟེ། ཞེས་
གསུངས་པའི་ཕྱིར། འགོག་སྙོམས་ཕལ་ཆེར་དང་པོར་མིའི་རྟེན་ལ་ཐོབ་པ་གཙོ་ཆེ་སྟེ། མི་རྣམས་ཀྱི་ནང་
དུ་མངོན་པར་སྒྲུབ་བོ། །ཞེས་གསུངས་པའི་ཕྱིར། འདོད་གཟུགས་གཉིས་ན་ཚོར་འདུ་རགས་པས་ཡིད་
སྐྱོ་ནས་ཡིད་བདེ་བ་ལ་གནས་པའི་ཕྱིར་དུ་འགོག་པ་ལ་སྙོམས་པར་ཞུགས་པ་ཡོད་ལ། གཟུགས་མེད་དེ་
ལྟར་སྙོམས་པར་ཞུགས་པ་མེད་དེ། དེ་ལྟར་སྒྲུབ་ནུས་ཀྱང་མི་རྣམས་ཀྱི་ནང་དུ་དང༌། གཟུགས་ཀྱི་ཁམས་
སུ་སྙོམས་པར་འཇུག་གི །གཟུགས་མེད་པའི་ཁམས་སུ་ནི་དེ་འདྲ་བ་མེད་དེ། ཞི་བའི་རྣམ་པར་ཐར་པ་
ལ་གནས་པ་རྣམས་ལ་ནི་འདིའི་རྩོལ་བ་མེད་པའི་ཕྱིར། ཞེས་གསུངས་པའི་ཕྱིར། གཟུགས་མེད་ཀྱི་རྟེན་
ལ་སྤྱིར་འགོག་པ་ལ་སྙོམས་པར་འཇུག་པ་ཡོད་དེ། འགོག་སྙོམས་ཐོབ་པའི་ཕྱིར་མི་འོང་འགོག་པ་ལས་མ་
ཉམས་པར་སྲིད་རྩེར་སྐྱེ་བ་ལེན་པ་ཡོད་པའི་ཕྱིར། དེས་ན་དགག་གཞིའི་ཡིད་ཀྱི་རྣམ་ཤེས་དང་མེ་ལོང་ལྟ་
བུའི་ཡེ་ཤེས་ཅི་རིགས་ཀྱི་སྟེང་དུ་དགག་བྱ་ཚོགས་བདུན་རགས་པ་འགོག་པའི་འཕགས་རྒྱུད་ཀྱི་སྙོམས་་་་་་
འཇུག་ཏུ་གྱུར་པའི་ལྡན་མིན་འདུ་བྱེད་དུ་དམིགས་པ། འགོག་སྙོམས་ཀྱི་མཚན་ཉིད།
གསུམ་པ་ལ། རང་ཐོ བ་བྱེད་ཀྱི་ཐབས་སུ་གྱུར་པའི་འདས་ལམ་དང་སྲིད་རྩེའི་དངོས་གཞིའི་
སེམས་ལ་བརྟེན་ནས་སྲིད་རྩེ་ལ་འདོད་ཆགས་དང་བྲལ་བའི་རིགས་སུ་གནས་པའི་ཆོས་ཉིད་ལ་རྩེ་གཅིག་ཏུ་
མཉམ་པར་བཞག་པའི་ཡེ་ཤེས། འགོག་སྙོམས་ཀྱི་མཚན་ཉིད། དབྱེ་ན། ཐུན་མོང་མ་ཡིན་པའི་འགོག་
སྙོམས་དང༌། ཐུན་མོང་བའི་དེ་གཉིས་ལས། ཤེར་ཕྱིན་གྱི་ཉམས་ལེན་ཆེས་ལྷག་པ ས་ཁྱད་པར་དུ་བྱས་
པའི་ཆོས་ཉིད་ལ་མངོན་སུམ་དུ་མཉམ་པར་བཞག་པའི་ཡེ་ཤེས། དང་པོའི་མཚན་ཉིད་ཡིན་ཏེ། ས་བཅུ་
པ་ལས། ཀྱེ་རྒྱལ་བའི་སྲས་དག་བྱང་ཆུབ་སེམས་དཔའ་ས་དྲུག་པ་ཡན་ཆད་འགོག་པ་ལ་སྙོམས་པར་
འཇུག་སྟེ། ཞེས་དང་། །རིན་ཆེན་ཕྲེང་བར། འགོག་པ་ཐོབ་པ་རྒྱུས་པའི་ཕྱིར། །དེ་ཡི་རྣམ་པར་སྨིན་
པས་ན། །ལྷའི་ རྒྱལ་པོ་རབ་འཕྲུལ་འགྱུར། །ཞེས་གསུངས་པ་དང་། དབུ་མ་འཇུག་པར། ཤེས་རབ་
-
10



ནས་
གནས་པས་འགོག་པ་ཐོབ་པར་འགྱུར། །ཞེས་གསུངས་པའི་ ཕྱིར།
བཞི་པ་ལ། འགོག་སྙོམས་ཀྱི་རྟེན་བཤད་པ་དང༌། བརྟེན་པ་འགོག་སྙོམས་ཀྱི་རང་བཞིན་བཤད་
པ་གཉིས་ལས། དང་པོ་ལ། ལུས་རྟེན་དང་ སེམས་རྟེན་གཉིས་ལས། སོ་སྐྱེ། རྒྱུན་ཞུགས། ཕྱིར་
འོང་། ཤེས་རབ་རྐྱང་གྲོལ་གྱི་ ཉན་ཐོས་དགྲ་བཅོམ་པ་རྣམས་འགོག་པ་ལ་སྙོམས་པར་མི་འཇུག་སྟེ། དང་
པོ ས་འདས་ལ མ་མ་ཐོབ། གཞན་རྣམས་ཀྱིས་སྲིད་རྩེའི་དངོས་གཞི་མ་ཐོབ་པའི་ཕྱིར། ཕྱིར་མི་འོང་
ལུས་མངོན་བྱེད་དང༌། གཉིས་ཀའི་ཆ་ལས་རྣམ་པར་གྲོལ་བའི་ཉན་ཐོས་དགྲ་བཅོམ་པ་རྣམས་འགོག་
པ་ལ་སྙོམས་པ ར་འཇུག་སྟེ།་ བསྡུ་བ་ལས། འདི་ ལས་སློབ་པ་ཕྱིར་མི་འོང་ལུས་མངོན་དུ་བྱེད་པ་
དང༌། མི་སློབ་པ་གཉིས་ཀའི་ཆ་ལས་རྣམ་པར་གྲོལ་བ་ཡང་སྙོམས་པར་འཇུག་གོ །ཞེས་གསུངས་
པའི་ཕྱིར། དམན་ལམ་སྔོན་དུ་མ་སོང་བའི་ས་དང་པོའི་སྐད་ཅིག་གཉིས་པ་ནས་དེ་ལ་སྙོམས་པར་ཞུགས་
ཏེ། མཐོང་ལམ་རྩེ་སྦྱོར་གྱི་མདོ་ལས། དེ་རྣམ་པར་ཐར་པ་བརྒྱད་དང་མཐར་གྱིས་གནས་པའི་ སྙོམས་
པར་འཇུག་པ་དགུ་པོ་དེ་དག་ཆེས་རྣམ་ པར་ཕྱེ་སྟེ། སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་
སྙོམས་པར་འཇུག་གོ །ཞེས་གསུངས་པའི་ཕྱིར། །
གཉིས་པ་ནི། སྲིད་རྩེའི་དངོས་གཞི་སྙོམས་འཇུག་ཏུ་ གྱུར་ པའི་ཞི་གནས་དང༌། འདས་ལམ་གྱི་ངོ་
བོར་གྱུར་པའི་ལྷག་མཐོང་ལ་བརྟེན་ནས་འགོག་པ་ལ་སྙོམས་པར་འཇུག་པ་ཡིན་ཏེ། དེ་ལ་སྙོམས་པར་
ཞུགས་པ་ལ་སྲིད་རྩེའི་དངོས་གཞི་ཐོབ་དགོས་ཤིང་། སྲིད་རྩེའི་མཐོང་སྤང་ཉོན་མོངས་སྤངས་དགོས་པའི་
ཕྱིར། ཆོས་སྦྱིན་མའི་མདོ་ལས། དགེ་སློང་འགོག་པ་ལ་སྙོམས་པར་ཞུགས་པས་ཆོས་གཉིས་ལ་གཅེས་
སྤྲས་སུ་བྱ་དགོས་ཏེ། གཉིས་གང་ཞེ་ན་ཞི་གནས་དང་ལྷག་མཐོང་ངོ༌། །ཞེས་དང༌། ཀུན་བཏུས་ལས།
འགོག་པའི་སྙོམས་པར་འཇུག་པ་ནི་གང་ཞེ་ན་ཅི་ཡང་མེད་ཀྱི་སྐྱེ་མཆེད་ལ་འདོད་ཆགས་དང་བྲལ་ལ་སྲིད་་་་
པའི་རྩེ་མོ་ལ་གྱེན་དུ་ཕྱོགས་པ། ཞེས་དང༌། མཛོད་ལས། ཕྲ་བ་ཕྲ་བའི་མཇུག་ཐོགས་སུ། །ཞེས་
གསུངས་པའི་ཕྱིར། ཕྱིས་ནི་ངེས་པ་མེད་དེ། རྒྱལ་སྲས་ཐབས་ལ་མཁས་པ་རྣམས་ཀྱིས་ས་དགུ་ལ་
བརྟེན་ནས་སྙོམས་པར་ཞུགས་པ་ཡོད་པའི་ཕྱིར་ཏེ། འགོག་དང་ བཅས་པའི་སྙོམས་འཇུག་དགུར། །ཞེས་
སོགས་གསུངས་པའི་ཕྱིར། འགོག་སྙོམས་གསར་དུ་སྐྱེ་བའི་རྟེན་གྱི་གང་ཟག་ལ་གཙོ་ཆེར་མི་ཡིན་པ་དགོས་
ཏེ། མཛོད་ལས། འགོག་པ་དང་པོར་མི་ནང་དུའོ། །ཞེས་དང་། ཀུན་བཏུས་ལས། མི་རྣམས་ཀྱི་
ནང་དུ་མངོན་པར་སྒྲུབ་པོ། །ཞེས་གསུངས་པའི་ཕྱིར། ཁྱབ་པ་ངེས་པ་མ་ཡིན་ཏེ། རྒྱལ་པོའི་སྲས་སུ་
འགོག་སྙོམས་སྐྱེས་ཟིན་གནས་པའི་རྟེན་ལ་གླིང་གསུམ་གྱི་ མི་དང་འདོད་ལྷ་དྲུག་ཚངས་ཆེན་མ་གཏོགས་་་་
-
105



གཟུགས་ཁམས་གནས་རིགས་བཅུ་དྲུག་སྟེ་ཉེར་ལྔར་བཤད་པས། འདོད་ལྷའི་རྟེན་ལ་འགོག་སྙོམས་གསར་
དུ་སྐྱེ་བ་ཡོད་པའི་ཕྱིར།
ཁ་ཅིག འགོག་སྙོམས་ཡིན་ན་དང་པོར་མིའི་རྟེན་ལ་ཐོབ་པ་སྔོན་དུ་སོང་བས་ཁྱབ་ཟེར་ན། འདོད་
ལྷའི་རྟེན་ ཅན་གྱི་ཕྱིར་མི་འོང་གི་རྒྱུད་ཀྱི་འགོག་སྙོམས་ཆོས་ཅན། དེར་ཐལ། དེའི་ཕྱིར། འདོད་ན།
མིའི་རྟེན་ལ་འགོག་སྙོམས་ཐོབ་པའི་ཕྱིར་མི་འོང་འདོད་ལྷར་ལས་ཉོན་གྱིས་སྐྱེས་པ་ཡོད་པར་ཐལ་ལོ། །
འདོད་མི་ནུས་ཏེ། འདོད་པར་ལས་ཉོན་གྱིས་སྐྱེ་བ་ལེན་པའི་ཕྱིར་མི་འོང་མེད་པའི་ཕྱིར། །
ཁ་ཅིག གཟུགས་ཁམས་པའི་གང་ཟག་གི་རྒྱུད་ཀྱི་འགོག་སྙོམས་ལ་དེས་ཁྱབ་ཟེར་བ་མི་འཐད་དེ།
འདོད་ལྷའི་རྟེན་ལ་འགོག་སྙོམས་ཐོབ་པའི་ཕྱིར་མི་འོང་ལུས་མངོན་བྱེད་ཀྱི་རྟོགས་པ་སྔོན་དུ་སོང་བའི་་་་༌་
གཟུགས་ཁམས་པའི་གང་ཟག་གི་རྒྱུད་ཀྱི་འགོག་སྙོམས་ཀྱིས་མ་ངེས་པའི་ཕྱིར།
ཁ་ཅིག གཟུགས་ཁམས་པའི་གང་ཟག་གི་རྒྱུད་ལ་འགོག་སྙོམས་སྔར་མེད་གསར་དུ་སྐྱེ་བ་ཡོད་ པར་
ཐལ༑ དེའི་རྒྱུད་ཀྱི་འགོག་སྙོམས་དེ། དེའི་རྟེན་ལ་གསར་དུ་སྐྱེས་པའི་ཕྱིར། དེ་གསར་དུ་སྐྱེས་པའི་
ཕྱིར། མ་ཁྱབ་ན། དེ་འདོད་པའི་རྟེན་ལ་གསར་དུ་སྐྱེས་པར་ཐལ། དེ་གསར་དུ་སྐྱེས་པ་གང་ཞིག །
དེ་གཟུགས་ཁམས་པའི་གང་ཟག་གི་རྟེན་ལ་གསར་དུ་མི་སྐྱེས་པའི་ཕྱིར། འདོད་ན། དེ་འདོད་པའི་རྟེན་
ལ་སྐྱེས་པར་ཐལ། འདོད་པའི་ཕྱིར། འདོད་ན། དེ་འདོད་པའི་རྟེན་ལ་ཡོད་པར་ཐལ་ལོ། །ཟེར་ན།
འདོད་པའི་རྟེན་ཅན་གྱི་སངས་རྒྱས་འཕགས་པའི་རྒྱུད་ཀྱི་རྣམ་མཁྱེན་དེ་འདོད་པའི་རྟེན་ལ་གསར་དུ་སྐྱེས་་
པར་ཐལ་བ་སོགས་ཀྱིས་མཚུངས་པ་བྱའོ།།
ཁ་ཅིག འགོག་པ་ལ་སྙོམས་པར་ཞུགས་པའི་སེམས་ཡིན་ན། སྲིད་རྩེའི་སེམས་ཡིན་པས་ཁྱབ་པར་
འདོད་པ་མི་འཐད་དེ། འགོག་པ་ལ་སྙོམས་པར་ཞུགས་པའི་བསམ་གཟུགས་བརྒྱུད་ཀ་ཡོད་པའི་ཕྱིར་ཏེ།
བསམ་གཟུགས་བརྒྱད་ལ་འགོག་པ་སྤེལ་ནས་སྙོམས་པར་འཇུག་པའི་ཐོད་རྒལ་གྱི་སྙོམས་འཇུག་ཡོད་པའི་་་༌
ཕྱིར་དང༌། ཕྱིར་མི་འོང་གི་རྒྱུད་ཀྱི་འགོག་པ་ལ་སྙོམས་པར་ཞུགས་པའི་ཡེ་ཤེས་དེ་སྲིད་རྩེའི་སེམས་མ་
ཡིན་ པའི་ཕྱིར། །
གཉིས་པ་ལ། མཚན་ཉིད། དབྱེ་བ། ས་མཚམས། འགོག་སྙོམས་ཀྱི་རྣམ་གཞག་བཤད་པའོ།།
དང་ པོ་ནི། དགག་གཞི་ཡིད་ཀྱི་རྣམ་ཤེས་ཕྲ་མོའི་སྟེང་དུ་དགག་བྱ་མཚུངས་ལྡན་རགས་པ་ བཀག་
པ ས་རབ་ཏུ་ཕྱེ་བའི་རིགས་སུ་གནས་པའི་འཕགས་རྒྱུད་ཀྱི་སྙོམས་འཇུག་ཏུ་གྱུར་པའི་ལྡན་མིན་འདུ་བྱེད།
འགོག་སྙོམས་ཀྱི་མཚན་ཉིད།
106



གཉིས་པ་ནི། རྟེན་གྱི་སྒོ་ནས་ཉན་ཐོས་རང་རྒྱལ་ཐེག་ཆེན་གྱི་འགོག་སྙོམས་དང་གསུམ་དུ་ཡོད།
ངོ་པོའི་སྒོ་ནས་མཐར་གྱིས་པའི་སྙོམས་འཇུག་ཏུ་གྱུར་པའི་འགོག་སྙོམས་དང༌། ཐོད་རྒལ་དུ་གྱུར་པའི་
འགོག་སྙོམམ་གཉིས་སུ་ཡོད། རྣམ་སྨིན་མྱོང་ཚུལ་གྱི་སྒོ་ནས་སྐྱེས་ནས་མྱོང་འགྱུར། ལན་གྲངས་གཞན་
ལ་མྱོང་འགྱུར། རྣམ་སྨིན་འབྱིན་པར་མ་ངེས་པའི་དེ་དང་གསུམ་དུ་ཡོད། །
གསུམ་པ་ནི། ཕྱིར་མི་འོང་ལུས་མངོན་བྱེད་ནས་སངས་རྒྱས་ཀྱི་སའི་བར་དུ་ཡོད། །
བཞི་པ་ལ། གང་ཟག་གང་གིས་སྙོམས་པར་འཇུག་པ། ས་གང་ལ་བརྟེན་པ། ལམ་གང་ལ་བརྟེན་
པ། ཡིད་ལ་བྱེད་པ་གང་གིས། དགག་བྱ་གང་འགོག་པ། ངོ་བོ་གང་ཡིན་དཔྱད་པ། དུས་ཇི་སྲིད་དུ་
སྙོམས་པར་འཇུག་པ། ཁམས་གང་དུ་སྙོམས་པར་འཇུག་པའོ། །དང་པོ་གསུམ་ལུས་རྟེན་དང་སེམས་
རྟེན་གྱི་སྐབས་སུ་སོང་བ་ལྟར་རོ། །བཞི་པ་ནི། ཐེག་དམན་པ་རྣམས་ཚོར་འདུ་རགས་པས་ཡིད་སྐྱོ་
ནས། སྡུག་བསྔལ་དང་ཡིད་མི་བདེ་བ་ལ་སོགས་པའི་ཚོར་བ་དང༌། འདུ་བྱེད་ཕྱིན་ཅི་ལོག་རྣམས་ནད་
དང་འབྲས་དང་ཟུག་རྔུའི་རྣམ་པར་མཐོང་ཞིང༌། དེ་དག་ཉེ་བར་ཞི་བའི་འགོག་པ་ནི་མྱ་ངན་ལས་འདས་
པ་ལྟ་བུར་གཟིགས་པའི་སྒོ་ནས་སྙོམས་པར་འཇུག་སྟེ། མྱ་ངན་ལས་འདས་པའི་དོན་དུ་འདི་ལ་སྙོམས་
པར་འཇུག་པའི་ཕྱིར་ཏེ། ཀུན་བཏུས་ལས། ཞི་བར་གནས་པའི་འདུ་ཤེས་སྔོན་དུ་བཏང་བའི་ཡིད་ལ་
བྱེད་པ་དག་གིས། ཞེས་གསུངས་པའི་ཕྱིར། ཐེག་ཆེན་པ་རྣམས་ནི་བྱམས་པ་དང་སྙིང་རྗེའི་བསམ་པས་
སྙོམས་པར་འཇུག་པའི་ཕྱིར། དེ་གཞན་དོན་ཁོ་ནར་དེ་ལ་སྙོམས་པར་འཇུག་པའི་ཕྱིར་ཏེ། དེ་ཏིང་ངེ་
འཛིན་གྱི་རྩལ་རྫོགས་པར་ཐོབ་ནས། གཞན་ལ་ཕྱིན་ཅི་མ་ལོག་པར་བསྟན་པའི་དོན་དུ་དེ་ལ་སྙོམས་པར་
འཇུག་པའི་ཕྱིར།
ལྔ་པ་ནི། འདོད་ཁམས་སུ་འགོག་པ་ལ་སྙོམས་པར་འཇུག་པའི་ཚེ་འགོག་སྙོམས་ཀྱི་དགག་བྱར་གྱུར་
པའི་རྣམ་ཤེས་ཚོགས་དྲུག་དང་། གཟུགས་ཁམས་སུ་ཚོགས་བཞི། གཟུགས་མེད་ཁམས་སུ་རྣ མ་ཤེས་གཅིག་
པུ་འགོག་པར་འགྱུར་རོ། །འདོད་ཁམས་ན་རྣམ་ཤེས་ཚོགས་དྲུག །གཟུགས་ཁམས་ན་སྣ་ལྕེའི་རྣམ་ཤེས་
མ་ག ཏོ གས་ཚོགས་བཞི། གཟུགས་མེད་ཁམས་ན་དབང་ཤེས་ཐམས་ཅད་མ་གཏོགས་རྣམ་ཤེས་གཅིག་པུ་
ཡོད་ པའི་ཕྱིར། །
དྲུག་པ་ནི། འགོག་སྙོམས་དེ། ཟག་བཅས་ཟ ག་མེད་གཉིས་ཀྱི་ནང་ནས་ཟག་མེད་ཡིན་ཏེ། བསྡུ་
བ་ལས། 《གོག་པའི་སྙོམས་པར་འཇུག་པ་ནི་ཟག་པ་མེད་པར་བརྗོད་པར་བྱ་སྟེ། ཞེས་གསུངས་པའི་
ཕྱིར༔ དེ་རྫས་བཏགས་གཉིས་ཀྱི་ནང་ནས་བཏགས་ཡོད་ཡིན་ཏེ། དེ་ཉིད་ལས། བཏ གས་པའི་ཡོད་
ion



པར་རིག་པར་བྱ་སྟེ། ཞེས་གསུངས་པའི་ཕྱིར། དེ་དགེ་སོགས་གསུམ་གྱི་ནང་ནས་དགེ་བ་ཡིན་ཏེ། ཀུན་
སློང་གི་དགེ་བ་ཡིན་པའི་ཕྱིར་ཏེ། ཀུན་སློང་གི་དགེ་བའི་སྟོབས་ཀྱིས་ཐོབ་པའི་ཕྱིར་ཏེ། མཛོད་ལས།
དགེ་བའོ། །ཞེས་གསུངས་པའི་ཕྱིར།
བདུན་པ་ནི། ཐེག་དམན་པ་རྣམས་རང་གི་འཕེན་པ་ཅི་ཙམ་བཏང་བའི་བར་དུ་སྙོམས་པར་འཇུག་
པ་ཡིན་ལ། བྱང་ཆུབ་སེམས་དཔའ་རྣམས་མཐའ་གཅིག་ཏུ་མ་ངེས་ཏེ། དེས་གདུལ་བྱའི་བསམ་པ་དང་
མཐུན་པར་སྙོམས་པར་འཇུག་པའི་ཕྱིར་ཏེ། དཔེར་ན། བྱང་ཆུབ་སེམས་དཔའ་ཆོས་འཕགས་ཀྱིས་རྟག་
ཏུ་ངུ་ལ་དམ་པའི་ཆོས་ལ་དཀོན་པ་དང་ཟབ་པ་སོགས་ཀྱི་འདུ་ཤེས་སྐྱེད་པའི་ཕྱིར་དུ་ལོ་བདུན་གྱི་བར་་་་
ཏིང་ངེ་འཛིན་གཅིག་ལ་སྙོམས་པར་འཇུག་པ་ལྟར་ཡིན་ཏེ། འགྲེལ་ཆེན་ལས། ལོ་བདུན་གྱི་བར་དུ་ཞེས་
བྱ་བ་ནི་ཁ་ཅིག་ན་རེ། ད་ལྟར་རང་ཉིད་སྙིང་རྗེ་ལས། །ཉམས་མིན་ཆོས་ལ་སེར་སྣ་མེད། །དཔེ་མཁྱུད་
མེད་ཅིང་མི་ནུས་མེད། །ང་ནི་སྡུག་བསྔལ་རང་བཞིན་མིན། །ང་ཡི་བསྟན་པ་མ་ཟད་པར། །ཁྱོད་ལ་རེ་
བའང་ཡོད་མིན་གྱི། །འདུལ་བས་ངས་ཤེས་མི་ནུས་ཤིང་། །གུས་དང་བཅས་པའང་མེད་པས་ན། །
དེ་ནི་བསྟན་པར་མི་བྱ་བར། །མཁྱེན་ཅིང་བསྒོམ་པར་བྱ་བའི་ཕྱིར། །ཟླ་བ་ཕྱེད་དང་གསུམ་དག་ཏུ། །
བཅོམ་ལྡན་ནང་དུ་ཡང་དག་འཇོག །ཅེས་བྱ་བའི་རིགས་པས་རྟག་ཏུ་དེའི་བསམ་པ་ཡོངས་སུ་དག་པ་
ཉིད་སད་པར་བྱ་བའི་དོན་དུ་ལོ་བདུན་གྱི་བར་དུ་སྙོམས་པར་འཇུག་པ་ཉིད་ཀྱིས་གནས་པ་ཡིན་ནོ། །ཞེས་
འདོད་དོ།།
གཞན་དག་ནི་མཐོང་བའི་ལམ་རྟོགས་པའི་དོན་གྱི་ཡན་ལག་བདུན་རྟོགས་པ་རྣམ་པ་ཐམས་ཅད་དུ་་་
ཡོངས་སུ་སྦྱང་བར་བྱ་བའི་དོན་ཡིན་ནོ་ཞེས་འཆད་དོ། །ཞེས་གསུངས་པའི་ཕྱིར་དང་། མདོ་ཉི་མའི་
སྙིང་པོ་ལས། དེ་འགོག་པའི་སྙོམས་པར་འཇུག་པ་ལ་སྙོམས་པར་འཇུག་པར་བྱེད་དེ། དེའི་བསམ་པ་
ཇི་ལྟ་བ་བཞིན་དུ་འགོག་པ་ལ་ཉིན་ཞག་གཅིག་འདའ་བར་བྱེད་དོ། །ཞེས་བྱ་བས་ན་བསྐལ་པ་དཔག་ཏུ་
མེད་པའི་ བར་དུ་འདའ་བར་བྱེད་དོ། །ཞེས་པ་དང༌། བྱང་ཆུབ་སེམས་དཔའ་ནི་ཉི་མ་བདུན་ལས་
ལྷག་པར་འགོག་པ་ལ་སྙོམས་པར་འཇུག་པ་མེད་དེ། །གཞན་དུ་ན་རྒྱལ་སྲས་ཀྱི་སྤྱོད་པ་དོར་བར་འགྱུར་
བའི་ཕྱིར། ཞེས་དང་།
སྙིང་རྗེ་པད་དཀར་ལས། སྐྱེ་བ་གཅིག་གིས་ཐོགས་པའི་བྱང་ཆུབ་སེམས་དཔའ་འགོག་པ་ལ་སྙོམས་
པར་ཞུགས་པའི་སེམས་ཀྱིས་བར་གྱི་བསྐལ་པ་བཅུ་ལ་ཐུག་གི་བར་དུ་འདའ་བར་བྱེད་དོ། །ཞེས་སོགས་
མང་དུ་གསུངས་པའི་ཕྱིར།
་1GQ



ཁ་ཅིག འཕ གས་རྒྱུད་ཀྱི་ཡེ་ཤེས་ལ་འགོག་སྙོམས་ཀྱིས་ཁྱབ་པར་འདོད་པ་མི་འཐད་དེ། རྒྱུན་
ཞུགས་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་གྱིས་མ་ངེས་པའི་ཕྱིར། ཁ་ཅིག་
ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་མཉམ་གཞག་ཡེ་ཤེས་ལ་འགོག་སྙོམས་ཀྱིས་ཁྱབ་པར་་་་་
འདོད་པ་མི་འཐད་དེ། དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་ཆོས་ཉིད་ལ་
རྩེ་གཅིག་ཏུ་མཉམ་པར་བཞག་པའི་མཉམ་གཞག་ཡེ་ཤེས་ཀྱིས་མ་ངེས་པའི་ཕྱིར།
ཁ་ཅིག དགག་གཞི་གཟུགས་ཕུང་གི་སྟེང་དུ་དགག་བྱ་མཚུངས་ལྡན་འཁོར་བཅས་བཀག་པའི་་་་་
སྙོམས་འཇུག དེ་འགོག་སྙོམས་ཀྱི་མཚན་ཉིད་ཟེར་ན། འདུ་ཤེས་མེད་པའི་སྙོམས་འཇུག་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། འགོག་པའི་སྙོམས་འཇུག་དེ་དེ་ཡིན་པའི་ཕྱིར།
དེ་གཉིས་སེམས་མེད་ཀྱི་སྙོམས་འཇུག་ཏུ་མཚུངས་པའི་ཕྱིར། འདོད་ན། དེ་ཆོས་ཅན། འཕགས་རྒྱུད་
ཀྱི་སྙོམས་འཇུག་ཏུ་ཐལ། འདོད་པའི་ཕྱིར། ཁྱབ་སྟེ། མཛོད་ལས། འཕགས་པས། ཞེས་གསུངས་
པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར། ཁྱབ་སྟེ། འཕ གས་པས་མ་ཡིན། ཞེས་གསུངས་
པའི་ཕྱིར། ཁ་ཅིག དེའི་སྟེང་དུ་འཕགས་རྒྱུད་ཀྱི་སྙོམས་འཇུག་བསྣན་ནས་དེའི་མཚན་ཉིད་ཟེར་ན།
ཕྱིར་མི་འོང་ལུས་མངོན་བྱེད་ཀྱི་རྒྱུད་ཀྱི་འགོག་སྙོམས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་ན། དེའི་རྒྱུད་ལ་ཡིད་ཀྱི་རྣམ་ཤེས་མེད་པར་ཐལ་ལོ། །འདོད་མི་ནུས་ཏེ། དེའི་རྒྱུད་ལ་
ཡིད་དབང་ཡོད་ པའི་ཕྱིར་ཏེ། དེའི་རྒྱུད་ལ་སྲོག་དབང་ཡོད་ པའི་ཕྱིར། ཁྱབ་སྟེ། མཛོད་ལས།
བཏང་སྙོམས་དང་ནི་སྲོག་དང་ནི། །ཡིད་དང་ལྡན་ལ་ངེས་གསུམ་ལྡན། །ཞེས་གསུངས་
པའི་ཕྱིར། །
ཁ་ཅིག དགག་གཞི་ཀུན་གཞིའི་རྣམ་ཤེས་ཀྱི་སྟེང་དུ་དགག་བྱ་ཚོགས་དྲུག་བཀག་པའི་འཕ གས་་་་་
རྒྱུད་ཀྱི་སྙོམས་འཇུག དེའི་མཚན་ཉིད་ཟེར་བ་མི་འཐད་དེ། ཀུན་གཞིའི་རྣམ་ཤེས་མེད་པའི་
ཕྱིར།
ཁ་ཅིག དེ་ཀུན་གཞི་ཁས་ལེན་པའི་སེམས་ཙམ་པའི་ལུགས་ཀྱི་དེའི་མཚན་ཉིད་ཟེར། དེ་ལ་ཁ་
ཅིག ཉན་ཐོས་དགྲ་བཅོམ་པའི་རྒྱུད་ཀྱི་འགོག་སྙོམས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་མི་ནུས་ཏེ། དེའི་རྒྱུད་ལ་ཀུན་གཞི་མེད་པའི་ཕྱིར་ཏེ། དེས་ཀུན་གཞི་སྤངས་པའི་ཕྱིར་ཏེ།
དེ་དགྲ་བཅོ མ་པ་ཡིན་པའི་ཕྱིར། ཁྱབ་སྟེ། སུམ་ཅུ་པ་ལས། དགྲ་བཅོམ་ནས་ནི་དེ་ལྡོག་པ། ཞེས་
གསུངས་པའི་ཕྱིར་ན། མ་ཁྱབ་སྟེ། ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པས་
109
，



སྡུག་བདེན་སྤངས་བར་ཐལ། དེའི་ཀུན་གཞི་སྤངས་པའི་ཕྱིར། ཁྱབ་སྟེ། ཀུན་གཞི་དེ་ལས་ཉོན་གྱི་
འབྲས་བུའི་གཙོ་བོ་ཡིན་ པའི་ ཕྱིར། གཞན་ཡང་། ཉན་ཐོས་དགྲ་བཅོམ་པས་ཤེས་སྒྲིབ་སྤངས་པར་ཐལ།
དེས་ཤེས་སྒྲིབ་ཀྱི་ས་བོན་གྱི་ཆར་གྱུར་པའི་ཀུན་གཞི་སྤངས་པའི་ཕྱིར།
ཁ་ཅིག ཉན་ཐོས་དགྲ་བཅོ མ་པའི་རྒྱུད་ལ་ཀུན་གཞི་ཡོད་ཀྱང་དེའི་རྒྱུད་ལ་ཉོན་སྒྲིབ་ཀྱི་བག་་་་་་་་་
ཆགས་བསྒོ་གཞིར་གྱུར་པའི་ཀུན་གཞི་མེད་ཟེར་བ་མི་འཐད་དེ། དེའི་རྒྱུད་ལ་ཀུན་གཞི་ཡོད་པའི་ཕྱིར།།
དེའི་རྒྱུད་ལ་ཉོན་སྒྲིབ་ཀྱི་བག་ཆགས་བསྒོ་གཞི་ཡོད་པའི་ཕྱིར་ཏེ། དེའི་རྒྱུད་ལ་ཤེས་སྒྲིབ་ཡོད་པའི་ཕྱིར།
རང་ལུགས་ཀྱི་སྐྱོན་ནི། སངས་རྒྱས་འཕགས་པའི་རྒྱུད་ཀྱི་འགོག་སྙོམས་ཆོས་ཅན། མཚན་ཉིད་་
དེར་ཐལ། མཚོན་བྱ་དེའི་ཕྱིར། འདོད་ན། དེའི་རྒྱུད་ལ་ཀུན་གཞི་ཡོད་པར་ཐལ་ལོ། །རོང་ཀ་་
པ་ན་རེ། དགག་གཞི་བདག་མེད་ཀྱི་སྟེང་དུ་དགག་བྱ་མཚན་འཛིན་གྱི་སྤྲོས་པ་ཅི་རིགས་བཀག་པའི་
འཕགས་རྒྱུད་ཀྱི་སྙོམས་འཇུག་དེ། དེའི་མཚན་ཉིད། འགོག་སྙོམས་ལ་འདས་ལམ་གྱིས་ཁྱབ་ཟེར་ན།
རྒྱུན་ཞུགས་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། མཚོན་བྱ་དེར་
ཐལ༑ མཚན་ཉིད་དེའི་ཕྱིར། དགག་གཞི་གང་ཟག་གི་བདག་མེད་ཀྱི་སྟེང་དུ་དགག་བྱ་གང་ཟག་གི་
བདག་འཛིན་ཀུན་བཏགས་བཀག་པའི་འཕགས་རྒྱུད་ཀྱི་སྙོམས་འཇུག་ཡིན་པའི་ཕྱིར། རྟགས་གྲུབ་སྟེ། །
དེ་གང་ཟག་གི་བདག་འཛིན་ཀུན་བཏགས་ཀྱི་དངོས་གཉེན་ཡིན་ པའི་ཕྱིར།
ཁ་ཅིག རང་དགག་གཞིའི་སྟེང་དུ་རང་གི་དགག་བྱ་བཀག་པའི་ལྡན་མིན་འདུ་བྱེད་དུ་གྱུར་པའི་་
འཕགས་རྒྱུད་ཀྱི་སྙོམས་འཇུག དེའི་མཚན་ཉིད་ཟེར་ན། འཕགས་རྒྱུད་ཀྱི་སྙོམས་འཇུག་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། དེ་ལྡན་མིན་འདུ་བྱེད་ཡིན་པའི་ཕྱིར་ཏེ།
དེ་ཤེས་པ་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཡིན་ན་ཤེས་པ་ཡིན་དགོས་པར་ཐལ།
ཁྱོད་ཤེས་པ་ཡིན་པའི་ཕྱིར། འདོད་ན། འགོག་པའི་སྙོམས་འཇུག་ཆོས་ཅན། དེར་ཐལ། དེའི་ཕྱིར།
རྩ་བར་འདོད་ན། དེ་ཆོས་ཅན། ཁྱོད་ཐོབ་ན་འགོག་སྙོམས་ཐོབ་པས་ཁྱབ་པར་ཐལ། ཁྱོད་འགོག་་
སྙོམས་ཡིན་པའི་ཕྱིར། འདོད་ན། རྒྱུན་ཞུགས་ཆོས་ཅན། དེར་ཐལ། དེའི་ཕྱིར། ཁ་ཅིག འགོག་་
པའི་སྙོམས་འཇུག་ཆོས་ཅན། ཤེས་པ་ཡིན་ པར་ཐལ། སྙོམས་འཇུག་ཡིན་པའི་ཕྱིར་ན་མ་ཁྱབ། འདོད་་
ན། དེ་ཆོས་ཅན། ཤེས་པ་མ་ཡིན་པར་ཐལ། སེམས་མེད་ཀྱི་སྙོམས་འཇུག་ཡིན་པའི་ཕྱིར། རྟགས་་
གྲུབ་སྟེ། མཛོད་ལས། སེམས་མེད་སྙོམས་པར་འཇུག་གཉིས་དང་། ཞེས་གསུངས་པའི་
ཕྱིར། །
11



ཁ་ཅིག མཐར་གནས་སྙོམས་འཇུག་དགུ་པོ་གང་རུང་གང་ཞིག ལྡན་མིན་འདུ་བྱེད་དུ་གྱུར་པའི་
འཕགས་རྒྱུད་ཀྱི་སྙོམས་འཇུག་དེ། དེའི་མཚན་ཉིད་ཟེར་ན། གཉིས་ཀའི་ཆ་ལས་རྣམ་པར་གྲོལ་བའི་
་ཉན་ཐོས་དགྲ་བཅོམ་པའི་རྒྱུད་ཀྱི་གཙོ་བོ་སེམས་སུ་གྱུར་པའི་ བསམ་གཏན་དང་པོའི་དངོས་གཞི་སྙོམས་་་་་
འཇུག་དང༌། དེའི་རྒྱུད་ཀྱི་སེམས་བྱུང་དུ་གྱུར་པའི་བསམ་གཏན་དང་པོའི་དངོས་གཞི་སྙོམས་འཇུག་
གཉིས་ཀ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དང་པོ་གང་ཞིག གཉིས་པ་ཡིན་
པའི་ཕྱིར། དང་པོ་གྲུབ་སྟེ། བསམ་གཏན་དང་པོའི་དངོས་གཞི་སྙོམས་འཇུག་ཡིན་པའི་ཕྱིར། གཉིས་
པ་གྲུབ་སྟེ། ལྡན་མིན་འདུ་བྱེད་གང་ཞིག འཕགས་རྒྱུད་ཀྱི་སྙོམས་འཇུག་ཡིན་པའི་ཕྱིར། དང་པོ་
གྲུབ་སྟེ། མཚུངས་ལྡན་མ་ཡིན་ པའི་འདུ་བྱེད་ཀྱི་ཕུང་པོ་ཡིན་པའི་ཕྱིར་ཏེ། འདུ་བྱེད་ཀྱི་ཕུང་པོ་གང་
ཞིག མཚུངས་ལྡན་འདུ་བྱེད་ཀྱི་ཕུང་པོ་མ་ཡིན་པའི་ཕྱིར། དང་པོ་གྲུབ་སྟེ། ཕུང་པོ་ལྔ་པོ་གང་རུང་
གང་ཞིག གཟུགས་ཕུང་ཡང་མ་ཡིན། ཚོར་པའི་ཕུང་པོ་ཡང་མ་ཡིན། འདུ་ཤེས་ཀྱི་ཕུང་པོ་ཡང་མ་
ཡིན། རྣམ་པར་ཤེས་པའི་ཕུང་པོ་ཡང་མ་ཡིན་པའི་ཕྱིར། དང་པོ་གྲུབ་སྟེ། དངོས་པོ་ཡིན་པའི་ཕྱིར།
གཉིས་པ་གྲུབ་སྟེ། གཟུགས་ ཅན་མ་ཡིན་ པའི་ཕྱིར། གསུམ་པ་དང་བཞི་པ་གྲུབ་སྟེ། སེམས་བྱུང་མ་
ཡིན་པའི་ཕྱིར། ལྔ་པ་གྲུབ་སྟེ། གཙོ་སེམས་མ་ཡིན་ པའི་ ཕྱིར།
ཁ་ཅིག །ཐེག་ཆེན་འཕགས་པའི་རྒྱུད་ཀྱི་འགོག་སྙོམས་ལ་འདས་ལམ་གྱིས་ཁྱབ་ཟེར་ན། ས་དྲུག་
པ་པའི་རྒྱུད་ཀྱི་བསམ་གཟུགས་བརྒྱད་ལ་འགོག་པ་སྤེལ་ནས་ལུགས་མཐུན་དུ་སྙོམས་པར་འཇུག་པའི་ཡར་་་
སོང་ཐོད་རྒལ་གྱི་གནས་ཀྱི་ནང་ཚན་དུ་གྱུར་པའི་ འགོག་པ་ཚོས་ཅན། དེར་ཐལ། དེའི་ཕྱིར། འདོད་
ན། དེ་སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་མཉམ་གཞག་ཡེ་ཤེས་སུ་ཐལ་ལོ། །འདོད་ན།
དེའི་གནས་ཀྱི་ནང་ཚན་དུ་གྱུར་པའི་བསམ་གཟུགས་བརྒྱད་པོ་དེ་སྟོང་ཉིད་ལ་རྩེ་གཅིག་ཏུ་མཉམ་པར་་་་་་་
བཞག་པའི་ཡེ་ཤེས་སུ་ཐལ། དེ་མཉམ་གཞག་ཡེ་ཤེས་ཡིན་པའི་ཕྱིར། འདོད་ན། དེའི་སྤེལ་གཞི་བསམ་
གཟུགས་བརྒྱད་དང་སྤེལ་ཆོས་འགོག་པ་བརྒྱད་ལ་མི་འདྲ་བའི་ཁྱད་པར་མེད་པར་ཐལ། དེ་རྣམས་ཆོས་
ཉིད་ལ་རྩེ་གཅིག་ཏུ་མཉམ་པར་བཞག་པའི་ཡེ་ཤེས་སུ་མཚུངས་པའི་ཕྱིར།།
ཁ་ཅིག འགོག་སྙོམས་ཆོས་ཅན། འདས་ལམ་མ་ཡིན་པར་ཐལ། ལྡན་མིན་འདུ་བྱེད་ཡིན་པའི་
ཕྱིར། གཞན་ཡང་། དེ་ཆོས་ཅན། ཤེས་པ་ཡིན་པར་ཐལ། འདས་ལམ་ཡིན་པའི་ཕྱིར། འདོད་མི་
ནུས་ཏེ། ལྡན་མིན་འདུ་བྱེད་ཡིན་པའི་ཕྱིར། ཞེས་ཟེར་བ་མི་འཐད་དེ། རྣམ་མཁྱེན་ཆོས་ཅན། འདས་
ལམ་མ་ཡིན་པར་ཐལ། ལྡན་མིན་འདུ་བྱེད་ཡིན་པའི་ཕྱིར། ཁྱབ་པ་ཁས། དེར་ཐལ། མཚུངས་ལྡན་
111



མིན་པའི་འདུ་བྱེད་ཡིན་པའི་ཕྱིར་ཏེ། འདུ་བྱེད་ཀྱི་ཕུང་པོ་གང་ཞིག མཚུངས་ལྡན་འདུ་བྱེད་མ་ཡིན་
པའི་ ཕྱིར། ཞེས་སོགས་སྔར་བ ཞིན་སྒྲུབ། གཞན་ཡང་རང་རིག་ཆོས་ཅན། ཤེས་པ་མ་ཡིན་པར་ཐལ།
ལྡན་མིན་འདུ་བྱེད་ཡིན་ པའི་ཕྱིར། ཁྱབ་པ་ཁས། དེར་ཐལ། མཚུངས་ལྡན་མ་ཡིན་པའི་འདུ་བྱེད་
ཡིན་པའི་ཕྱིར་ཏེ། འདུ་བྱེད་ཀྱི་ཕུང་པོ་གང་ཞིག མཚུངས་ལྡན་འདུ་བྱེད་མ་ཡིན་པའི་ཕྱིར་ཏེ། སེམས་
བྱུང་ མ་ཡིན་པའི་ཕྱིར། དང་པོ་གྲུབ་སྟེ། ཕུང་པོ་ལྔ་པོ་གང་རུང་གང་ཞིག གཟུགས་ཕུང་སོགས་གང་
ཡང་མ་ཡིན་པའི་ཕྱིར། རྟ གས་སྔར་བཞིན་ནོ།།
བརྒྱུད་པ་ནི། ཁམས་གསུམ་གའི་རྟེན་ལ་འགོག་པ་ལ་སྙོམས་པར་འཇུག་པ་ཡོད་དེ། བྱེ་བཤད་
རང་འགྲེལ་ལས། བརྟན་པ་མིན་པ་རྣམས་ཞེས་བྱ་བ་ནི། འགོག་པའི་སྙོམས་འཇུག་པ་རྣམས་ཀྱི་རྣམ་
པར་ཤེས་པའི་ཚོགས་དྲུག་དང༌། བཞི་དང་ གཅིག་སྟེ། འདོད་པ་དང་གཟུགས་དང་ གཟུགས་མེད་པའི་
ཁམས་སུ་གོ་རིམ་བཞིན་ནོ། །ཞེས་གསུངས་པའི་ཕྱིར།
ལྔ་པ་སྤོང་བའི་ལམ་འཆད་པ་ལ། སྤོང་བའི་ལམ་ལ་བར་ཆད་མེད་པའི་ལམ་གྱི་རྣམ་པ་བདེན་
པ་བཞིས་བསྡུས་པ་ཉོན་མོངས་པ་དང་ མི་ལྡན་པའི་མཚན་ཉིད་བཞིའོ། །ཞེས་གསུངས། གཞུང་
དོན་ནི། སྐབས་འདིར་བསྟན་གྱི་སྤོང་བའི་ལམ་ཆོས་ཅན། དུ་མར་ཡོད་དེ། བདེན་པ་བཞི་ལ་དམིགས་
པའི་བར་ཆད་མེད་པའི་ལམ་གྱི་རྣམ་པ་བཞི་ཡོད་པའི་ཕྱིར། དེས་ནི་རང་གི་ངོས་སྐུལ་གྱི་སྤང་བྱར་གྱུར་
པའི་སྒྲིབ་པའི་ དངོས་གཉེན་བྱེད་པའི་ཟག་མེད་ཡེ་ཤེས། བར་ཆད་མེད་ལམ་གྱི་མཚན་ཉིད། རང་གི་
དངོས་ཀྱི་ཉེར་ལེན་དུ་གྱུར་པའི་བར་ཆད་མེད་ལམ་གྱི་ངོས་སྐལ་ཀྱི་སྒྲིབ་པ་ལས་གྲོལ་བའི་མཉམ་གཞག་ཡེ་་་༌
ཤེས། རྣམ་གྲོལ་ལམ་གྱི་མཚན་ཉིད་ཡིན་ནོ།།
དྲུག་པ་སངས་རྒྱས་ཀྱི་ལམ་སྟོན་པ་ལ། སངས་རྒྱས་ཉིད་ཀྱི་ལམ་ལ་སྦྱིན་པ་ལ་སོགས་པའི་ ཕ་རོལ་ཏུ་
ཕྱིན་པ་རྣམ་པ་བཅུ་སྟེ། ཞེས་གསུངས། གཞུང་དོན་ནི། སྐབས་འདིར་བསྟན་གྱི་སངས་རྒྱས་ཉིད་ཀྱི་
ལམ་ལ་བཅུར་ཡོད་དེ། དེ་ལ་སྦྱིན་པའི་ ཕར་ཕྱིན་ནས། ཡེ་ཤེས་ཀྱི་ ཕར་ཕྱིན་གྱི་བར་བཅུ་ཡོད་པའི་ ཕྱིར།
དེས་ན། སངས་རྒྱས་ཀྱི་སར་བགྲོད་པར་བྱེད་པའི་ལམ་གྱི་རིགས་སུ་གནས་པའི་མཁྱེན་པ། སངས་རྒྱས་
ཀྱི་ལམ་གྱི་མཚན་ཉིད། དབྱེ་ན་ཕར་ཕྱིན་བཅུ་ཉམས་སུ་ལེན་པའི་སྦྱོར་བ་བཅུ་ཡོད་དོ།།
གསུམ་པ་སངས་རྒྱས་ཀྱི་ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་སོ་དགུ་པོ་དེ་འཆད་པ་ལ།
མདོར་བསྟན། རྒྱས་བཤད༑ དོན་བསྡུ་བའོ། །དང་པོ་ནི། རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་
པ་ནི་ཤིན་ཏུ་ཕུལ་དུ་བྱུང་བའི་ཕྱིར་ཐུན་མོང་མ་ཡིན་པའི་ལམ་གཅིག་པུ་ཁོ་ན་ཡིན་ཏེ། ཞེས་བཤད།
112



གཞུང་དོན་ནི། སངས་རྒྱས་ཀྱི་ སྟོབས་སོགས་སྡེ་ཚན་བདུན་པོ་ཆོས་ཅན། ཐུན་མོང་མ་ཡིན་ པའི་
རྣམ་མཁྱེན་གྱི་རྣམ་པ་ཡིན་ཏེ། ཤིན་ ཏུ་ཕུལ་དུ་བྱུང་བ་མཐར་ཐུག་པའི་ཡེ་ཤེས་ཡིན་པའི་ཕྱིར། རང་
ཐོབ་བྱེད་ཀྱི་ཐབས་སུ་གྱུར་པའི་རྣམ་མཁྱེན་གྱི་སྦྱོར་བ་བསྒོམས་སྟོབས་ཀྱིས་ཐོབ་པའི་ཤེས་རྣམ་མཐར་ཐུག་་་
གང་ཞིག རང་སྲས་སངས་རྒྱས་འཕགས་པའི་བཞེད་དོན་ཕུན་ཚོགས་སྒྲུབ་པར་ནུས་པ། རྣམ་མཁྱེན་
གྱི་ཤེས་རྣམ་གྱི་མཚན་ཉིད། དབྱེ་ན། སངས་རྒྱས་ཀྱི་སྟོབས་བཅུ། མི་འཇིགས་པ་བཞི། སོ་སོ་ཡང་
དག་པར་རིག་པ་བཞི། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད། དེ་བཞིན་ཉིད་ཀྱི་རྣམ་པ། རང་
བྱུང་གི་རྣམ་པ། སངས་རྒྱས་ཉིད་ཀྱི་རྣམ་པ་རྣམས་སུ་ཡོད།
ཁ་ཅིག རྣམ་མཁྱེན་གྱི་རྣམ་པ་གང་ཞིག རང་གི་རིགས་འདྲ་མཚན་ཉིད་པ་འཕགས་པ་འོག་
མའི་རྒྱུད་ལ་མེད་པ། ཐུན་མོང་མ་ཡིན་པའི་རྣམ་མཁྱེན་གྱི་རྣམ་པའི་མཚན་ཉིད། དེ་གང་ཞིག རང་
གི་རིགས་འདྲ་མཚན་ཉིད་པ་འཕགས་པ་འོག་མའི་རྒྱུད་ལ་ཡོད་པ། ཐུན་མོང་བའི་རྣམ་མཁྱེན་གྱི་རྣམ་
པའི་མཚན་ཉིད་ཟེར་ན། སངས་རྒྱས་འཕགས་པའི་རྒྱུད་ཀྱི་སྟོབས་བཅུ་པོ་ཆོས་ཅན། ཟུར་གཉིས་པ་
དེར་ཐལ། མཚོན་བྱ་དང་པོ་དེའི་ཕྱིར། འདོད་མི་ནུས་ཏེ། སྟོབས་བཅུའི་ཉེར་ལེན་མཚན་ཉིད་པ་
འཕགས་པ་འོ ག་མའི་རྒྱུད་ལ་ཡོད་པའི་ཕྱིར།
ཁ་ཅིག དེ་གང་ཞིག ར ང་གི་སྡེ་ཚན་མཚན་ཉིད་པ་འཕགས་པ་འོག་མའི་རྒྱུད་ལ་མེད་པའི་
རིགས་སུ་གནས་པ། དང་པོའི་མཚན་ཉིད། དེ་གང་ཞིག རང་གི་སྡེ་ཚན་མཚན་ཉིད་པ་འཕགས་པ་
འོག་མའི་རྒྱུད་ལ་ཡོད་པའི་རིགས་སུ་གནས་པ། གཉིས་པའི་མཚན་ཉིད་ཟེར་ན། བྱང་སེམས་འཕགས་
པའི་རྒྱུད་ལ་དྲན་པ་ཉེར་གཞག་བཞི་ཡོད་པའི་རྒྱུ་མཚན་གྱིས་སངས་རྒྱས་འཕགས་པའི་རྒྱུད་ཀྱི་དྲན་པ་ཉེར་
གཞག་བཞི་པོ་དེ་རང་གི་སྡེ་ཚན་མཚན་ཉིད་པ་འཕགས་པ་འོག་མའི་རྒྱུད་ལ་ཡོད་པའི་རིགས་སུ་གནས་་་་་
པར་སོང་བར་ཐལ། དེ་དེའི་རིགས་སུ་གནས་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
ཐུན་མོང་བའི་རྣམ་མཁྱེན་གྱི་རྣམ་པ་ཡིན་པའི་ཕྱིར། ཁྱབ་པ་ཁས། ཐུན་མོང་བའི་རྣམ་མཁྱེན་གྱི་རྣམ་
པ་ཡོད་པའི་ཕྱིར། འདོད་ན། སངས་རྒྱས་འཕགས་པའི་རྒྱུད་ཀྱི་སོ་སོ་ཡང་དག་པར་རིག་པ་བཞི་པོ་དེ་
རང་གི་སྡེ་ཚན་མཚན་ཉིད་པ་འཕགས་པ་འོག་མའི་རྒྱུད་ལ་ཡོད་པའི་རིགས་སུ་གནས་པར་ཐལ། བྱང་
སེམས་འཕགས་པའི་རྒྱུད་ལ་སོ་སོ་ཡང་དག་པར་རིག་པ་བཞི་ཡོད་པའི་ཕྱིར། ཁྱབ་པ་འགྲིག །དེར་
ཐལ། མདོ་སྡེའི་རྒྱན་ལས། སོ་སོ་ཡང་དག་རིག་བློ་བཟང༌། །ས་དེ་ལེགས་པའི་བློ་གྲོས་ཡིན། །ཞེས་
གསུངས་པའི་ཕྱིར། འདོད་མི་ནུས་ཏེ། ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་ཡིན་པའི་ ཕྱིར་།
13



རྟགས་ཁས། གཞན་ཡང༌། ཐུན་མོང་བའི་རྣམ་མཁྱེན་ཡོད་པར་ཐལ། དེའི་ཤེས་རྣམ་ཡོད་པའི་ཕྱིར།
རྟ གས་ཁས། འད ན། ཉན་ཐོས་དང་ཐུན་མོང་བའི་རྣམ་མཁྱེན་ཡོད་པར་ཐལ། འདོད་པའི་ཕྱིར།
འདོད་མི་ནུས་ཏེ། རྣམ་མཁྱེན་ཡིན་ན་སངས་རྒྱས་ཀྱི་ཐུན་མོང་མ་ཡིན་པའི་ཡོན་ཏན་ཡིན་དགོས་པའི་
ཕྱིར། དེས་ན་ཐུན་མོང་བའི་རྣམ་མཁྱེན་གྱི་ཤེས་རྣམ་མེད་ཀྱང་། དེའི་རྣམ་པ་ནི་ཡོད་དེ། དེ་འཛིན་
པའི་རྟོག་པ་དེ་དེའི་རྣམ་པ་ཡིན་པའི་ཕྱིར་རོ། །
གཉིས་པ་རྒྱས་པར་བཤད་པ་ལ། ཡོན་ཏན་གྱི་རབ་དབྱེ། དེ་དག་གི་རང་བཞིན། དེ་གང་གི་
ཡིན་པ། དེ་གང་གི་ཆེད་དུ་ཡིན་པའོ། །དང་པོ་ལ། སྟོབས་བཅུ། མི་འཇིགས་པ་བཞི། སོ་སོ་ཡང་
དག་པར་རིག་པ་བཞི། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་བཞི་ལས། དང་པོ་ནི། དེ་
ལ་ནི་གནས་དང་གནས་མ་ཡིན་པ་དང༌། ལས་ཀྱི་རྣམ་པར་སྨིན་པ་དང༌། མོས་པ་སྣ་ཚོགས་དང་།།
འཇིག་རྟེན་གྱི་ཁམས་དུ་མ་དང༌། དབང་པོ་མཆོག་དང་མཆོག་མ་ཡིན་པ་དང༌། ཐམས་ཅད་དུ་འགྲོ་
བའི་ལམ་དང་། ཀུན་ནས་ཉོན་མོངས་པ་དང་རྣམ་པར་བྱང་བ་དང༌། སྔོན་གྱི་ གནས་རྗེས་སུ་དྲན་པ་
དང་། འཆི་འཕོ་དང་སྐྱེ་བ་དང༌། ཟག་པ་ཟད་པ་མཁྱེན་པའི་སྟོབས་ཀྱི་ རྣམ་པ་བཅུ་དང༌། ཞེས་
བཤད།
གཞུང་དོན་ནི། སངས་རྒྱས་ཀྱི་སྟོབས་དེ་ལ་བཅུར་ཡོད་དེ། དེ་ལ་གནས་དང་གནས་མིན་པ་
མཁྱེན་པའི་སྟོབས་ནས་ཟག་པ་ཟད་པ་མཁྱེན་པའི་སྟོབས་ཀྱི་བར་བཅུ་ཡོད་པའི་ཕྱིར། དེས་ན་ ང་གི་
བདག་རྐྱེན་དུ་གྱུར་པའི་རབ་མཐའི་བསམ་གཏན་ལ་བརྟེན་ནས་རང་གི་མི་མཐུན་ཕྱོགས་ཟིལ་གྱིས་གནོན་་་
ནུས་པས་རབ་ཏུ་ཕྱེ་བའི་མཐར་ཐུག་གི་མཁྱེན་པ། སངས་རྒྱས་ཀྱི་སྟོབས་ཀྱི་མཚན་ཉིད། དེ་ལ་དབྱེ་ན།
སྐུའི་སྟོབས། གསུང་གི་སྟོབས། ཐུགས་ཀྱི་སྟོབས་དང་གསུམ་དུ་ཡོད། དང་པོ་ནི། དེ་བཞིན་གཤེགས་
པའི་སྐུ་ལ་སྲེད་མེད་ཀྱི་བུའི་སྟོབས་མངའ་བ་སྟེ། རྒྱུད་བླ་མར། སྲེད་མེད་བུ་ཡི་སྟོབས་ལས་མཁྲེགས་པའི་
སྐུ། ཞེས་དང༌། མཛོད་ལས། སྐུ་ལ་སྲེད་མེད་བུ་ཡི་སྟོབས། །གཞན་དག་ཚིགས་ན་གླང་ཆེན་
སོགས། །བདུན་བཅུས་བླགས་པའི་སྟོབས་ཡིན་ནོ། །ཞེས་གསུངས་པའི་ཕྱིར།
གཉིས་པ་ནི། དེ་བཞིན་གཤེགས་པ་ལ་གསུང་དབྱངས་ཡན་ལག་དྲུག་ཅུ་མངའ་བ་སྟེ། མདོ་སྡེའི་
རྒྱན་ལས། བདེ་གཤིགས་གསུང་ནི་མཐའ་ཡས་པས། །ཡན་ལག་དྲུག་ཅུ་བསམ་མི་ཁྱབ༔ ཅེས་གསུངས་
པའི་ཕྱིར།
གསུམ་པ་ལ་བཅུ་ཡོད་དེ། གནས་དང་གནས་མིན་པ་མཁྱེན་པའི་སྟོབས། ལས་ཀྱི་རྣམ་པར་སྨིན་
114



པ་མཁྱེན་པའི་སྟོབས། མོས་པ་སྣ་ཚོགས་པ་མཁྱེན་པའི་སྟོབས། འཇིག་རྟེན་གྱི་ཁམས་དུ་མ་མཁྱེན་པའི་
སྟོབས། དབང་པོ་མཆོག་དང་མཆོག་མ་ཡིན་པ་མཁྱེན་པའི་སྟོབས། ཐམས་ཅད་དུ་འགྲོ་བའི་ལམ་མཁྱེན་
པའི་སྟོབས། ཀུན་ནས་ཉོན་མོངས་པ་དང་རྣམ་པར་བྱང་བ་མཁྱེན་པའི་སྟོབས། སྔོན་གྱི་གནས་རྗེས་སུ་
དྲན་པ་མཁྱེན་པའི་སྟོབས། འཆི་འཕོ་བ་དང་སྐྱེ་བ་མཁྱེན་པའི་སྟོབས། ཟག་པ་ཟད་ཤེས་པའི་སྟོབས་
རྣམས་སུ་ཡོད་པའི་ཕྱིར་ཏེ། རྒྱུད་བླ་མར། གནས་དང་གནས་མིན་ལས་རྣམས་ཀྱི། །རྣམ་སྨིན་དང་ ནི་
དབང་པོ་དང༌། །ཁམས་རྣམས་དང་ནི་མོས་པ་དང༌། །ཀུན་འགྲོའི་ལམ་དང་བསམ་གཏན་སོགས། །
ཉོན་མོངས་དྲི་མ་མེད་པ་དང༌། །གནས་ནི་རྗེས་སུ་དྲན་པ་དང༌། །ལྷ་ཡི་མིག་དང་ཞི་བ་དག །མཁྱེན་
པའི་སྟོབས་ནི་རྣམ་པ་བཅུ། །ཞེས་གསུངས་པའི་ཕྱིར། དེ་དག་ལ་ཅིའི་ཕྱིར་སྟོབས་ཞེས་བྱ་ཞེ་ན། རང་
གི་མི་མཐུན་ཕྱོགས་ཀྱིས་བརྫི་བར་མི་ནུས་པ་བརྒྱ་བྱིན་གྱི་རྡོ་རྗེ་དང་འདྲ་བའི་རྒྱུ་མཚན་གྱིས་དེ་ལྟར་བརྗོད་་་
པའི་ཕྱིར་ཏེ། དེ་ཉིད་ལས། སྟོབས་ཉིད་མ་རིག་སྒྲིབ་ལ་རྡོ་རྗེ་བཞིན། །ཞེས་གསུངས་ཕྱིར། དེ་ཡང་
སྟོབས་དང་པོ་དྲུག་པོ་དེ་བརྒྱ་བྱིན་གྱི་རྡོ་རྗེ་དང་འདྲ་བ་ཡིན་ཏེ། དེས་ལྷ་མིན་གྱི་གོ་ཆ་དང་འདྲ་བའི་ཤེས་
བྱའི་སྒྲིབ་པ་འཇོམས་པར་བྱེད་པའི་ཕྱིར། དེའི་འོག་མ་གསུམ་ནི་བརྒྱ་བྱིན་གྱི་རྡོ་རྗེ་དང་ འདྲ་བ་ཡིན་ཏེ།
དེ་གསུམ་རྩིགས་པ་དང་འདྲ་བའི་སྙོམས་འཇུག་གི་སྒྲིབ་པ་འཇོམས་པར་བྱེད་པའི་ཕྱིར། དེའི་འོག་མ་
གཅིག་ནི་བརྒྱ་བྱིན་གྱི་རྡོ.རྗེ་དང་འདྲ་བ་ཡིན་ཏེ། དེས་ཤིང་ལྗོན་པ་དང་འདྲ་བའི་ཉོན་སྒྲིབ་འཇོམས་པར་
བྱེད་པའི་ཕྱིར། དེ་ལྟར་ཡང་། དེ་ཉིད་ལས། སྟོབས་སོགས་རྣམས་ལས་སྟོབས་དྲུག་དང༌། །གསུམ་དང་
གཅིག་གིས་ གོ་རིམ་བཞིན། །ཤེས་བྱ་སྙོམས་པར་འཇུག་པ་དང༌། །བག་ཆགས་བཅས་པ་ཀུན་བསལ་
བས། །གོ་ཆ་རྩིགས་པ་ཤིང་བཞིན་དུ། །ཐུགས་དང་གཞི ག་དང་ བཅད་ཕྱིར་རོ། །ཞེས་གསུངས་པའི་
ཕྱིར།
གཉིས་པ་དེ་སྟོན་པ་ལ། ང་ནི་སངས་རྒྱས་སོ་ཞེས་བདག་ཉིད་ཞལ་གྱིས་འཆེས་པ་དང༌། འདོད་
ཆགས་ལ་སོགས་པ་བར་ཆད་བྱེད་པ་ཉིད་དུ་བརྗོད་པ་དང་། ཐམས་ཅད་ཤེས་པ་ཉིད་ལ་སོགས་པའི་ལམ་
ངེས་པར་འབྱུང་བ་ཉིད་དུ་རབ་ཏུ་བསྟན་པ་དང༌། བདག་ཉིད་ཀྱི་ཟག་པ་ཟད་པ་ཉིད་དུ་ཞལ་གྱིས་བཞེས་
པ་ལ་རྒོལ་བ་པོ་མེད་པས་མི་འཇིགས་པའི་རྣམ་པ་བཞི་དང༌། ཞེས་གསུངས།
གཞུང་དོན་ནི༔ མི་འཇིགས་པ་དེ་ལ་བཞིར་ཡོད་དེ། དེ་ལ་རང་དོན་གྱི་དབང་དུ་བྱས་ནས་སྤངས་པ་
ཕུན་ཚོགས་ལ་མི་འཇིགས་པ། རྟོགས་པ་ཕུན་ཚོགས་ལ་མི་འཇིགས་པ། གཞན་དོན་གྱི་དབང་དུ་བྱས་ནས་
བར་དུ་གཅོད་པའི་ཆོས་བསྟན་པ་ལ་མི་འཇིགས་པ། ངེས་པར་འབྱུང་བའི་ལམ་བསྟན་པ་ལ་མི་འཇི གས་
115



པ་རྣམས་སུ་ཡོད་པའི་ཕྱིར། རང་གི་བདག་རྐྱེན་དུ་གྱུར་པའི་རབ་མཐའི་བསམ་གཏན་ལ་བརྟེན་ནས་
དམ་པའི་ཆོས་སྟོན་པ་ལ་འཁོར་གྱི་ནང་དུ་བག་ཚ་བ་མེད་པས་རབ་ཏུ་ཕྱེ་བའི་མཐར་ཐུག་གི་མཁྱེན་པ། མི་
འཇིགས་པའི་མཚན་ཉིད། དབྱེ་ན། འཁོར་གྱི་དབུས་སུ་ང་ནི་སངས་རྒྱས་སོ་ཞེས་ཁས་བླངས་པ་ལ་ཆོས་
མཐུན་ གྱི་རྒོལ་པ་མེད་པས་རང་དོན་རྟོགས་པ་ཕུན་ཚོགས་དམ་བཅས་པ་ལ་མི་འཇིགས་པ་དང༌། བདག་
ཉིད་ཀྱི་ཟག་པ་ཟད་པ་སྟེ་སྒྲིབ་པ་མ་ལུས་པར་སྤངས་པར་ཁས་བླངས་པ་ལ་དེ་མེད་པས་རང་དོན་སྤངས་་་་
པ་ཕུན་ཚོགས་སུ་དམ་བཅས་པ་ལ་མི་འཇིགས་པ་དང༌། འདོད་ཆགས་ལ་སོགས་པའི་སྒྲིབ་པ་འདི་དག་
ཐེག་པ་གསུམ་གྱི་བར་ཆད་བྱེད་པར་བརྗོད་པ་ལ་དེ་མེད་པས་གཞན་དོན་བར་དུ་གཅོད་པའི་ཆོས་ལ་མི་་་་
འཇིགས་པ་དང༌། ཐམས་ཅད་ཤེས་པ་ཉིད་དང་ལམ་ཤེས་ཀྱི་ལམ་གྱིས་འཁོར་བ་དང་། ཐེག་དམན་ ལས་
ངེས་པར་འབྱུང་བ་ཉིད་དུ་བསྟན་པ་ལ་དེ་མེད་པས་གཞན་དོན་ངེས་པར་འབྱུང་བའི་ལམ་བསྟན་པ་ལ་མི་་་
འཇིགས་པ་དང་བཞིར་ཡོད་དོ།།
ཅིའི་ཕྱིར་མི་འཇིགས་པ་ཞེས་བྱ་ཞེ་ན། སེང་གེ་དང་ཆོས་མཚུངས་པའི་དོན་གྱིས་མི་འཇིགས་པ་ཞེས་
བྱ་སྟེ། རྒྱུད་བླ་མར། མི་འཇིགས་རྣམ་བཞི་འཁོར་དབུས་སེང་གེ་བཞིན། ཞེས་དང༌། དེའི་རྒྱུས་
བཤད་དུ། ཚོས་སྐུ་རྫོགས་པར་བྱང་ཆུབ་དང༌། །གེགས་ནི་འགོག་པར་བྱེད་པ་དང༌། །ལམ་སྟོན་པ་དང་
འགོག་སྟོན་པ། །མི་འཇིགས་པ་ནི་རྣམ་པ་བཞི། །ཞེས་སོགས་གསུངས་པའི་ཕྱིར། །
གསུམ་པ་དེ་སྟོན་པ་ལ། རྣམ་གྲངས་དང༌། ཆོས་ཀྱི་དོན་དང༌། ཡུལ་གྱི་སྐད་དང༌། ཆོས་རབ་
ཏུ་དབྱེ་བའི་ཡུལ་གོ་རིམ་བཞིན་དུ། ཆོས་དང༌། དོན་དང༌། ངེས་པའི་ཚིག་དང༌། སྤོབས་པ་སོ་
སོ་ཡང་དག་པར་རིག་པའི་རྣམ་པ་བཞི་དང༌། ཞེས་གསུངས། དོན་ནི། སོ་སོ་ཡང་དག་པར་རིག་པ་
དེ་ལ་བཞིར་ཡོད་དེ། དེ་ལ་ཆོས་དང་དོན་སོ་སོ་ཡང་དག་པར་རི ག་པ། ངེས་པའི་ཚིག་དང་ སྤོབས་པ་
སོ་སོ་ཡང་དག་པར་རིག་པ་རྣམས་སུ་ཡོད་པའི་ཕྱིར། རང་གི་བདག་རྐྱེན་དུ་གྱུར་པའི་རབ་མཐའི་བསམ་
གཏན་ལ་བརྟེན་ནས་བཤད་བྱ་དང་འཆད་བྱེད་ལ་ཆགས་ཐོགས་སྤངས་པས་རབ་ཏུ་ཕྱེ་བའི་མཐར་ཐུག་གི་་
མཁྱེན་པ། རྣམ་མཁྱེན་གྱི་ཤེས་རྣམ་དུ་གྱུར་པའི་སོ་སོ་ཡང་དག་པར་རིག་པའི་མཚན་ཉིད། དབྱེ་ན། གསུང་
རབ་ཡན་ལག་བཅུ་གཉིས་སོགས་རྗོད་བྱེད་ཀྱི་མིང་གི་རྣམ་གྲངས་ཀྱི་ཡུལ་ལ་རོ་མྱང་བའི་ཆགས་པ་དང་་་་
ཤེས་སྒྲིབ་ཀྱི་ཐོགས་པ་མི་མངའ་བར་འཇུག་པའི་ཆོས་སོ་སོ་ཡང་དག་པར་རིག་པའི་རྣམ་པ་དང༌། ཡན་
ལག་བཅུ་གཉིས་ཀྱི་བརྗོད་བྱའི་ཆོས་རྣམས་ཀྱི་རང་སྤྱིའི་མཚན་ཉིད་ཀྱི་ཡུལ་ལ་སྔར་བཞིན་དོན་སོ་སོ་ཡང་་་་
དག་པར་རིག་པ་དང༌། འགྲོ་བ་དྲུག་ཏུ་གཏོགས་པའི་སྐད་དམ་ཡུལ་སོ་སོའི་སྐད་ཀྱི་ཡུལ་ལ་སྔར་བཞིན་
116



ངེས་པའི་ཆིག་སོ་སོ་ཡང་དག་པ ར་རིག་པ་དང༌། གཞན་ལ་བསྟན་པའི་ཕྱིར་ཆོས་ལ་སོགས་པ་མངོན་དུ་
གྱུར་པའི་ཆོས་རྣམས་ཀྱི་རྫས་ཡོད་དང་བཏགས་ཡོད་སོགས་ཀྱི་ངོ་བོ་དང་རྣམ་པའི་རབ་དབྱེའི་ཡུལ་ལ།
སྔར་བཞིན་སྤོབས་པ་སོ་སོ་ཡང་དག་པར་རིག་པ་རྣམས་སུ་ཡོད་དེ། མདོ་སྡེའི་རྒྱུན་ལས། རྟེན་དང་
བརྟེན་པ་ བ ཤད་བྱ་དང༌། །གསུང་དང་ལེགས་པ་འཆད་བྱེད་ལ། །བློ་གྲོས་ཐོགས་པ་མི་མངའ་བའི། །
ལེགས་སྟོན་ཁྱོད་ལ་ཕྱག་འཚལ་ལོ། །ཞེས་གསུངས་པའི་ཕྱིར།
བཞི་པ་དེ་སྟོན་པ་ལ། འཁྲུལ་བ་དང༌། ཅ་ཅོ་དང༌། དྲན་པ་ཉམས་པ་དང༌། ཐུགས་མཉམ་
པར་ མ་བཞག་པ་དང༌། ཐ་དད་པ་ཉིད་ཀྱི་འདུ་ཤེས་དང༌། སོ་སོར་མ་བརྟགས་པའི་བཏང་སྙོམས་མི་
མངའ་བའི་རྣམ་པ་དྲུག་དང༌། འདུན་པ་དང༌། བརྩོན་འགྲུས་དང༌། དྲན་པ་དང༌། ཏིང་ངེ་འཛིན་
དང༌། ཤེས་རབ་དང༌། རྣམ་པར་གྲོལ་བ་ལས་ཉམས་པ་མི་མངའ་བའི་རྣམ་པ་དྲུག་དང༌། སྐུ་དང་
གསུང་དང་ཐུགས་ཀྱི་འཕྲིན་ལས་རྣམས་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བའི་རྣམ་པ་་་་་
གསུམ་དང༌། འདས་པ་དང༌། མ་འོངས་པ་དང༌། ད་ལྟར་བྱུང་ བ་ལ། མ་ཆགས་མ་ཐོ གས་པའི་ཡེ
ཤེས་ཀྱི་རྣམ་པ་གསུམ་སྟེ། དེ་ལྟར་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱུད་ཀྱི་རྣམ་ པ་ དག་དང༌། ཞེས་
གསུངས། །
གཞུང་དོན་ནི། སངས་རྒྱས་ཀྱི་ཆོས་མ་འདྲེས་པ་དེ་ལ་བཅོ་བརྒྱད་དུ་ཡོད་དེ། སྤྱོད་པས་བསྡུས་པ་
དྲུག །རྟོགས་པས་བསྡུས་པ་དྲུག །འཕྲིན་ལས་ཀྱིས་བསྡུས་པ་གསུམ། ཡེ་ཤེས་ཀྱིས་བསྡུས་པ་གསུམ་
རྣམས་སུ་ཡོད་པའི་ཕྱིར། འདིའི་སྐབས་སུ་སྤྱིར་བསྟན་པ་དང༌། དུས་གསུམ་གྱི་རྣམ་གཞག་བྱེ་བྲག་ཏུ་
བཤད་པ་གཉིས་ལས། དང་པོ་ནི། རང་གི་བདག་རྐྱེན་དུ་གྱུར་པའི་རབ་མཐའི་བསམ་གཏན་ལ་བརྟེན་ནས་
འཕ གས་ཆུང་འོ ག་མ་རྣམས་དང་ཡོན་ཏན་གྱི་རིགས་དང་སྡེ་ཚན་ཅུང་ཟད་ཀྱང་མ་འདྲེས་པས་རབ་ཏུ་ཕྱེ་་་
བའི་མཐར་ཐུག་པའི་མཁྱེན་པ། སངས་རྒྱས་ཀྱི་ཆོས་མ་འདྲེས་པའི་མཚན་ཉིད། དབྱེ་ན། སྤྱོད་པས་
བསྡུས་པ་དྲུག །རྟོགས་པས་བསྡུས་པ་དྲུག །འཕྲིན་ལས་ཀྱིས་བསྡུས་པ་གསུམ། ཡེ་ཤེས་ཀྱིས་བསྡུས་པ་
གསུམ་སྟེ་བཅོ་བརྒྱད་ཡོད། དང་པོ་གྲུབ་སྟེ། སྦྲུལ་ནག་པོ་རྡོག་པས་བརྫི་བ་སོགས་འཁྲུལ་བ་མི་མངའ་
བའི་ལུས་ཀྱི་ལས་དག་པ་དང༌། ལམ་སྟོར་ནས་ཅ་ཅོའི་སྒྲ་འབྱིན་པ་སོགས་མི་མངའ་བའི་ངག་གི་ལས་དག་
པ་དང༌། བརྗེད་ནས་བྱ་བ ཤོར་བ་སོགས་ཀྱི་དྲན་པ་ཉམས་པ་མི་མངའ་བ་དང༌། སྙོམས་པར་ཞུགས་
རུང་དུས་ཐམས་ཅད་དུ་ཐུགས་མཉམ་པར་མ་བཞག་པ་མི་མངའ་བ་དང་། འཁོར་འདས་སམ་སྲིད་ཞི་ལ་
དོན་དམ་པར་མི་མཐུན་པ་དང་ ཞི་བར་འཛིན་པ་ཉིད་ཀྱི་ཐ་དད་པའི་འདུ་ཤེས་མི་མངའ་བ་དང་། སེམས་
117



ཅན་འདུལ་བའི་དུས་ལ་སོགས་པ་སོ་སོར་མ་བརྟགས་པར་འདོར་བའི་བཏང་སྙོམས་མི་མངའ་བའི་རྣམ་ པ་
སྟེ་ཡིད་ཀྱི་ལས་དག་པ་རྣམས་སུ་ཡོད་པའི་ཕྱིར། །
གཉིས་པ་གྲུབ་སྟེ། དེ་བཞིན་གཤེགས་པ་དུས་ཐམས་ཅད་དུ་སེམས་ ཅན་གྱི་དོན་མཛད་པ་དང༌།
བྱམས་པ་དང་ཐུགས་རྗེ་ཆེན་པོ་ལ་སོགས་པའི་ཆོས་ལ་རྒྱུན་མི་འཆད་པར་འདོད་པ་འབྱུང་བའི་འདུན་པ་་་་
པ་ཉམས་པ་མི་མངའ་བའི་རྣམ་པ་དང༌། སེམས་ཅན་རེ་རེའི་ཕྱིར་འཇིག་རྟེན་གྱི་ཁམས་གྲངས་མེད་དུ་
གཤེགས་པའི་བརྩོན་འགྲུས་ཉམས་པ་མི་མངའ་བ་དང༌། སངས་རྒྱས་ནས་དུས་གསུམ་གྱི་སེམས་ ཅན་
ཐམས་ཅད་ཀྱི་སེམས་ཀྱི་སྤྱོད་པ་དང་དེ་འདུལ་བའི་ཐབས་སོགས་དྲན་ལམ་དུ་བཞག་པས་ཕྱིས་དེ་ལ་བསམ་
མི་དགོས་པའི་དྲན་པ་ཉམས་པ་མི་མངའ་བ་དང༌། ཆོས་ཐམས་ཅད་ཀྱི་དེ་བཞིན་ཉིད་ལ་མཉམ་པར་
འཇོག་པའི་ཏིང་ངེ་འཛིན་ཉམས་པ་མི་མངའ་བ་དང་། སེམས་ ཅན་གྱི་སེམས་ཀྱི་སྤྱོད་པ་དང་ཆོས་སྟོན་པ་
མཁྱེན་པ་མི་ཟད་པའི་ ཤེས་རབ་ཉམས་པ་མི་མངའ་བ་དང༌། འཁོར་བ་ཇི་སྲིད་པར་སེམས་ཅན་གྱི་དོན་
མཛད་པ་ལ་མི་ཟད་པའི་རྣམ་པར་གྲོལ་བ་ལས་ཉམས་པ་མི་མངའ་བའི་རྣམ་པ་སྟེ་དྲུག་ཏུ་ཡོད་པའི་ཕྱིར།
གསུམ་པ་གྲུབ་སྟེ། འོད་འགྱེད་པ་སོགས་ཀྱིས་སེམས་ཅན་འདུལ་བའི་སྐུའི་འཕྲིན་ལས། སེམས་ཅན
གྱི་བསམ་པ་སོགས་དང་མཐུན་པར་འདོམས་པའི་གསུང་གི་འཕྲིན་ལས། བག་ཆགས་མ་ལུས་པར་སྤངས་
ཤིང་བྱམས་པ་ཆེན་པོ་དང་ ལྡན་པའི་ཐུགས་ཀྱི་འཕྲིན་ལས་རྣམས ཡེ་ཤེས་སྔར་བྱུང་གི་རྒྱུ་ལས་བྱུང་ བས་ཡེ་ཨ
ཤེས་སྔོན་དུ་འགྲོ་ཞིང༌། ཡེ་ཤེས་དང་ལྷན་ཅིག་ཏུ་རྒྱུ་བས་ཡེ་ཤེས་ཀྱི་རྗེས་སུ་འབྲང་བའི་རྣམ་པ་སྟེ་གསུམ་
དུ་ཡོད་པའི་ཕྱིར། །
བཞི་པ་གྲུབ་སྟེ། འདས་པ་དང་མ་འོངས་པ་དང་ད་ལྟར་བྱུང་བའི་ཆོས་ཐམས་ཅད་ལ་བཞེད་པ་
ཙ མ་གྱི་མཁྱེན་པས་མ་ཆགས་ཤིང་། ཐམས་ཅད་མཁྱེན་པས་མ་ཐོགས་པའི་ཡེ་ཤེས་ཀྱི་རྣམ་པ་གསུམ་དུ་
ཡོད་ པའི་ ཕྱིར།
དེ་ལྟར་ཡང་། རྒྱུད་བླ་མར། འཁྲུལ་དང་ཅ་ཅོ་མི་མངའ་སྟེ། །རྟོ གས་པ་དྲན་པ་ཉམས་མི་
མངའ། །འདུ་ཤེས་སྣ་ཚོགས་ ཀྱང་མི་མངའ། །མ་བརྟགས་བཏང་སྙོམས་མི་མངའ་སྟེ། །འདུན་པ་བརྩོན་
འགྲུས་དྲན་པ་བས། །ཤེས་རབ་རྣམ་གྲོལ་རྣམ་གྲོལ་གྱི། །ཡེ་ཤེས་གཟིགས་པ་ཉམས་མི་མངའ། །ལས་
ནི་ཡེ་ཤེས་སྔོན་འགྲོ་དང༌། །དུས་ལ་ཡེ་ཤེས་སྒྲིབ་པ་མེད། དེ་ལྟར་བཅོ་བརྒྱད་འདི་དག་གཞན། །སྟོན་
པའི་ མ་འདྲེས་ཡོན་ཏན་ཡིན། །ཞེས་གསུངས་པའི་ཕྱིར། ཅིའི་ཕྱིར་མ་འདྲེས་པ་ཞེས་བྱ་ཞེ་ན། འདུས་
མ་བྱས་ཀྱི་ནམ་མཁའ་དེ་འབྱུང་བཞི་དང་མཚན་ཉིད་མ་འདྲེས་པར་གནས་པ་བཞིན་དུ། འཕགས་ཆུང་
118



འོ ག་མ་རྣམས་དང་ཡོན་ཏན་གྱི་རིགས་དང་སྡེ་ཚན་ཅུང་ཟད་ཀྱང་མ་འདྲེས་པས་ན་དེ་ལྟར་རྗོད་པའི་་་་་་་
ཕྱིར་ཏེ། རྒྱུད་བླ་མར། དེ་བཞིན་གཤེགས་པའི་ མ་འདྲེས་ནམ་མཁའ་བཞིན་དུ་ནི། །ཞེས་གསུངས་
པའི་ཕྱིར།
གཉིས་པ་དུས་གསུམ་གྱི་རྣམ་གཞག་བྱེ་བྲག་ཏུ་བཤད་པ་ལ། དབུས་མཐའ་རྩ་འགྲེལ་ལས་གསུངས་
ཚུལ། ཀུན་བཏུས་ལས་གསུངས་ཚུལ། རྩ་འཇུག་བཞི་གསུམ་ལས་གསུངས་ཚུལ། རང་ལུགས་དང་ བཞི་
ལས༑ དང་པོ་ནི། དུ་བ་མཚན་གཞི། མེ་དེ་ཉིད་རང་དུས་སུ་འདས་ཟིན་པར་མཚོན། མེའི་རྒྱུ་བུད་
ཤིང་དང་མེ་གཉིས་ཀ་རང་དུས་སུ་ལོངས་སྤྱད་ཟིན་པར་འདས་པར་དམིགས་པ། བུད་ཤིང་མཚོན། དུ་
བ་དེ་ཉིད་རང་དུས་མ་འོངས་པར་མཚོན། དེ་རང་དུས་སུ་ལོངས་མ་སྤྱད་ཅིང་རང་དུས་སུ་དེའི་རྒྱུ་ལ་
ལོངས་སྤྱོད་བཞིན་པར་དམིགས་པ། ཚ་ཞིང་བསྲེག་པ་མཚན་གཞི། རང་དུས་སུ་མེ་ད་ལྟར་བར་མཚོན།
རང་དུས་སུ་མེའི་རྒྱུ་ལ་ལོངས་སྤྱད་ཟིན་མེ་དེ་ཉིད་ལ་ལོངས་སྤྱོད་བཞིན་པར་དམིགས་པ། ཞེས་པ་སྟེ།
དབུས་མཐར། འབྲས་བུ་རྒྱུ་དང་དཔྱད་ཟིན་དང༌། །དེ་བཞིན་མ་སྤྱད་གཞན་ཡིན་ནོ། །ཞེས་དང༌།
དེའི་འགྲེལ་བར། གཞན་གང་ཞེ་ན་དུས་གསུམ་མོ། །ཅི་རིགས་སུ་སྦྱར་ཏེ། འབྲས་བུ་དང་རྒྱུ་སྤྱད་ཟིན་
པའི་ ཕྱིར་འདས་པའི་དུས་སུ་དམིགས་པའོ། །འབྲས་བུ་དང་རྒྱུ་མ་སྤྱད་པའི་ཕྱིར་མ་འོངས་པའོ། །རྒྱུ་སྤྱད་
ལ་འབྲས་བུ་མ་སྤྱད་པའི་ཕྱིར་ད་ལྟར་བྱུང་བའི་དུས་སུ་རིག་པར་བྱའོ། །ཞེས་གསུངས་པའི་ཕྱིར།
གཉིས་པ་ནི། དུས་དེར་བྱུང་ཟིན་གང་ཞིག དུས་དེར་འགགས་པར་དམིགས་པ་དེ། དུས་དེར་
འདས་པའི་མཚན་ཉིད། དུས་དེར་རང་རྒྱུ་ལས་སྐྱེ་བཞིན་པ་གང་ཞིག དུས་དེར་མ་བྱུང་བར་དམིགས
པ༑ དུས་དེར་མ་འོངས་པའི་མཚན་ཉིད། དུས་དེར་སྐྱེས་ཟིན་མ་འགགས་པ། དུས་དེར་ད་ལྟར་བའི་
མཚན་ཉིད། དེ་ལྟར་ཡང་ཀུན་བཏུས་ལས། ཇི་ལྟར་ན་འདས་པ་ཡིན། འདས་པ་རྣམས་ནི་དུ་ཞིག །
ཅིའི་ཕྱིར་འདས་པར་བཏགས་ཤེ་ན། བྱུང་བ་འགགས་པའི་མཚན་ཉིད་དང་། རྒྱུ་དང་འབྲས་བུ་སྤྱད་
ཟིན་པ་དང༌། ཞེས་སོགས་དང༌། ཇི་ལྟར་ན་མ་འོངས་པ་ཡིན། མ་འོངས་པ་རྣམས་ནི་དུ་ཞིག །ཅིའི་
ཕྱིར་མ་འོངས་པར་བཏགས་ཤེ་ན། རྒྱུ་ཡོད་ ཀྱང་མ་བྱུང་བ་དང༌། རང་ཉིད་མ་སླེབ་པ་དང༌། རྒྱུ་དང་
འབྲས་བུ་མ་སྤྱད་པ་དང༌། ཞེས་དང༌། ཇི་ལྟར་ན་ད་ལྟར་བྱུང་བ་ཡིན། ད་ལྟར་བྱུང་བ་རྣམས་ནི་དུ་
ཞིག ཅིའི་ཕྱིར་ད་ལྟར་བྱུང་བར་བཏགས་ཤེ་ན། བྱུང་བ་མ་འགགས་པའི་མཚན་ཉིད་དང༌། རྒྱུ་དང་
འབྲས་བུ་སྤྱད་ཟིན་པ་དང༌། སྤྱད་མ་ཟིན་པ་དང༌། ཞེས་སོགས་གསུངས་པའི་ཕྱིར། །
གསུམ་པ་ལ་མྱུ་གུ་ཆོས་ཅན། ས་བོན་གྱི་དུས་སུ་མ་འོངས་པ་ཡིན་ཏེ། ས་བོན་ད་ལྟར་བའི་དུས་སུ་
119



ཁྱོད་སྐྱེ་བཞིན་པ་གང་ཞིག དུས་དེར་ཁྱོད་མ་ཕྱིན་པའི་ཕྱིར། ས་བོན་ཆོས་ཅན། ་ མྱུ་གུའི་དུས་སུ་
འདས་པ་ཡིན་ཏེ། ཁྱོད་མྱུ་གུ་ད་ལྟར་བའི་དུས་སུ་སྐྱེས་ཟིན་འགགས་པའི་ཕྱིར། མྱུ་གུ་ཆོས་ཅན། ཁྱོད་
མྱུ་གུའི་དུས་སུ་ད་ལྟར་བ་ཡིན་ཏེ། ཁྱོད་མྱུ་གུའི་དུས་སུ་སྐྱེས་པ་གང་ཞིག ཁྱོད་དེར་མ་འགགས་པའི་
ཕྱིར། དུས་གསུམ་གྱི་རྣམ་ པར་བཞག་པ་ལ། ད་ལྟར་བ་ཉིད་གཙོ་བོ་ཡིན་ཏེ། ས་བོན་གྱི་དུས་སུ་མྱུ་གུ་
མ་འོ ངས་པ་དང༌། མྱུ་གུ་ད་ལྟར་བའི་དུས་སུ་ས་བོན་འདས་ཟིན་པར་གཞག་པར་བྱ་བ་ཡིན་གྱི། དེ་
གཉིས་རང་རང་གི་ད་ལྟར་བའི་དུས་སུ་མ་འོངས་པ་དང་འདས་པར་གཞག་པར་བྱ་བ་མ་ཡིན་ཏེ། རང་
རང་ གི་ད་ལྟར་བའི་དུས་སུ་དམིགས་ པ་ཁོ་ན་ཡིན་ཏེ། རྩ་ཤེ་ལས། ད་ལྟར་བྱུང་དང་ མ་འོངས་པ། །
གལ་ཏེ་འདས་ལ་ལྟོས་གྱུར་ན། །ད་ལྟར་བྱུང་དང་ མ་འོངས་པ། །འདས་པའི་དུས་ན་ཡོད་པར་
འགྱུར༑ ༑ཞེས་སོགས་དང༌། འཇུག་པར་ཡང་། གང་ཕྱིར་རང་བཞིན་གྱིས་ཏེ་མི་འགགས་པ། །
ཞེས་སོགས་དང༌། བཞི་བརྒྱ་པའི་འགྲེལ་བར་ཡང་། དེ་ལ་མ་འོངས་པ་ནི་ད་ལྟར་གྱི་དུས་སུ་མ་ཕྱིན་པའོ། །
འདས་པ་ནི་དེ་ཉིད་ལས་འདས་པའོ། །ད་ལྟར་བྱུང་བ་ནི་སྐྱེས་ལ་མ་འགགས་པའོ། །ད་ལྟར་བྱུང་བ་
ནི་ད་ལྟར་དམིགས་བྱའི་གཙོ་བོ་ཡིན་ནོ། །དེར་མ་འོངས་པ་དང་ རྒྱལ་བ་དག་གིས་འོངས་པ་དང་འདས་
པའི་དུས་གཉིས་རྣམ་པར་འཇོག་པ་ནི་གཙོ་བོ་མ་ཡིན་ནོ། །ཞེས་གསུངས་པའི་ཕྱིར།
བཞི་པ་ནི། སྔར་བཤད་པ་དེ་ཐམས་ཅད་རིགས་ པ་དང་ ལྡན་ཡང་།
རང་ལུགས་གོ་བདེ་བར་བརྗོད་ན། དུས་དེར་ཞིག་པ། དུས་དེར་འདས་པའི་མཚན་ཉིད། དུས་་
དེར་འདས་མ་འོངས་ད་ལྟར་གསུམ་པོ་གང་རུང་གང་ཞིག་དུས་དེར་མ་སྐྱེས་པ་དང་ མ་འགགས་པའི་
གཞི་མཐུན། དུས་དེར་མ་འོངས་པའི་མཚན་ཉིད། དུས་དེར་སྐྱེས་པ་དང་དུས་དེར་མ་འ་གགས་པའི་
གཞི་མཐུན། དུས་དེར་ད་ལྟར་བའི་མཚན་ཉིད། དེས་ན། དུ་བ་མཚན་གཞི། མེ་དེ་ཉིད་
རང་དུས་སུ་འདས་པའི་དུས་མཚོན། མེ་དེ་ཉིད་དང་དེའི་རྒྱུ་རྣམས་རང་དུས་སུ་ལོངས་སྤྱོད་ཅིང་
འགགས་པའི་དུས་སུ་དམིགས་པ། བུད་ཤིང་མཚན་གཞི། མེ་དེ་ཉིད་རང་དུས་སུ་མ་འོངས་པའི་དུས་
མཚོན། མེ་དེ་ཉིད་དང་དེའི་འབྲས་བུ་རྣམས་རང་དུས་སུ་ལོངས་མ་སྤྱད་ཅིང་སྐྱེ་བཞིན་པའི་དུས་སུ་་
དམིགས་པ། ཚ་ཞིང་བསྲེགས་པ་མཚན་གཞི། མེ་དེ་ཉིད་རང་དུས་སུ་ད་ལྟར་བའི་དུས་མཚོན། མེ་་
དེ་ཉིད་རང་དུས་སུ་སྐྱེས་ལ་མ་འགགས་པའི་དུས་སུ་དམིགས་པ་ཞེས་བྱ་ལ། ཆོས་དེའི་འདས་པ་ཡིན་ན།
ཆོས་དེ་ལ་ལྟོས་ཏེ་མ་འོངས་པ་ཡིན་དགོས་ཏེ། དེ་ཡིན་ན་ཆོས་དེའི་དུས་སུ་མ་འོངས་པ་ཡིན་ དགོས་པའི་
ཕྱིར། ཆོས་དེའི་མ་འོངས་པ་ཡིན་ན། ཆོས་དེ་ལ་ལྟོས་ཏེ་འདས་པ་ཡིན་ དགོས་ཏེ། དེ་ཡིན་ན།
120



ཆོས་དེའི་དུས་སུ་འདས་པ་ཡིན་ དགོས་པའི་ཕྱིར་ཏེ། ཁ་སང་གི་ལམ་དེ་དེ་རིང་གི་ལམ་ལ་ལྟོས་ཏེ་འདས་
ཟིན་པའི་ལམ་དང༌། དེ་རིང་གི་ལམ་ནི་ཁ་སང་གི་ལམ་ལ་ལྟོས་ཏེ་མ་འོངས་པའི་ལམ་དང༌། ཁ་
སང་གི་ལམ་དེ་དེ་རིང་གི་དུས་སུ་ཞིག །དེ་རིང་གི་ལམ་ནི་ཁ་སང་གི་དུས་སུ་མ་སྐྱེས་ཤིང་སྐྱེ་བཞིན་པ་་
ཙམ་ཡིན་པའི་ཕྱིར་ཏེ། རྩ་བ་ཤེས་རབ་ལས། རེ་ཞིག་སོང་ལ་མི་འགྲོ་སྟེ། ཞེས་སོགས་ གསུངས་པའི་ཕྱིར།
་ ཁ་ཅིག སྐྱེས་ལ་འགགས་པ་འདས་པའི་མཚན་ཉིད། དཔེར་ན། མང་པོས་བཀུར་བའི་ རྒྱལ་པོ་
ལྟ་བུ། སྐྱེས་ལ་མ་འགགས་པ་ད་ལྟར་བའི་མཚན་ཉིད། དཔེར་ན། ད་ལྟའི་མི་བཞིན། སྐྱེ་བྱེད་ཀྱི་རྒྱུ་
ཡོད་ ཀྱང་མ་སྐྱེས་པ། མ་འོངས་པའི་མཚན་ཉིད། དཔེར་ན། དུང་འཁོར་ལོས་སྒྱུར་བའི་ རྒྱལ་པོ་
བཞིན༑ ཟེར་ན། མང་པོས་བཀུར་བའི་ རྒྱལ་པོ་ཆོས་ཅན། སྐྱེས་པར་ཐལ། འདསཔའི་ཕྱིར། རྟགས་
ཁས༑ འདོད་ན། དེ་ཆོས་ཅན། བྱས་པ་ཡིན་པར་ཐལ་ལོ། །འདོད་མི་ནུས་ཏེ། འགགས་པ་ཡིན་
པའི་ཕྱིར་ཏེ། འདས་པ་ཡིན་པའི་ཕྱིར། རྟགས་ཁས། ། དུང་འཁོར་ལོས་སྒྱུར་བའི་ རྒྱལ་པོ་ཆོས་ཅན།
མ་སྐྱེས་པར་ཐལ། མ་འོངས་པ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། དངོས་པོ་ཡིན་པའི་
ཕྱིར་རོ། །
ཁ་ཅིག །རང་ཉིད་དུས་གང་དུ་འཇོག་པ་དངོས་པོ་གང་གི་རང་དུས་ལ་ལྟོས་ནས་བཞག་དགོས་པའི་
ལྟོས་སར་གྱུར་པའི་དངོས་པོ་དེའི་དུས་སུ་ཐལ་ཟིན་པ། འདས་པའི་མཚན་ཉིད། རང་ཉིད་དུས་གང་དུ་
འཇོག་པ་དངོས་པོ་གང་གི་རང་དུས་ལ་ལྟོས་ནས་བཞག་དགོས་པའི་ལྟོས་སར་གྱུར་པའི་དངོས་པོ་དེའི་དུས་
སུ་མ་སླེབ་པ། མ་འོངས་པའི་མཚན་ཉིད། སྐྱེས་ལ་མ་འགགས་པ་ཡང་ཡིན། རང་ཉིད་ཀྱི་དོན་སྤྱི་
འཆར་བ་རང་དུས་སུ་ཐལ་ཟིན་པ་དང༌། རང་དུས་སུ་མ་སླེབ་པའི་ཆོས་གཞན་གྱི་དོན་སྤྱི་འཆར་བ་ལ་མི་
ལྟོས་པ་ཡང་ཡིན་པའི་གཞི་མཐུན་པར་དམིགས་པ། ད་ལྟར་བའི་མཚན་ཉིད་ཟེར་ན། འདས་པ་ཡིན་པ་
ཡོད་པར་ཐལ། མཚན་ཉིད་འཐད་པའི་ཕྱིར། འདོད་ན། བུམ་པ་ཞིག་པ་འདས་པ་ཡིན་པར་ཐལ།
འདོད་པའི་ཕྱིར། འདོད་ན། དེ་ཆོས་ཅན། མཚན་ཉིད་དང་ པོ་དེར་ཐལ། འདས་པ་ཡིན་པའི་ཕྱིར།
ཁྱབ་པ་ཁས། འདོད་ན། དེ་བུམ་པའི་དུས་སུ་ཐལ་ཟིན་པར་ཐལ། འདོད་པའི་ཕྱིར། འདོད་མི་ནུས་
ཏེ། དེ་བུམ་པའི་དུས་སུ་མ་སླེབ་པའི་ཕྱིར། གཞན་ཡང་། ། བུམ་པ་མ་འོངས་པ་དེ་མ་འོངས་པ ཡིན་
པར་ཐལ། མ་འོངས་པ་ཡིན་པ་ཡོད་པའི་ཕྱིར། འདོད་ན། དེ་ཆོས་ཅན། མཚན་ཉིད་དེར་ཐལ།
མ་འོངས་པ་ཡིན་པའི་ཕྱིར། འདོད་ན། དེ་བུམ་པའི་དུས སུ་མ་སླེབ་བར་ཐལ། འདོད་པའི་ཕྱིར།
འདོད་མི་ནུས་ཏེ། དེ་བུམ་པའི་དུས་སུ་ཐལ་ཟིན་པའི་ཕྱིར། དེར་ཐལ། བུམ་པ་སྐྱེ་བཞིན་པ་བུམ་པའི་
121



ས
དུས་སུ་ཐལ་ཟིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་སྐྱེ་བཞིན་པ་ཁྱོད་ཀྱི་དུས་སུ་ཐལ་
ཟིན་པར་ཐལ། ཁྱོད་དངོས་པོ་ཡིན་པའི་ཕྱིར།
གཉིས་པ་ཡོན་ཏན་དེ་དག་གི་རང་བཞིན་སྟོན་པ་ལ། སངས་རྒྱས་ཐམས་ཅད་ཀྱིས་བཤད་པའི་དེ་
བཞིན་ཉིད་དང༌། ཞེས་གསུངས། གཞུང་དོན་ནི། དེ་བཞིན་ཉིད་ལ་སླར་མི་ལྡང་བའི་ཚུལ་གྱིས་མཉམ་
པར་བཞག་པའི་ཡེ་ཤེས་ཆོས་ཅན། རྣམ་མཁྱེན་གྱི་ཤེས་རྣམ་དུ་གྱུར་པའི་དེ་བཞིན་ཉིད་ཀྱི་རྣམ་པའི་
མཚན་ཉིད་ཡིན་ཏེ། དེའི་འཇོག་བྱེད་ཡིན་པའི་ཕྱིར། སངས་རྒྱས་ཐམས་ཅད་ཀྱིས་བཤད་པའི་དེ་བ ཞིན་
ཉིད་དྲི་མ་མ་ལུས་པར་དག་པས་རང་བཞིན་གྱིས་མྱ་ངན་ ལས་འདས་པ་ཡིན་པའི་ཕྱིར་ཏེ། སངས་རྒྱས་
༢ བྱུང་བ་རྣམས་གདུལ་བྱའི་ཁྱད་པར་འགའ་ཞིག་གིས་ཐེག་པ་གཅིག་དང་ གསུམ་དུ་སྟོན་པ་ཙམ་མ་་་་་་་་་་
གཏོ གས་དེ་བཞིན་ཉིད་མི་སྟོན་པ་མི་སྲིད་ པའི་ཕྱིར།
གསུམ་པ་དེ་དག་གང་གི་ཡིན་པ་སྟོན་པ་ལ། ཆོས་ཐམས་ཅད་ལ་མངའ་བསྒྱུར་བའི་རང་ བྱུང་དང༌།
ཞེས་གསུངས། དོན་ནི། རྣམ་མཁྱེན་ཆོས་ཅན། རྣམ་མཁྱེན་གྱི་ ཤེས་རྣམ་དུ་གྱུར་པའི་རང་བྱུང་གི་
རྣམ་པ་ཡིན་ཏེ། ཆོས་འཁོར་མ་ལུས་པར་སྐོར་བ་ལ་དབང་བསྒྱུར་བ་ཐོབ་པས་རབ་ཏུ་ཕྱེ་བའི་མཐར་ཐུག་
པའི་ཡེ་ཤེས་ཡིན་པའི་ཕྱིར། རྟགས་དེ་དེའི་མཚན་ཉིད་ཡིན་ནོ། །
བཞི་པ་དེ་གང་གི་ཆེད་དུ་ཡིན་པ་སྟོན་པ་ལ། རྣམ་པ་ཐམས་ཅད་མངོན་པར་རྫོགས་པར་བྱང་ཆུབ་་
པའི་སངས་རྒྱས་ཉིད་ཀྱི་རྣམ་པ་གསུམ་སྟེ། ཞེས་གསུངས། དོན་ནི། རྣམ་མཁྱེན་ཆོས་ཅན། འདིར་
བསྟན་སངས་རྒྱས་ཉིད་ཀྱི་རྣམ་པ་ཡིན་ཏེ། ཇི་ལྟ་བ་དང་ཇི་སྙེད་པའི་ཆོས་ཐམས་ཅད་རྣམ་པ་ཀུན་མངོན་
པར་སྟེ་མངོན་དུ་ཕྱོགས་པར་རྫོགས་པར་སྟེ་ཡང་དག་པར་བྱང་ཆུབ་པ་སྟེ་རྟོགས་པའི་མཐར་ཐུག་པའི་ཡེ་་་་
ཤེས་ཡིན་པའི་ཕྱིར། རྟགས་དེ་གསལ་བ་དེའི་མཚན་ཉིད་དོ། །
གསུམ་པ་དོན་བསྡུ་བ་ལ། དེ་ལྟར་ན་སངས་རྒྱས་རྣམས་ཀྱི་རྣམ་པ་ཐམས་ཅད་མཁྱེན་པ་ཉིད་ཀྱི་་
ལམ་གྱི་རྟེན་ཅན་གྱི་རྣམ་ པ་ནི་སུམ་ཅུ་རྩ་དགུའོ། །ཞེས་གསུངས།
དེ་ལ་ཐམས་ཅད་ཤེས་པ་ཉིད་ཀྱི་རྣམ་པ་ནི། ཞེས་སོགས་ཀྱི་དོན་ནི། ཉན་ཐོས་འཕགས་པའི་རྒྱུད་
ཀྱི་གཞི་ཤེས་ཀྱི་རྣམ་ པ་ཉེར་བདུན་ལ་ཉོན་མོངས་པའི་ཟག་པ་མེད་པ་ཞེས་བརྗོད་པའི་རྒྱུ་མཚན་ཡོད་དེ། །
ཉན་ཐོས་སློབ་པ་འཕགས་པས་ཉོན་སྒྲིབ་སྤང་བྱའི་གཙོ་བོར་བྱེད་པས་དེ་ལྟར་རྗོད་པའི་ཕྱིར། བྱང་།
སེམས་འཕགས་ པའི་རྒྱུད་ཀྱི་གཞི་ཤེས་ཀྱི་རྣམ་ པ་ཉེར་བདུན་ལ་ཉོན་མོངས་པའི་ཟག་པ་དང་བཅས་པ་ཞེས་
བཏགས་ནས་སྟོན་པའི་རྒྱུ་མཚན་ཡོད་དེ། བྱང་སེམས་འཕགས་པས་ཉོན་སྒྲིབ་སྤང་བྱའི་གཙོ་བོར་བྱས་པ་
122



，
ནས་མི་སྤོང་བའི་ཕྱིར། བྱང་སེམས་འཕགས་ པའི་རྒྱུད་ཀྱི་ལམ་ཤེས་ཀྱི་རྣམ་པ་སོ་དྲུག་ལ་ཉོན་མོངས་པའི་་
ཟག་བཅས་སུ་བཏགས་ནས་སྟོན་པའི་རྒྱུ་མཚན་ཡོད་དེ། རྟགས་དེའི་ཕྱིར། རྣམ་མཁྱེན་གྱི་ཤེས་རྣམ་
བརྒྱུ་དེང་ བཅུ་ཆོས་ཅན། ཟག་མེད་ཁོ་ན་ཡིན་ཏེ། སྒྲིབ་གཉིས་བག་ཆགས་དང་བཅས་པ་སྤངས་པའི་
ཕྱིར།
ཁ་ཅིག ཉན་ཐོས་འཕགས་ པའི་རྒྱུད་ཀྱི་གཞི་ཤེས་ལ་ཉོན་མོངས་པའི་ཟག་མེད་ཀྱིས་ཁྱབ། བྱང་
སེམས་ འཕགས་པའི་རྒྱུད་ཀྱི་ གཞི་ཤེས་ཡིན་ན་ཉོན་མོངས་པའི་ཟག་བཅས་ཡིན་པས་ཁྱབ་ཟེར་ན། གཉིས་
པ་ལ་ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་མཐོང་ལམ་པའི་རྒྱུད་ཀྱི་གཞི་ཤེས་་་་
ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེས་ཉོན་སྒྲིབ་མ་ལུས་པར་སྤངས་པའི་ཕྱིར།
གཞན་ཡང་། ། བྱང་སེམས་མཐོང་ལམ་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་
མཁྱེན་པ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། ཉོན་སྒྲིབ་སྤང་དགོས་ཡིན་
པར་ཐལ་ལོ། ། །
ཁ་ཅིག རང་ རྒྱལ་སློབ་པ་འཕགས་ པས་ཉོན་སྒྲིབ་སྤང་བྱའི་གཙོ་བོར་བྱས་ནས་མི་སྤོང་ཟེར་བ་མི་་་
འཐད་དེ། རྣམ་བཤད་ལས། ཉན་ཐོས་དང་རང་སངས་རྒྱས་རྣམས་ནི་ཉོན་མོངས་ སྤང་བྱའི་གཙོ་བོར་་
བྱས་ནས་སྤོང་ལ། དེའི་རྒྱུད་ཀྱི་གཞི་ཤེས་ལ་ཟག་མེད་ཅེས་བྱའོ། །ཞེས་གསུངས་པའི་ཕྱིར།
-
གཉིས་པ། སྦྱོར་བ་པོ་གང་ཟག་བཤད་པ།
གཉིས་པ་སྦྱོར་བ་པོ་གང་ཟག་བཤད་པ་ལ། མདོ་ལས་གསུངས་ཚུལ་དང༌། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་ པོ་ནི། གོང་དུ་རྣམ་ པ་གསུངས་པ་དང༌། དེ་ནས་ལྷ་རྣམས་ཀྱི་དབང་
པོ་བརྒྱ་བྱིན་འདི་སྙམ་དུ་གྱུར་ཏེ། ཤེར་ཕྱིན་འདི་ རིགས་ཀྱི་བུའམ་རིགས་ཀྱི་བུ་མོ་གང་གི་རྣ་ལམ་དུ་གྲགས་
བར་གྱུར་པ་དེ་དག་ཀྱང་སྔོན་གྱི་ རྒྱལ་བ་ལ་བསྙེན་བཀུར་བྱས་པའོ། །ཞེས་སོགས་གསུངས།
གཉིས་པ་ལ། མཚམས་སྦྱར། རྩ་བ། འགྲེལ་བ་གསུམ་ལས། དང་ པོ་ནི། ལུས་རྣམ་ གཞག་་
ཏུ། རྣམ་པ་སྦྱོར་བར་བཅས་རྣམས་དང་། །ཞེས་བཤད་ན། སྦྱོར་བའི་རྣམ་ པའི་འོག་ཏུ་སྦྱོར་བ་སྒོམ་
པ་པོའི་གང་ཟག་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། གོང་དུ་བསྟན་ པའི་རྣམ་
123



མཁྱེན་གྱི་རྣམ་པ་དེ་དག་ཀྱང་སྦྱོར་བ་ཁྱད་པར་ ཅན་གྱིས་ཟིན་དགོས་ཤིང་། དེ་ཡང་སྦྱོར་བ་སྒོམ་པ་པོའི་
གང་ཟག་མེད་པར་སྒོམ་མི་ནུས་པའི་རྒྱུ་མཚན་གྱིས་དེ་ལྟར་བསྟན་པའི་ཕྱིར། ཞེས་འཆད་པ་ལ། སྦྱོར་
བ་ཁྱད་པར་ཅན་དག་གིས་རྣམ་པ་རྣམས་བསྒོམ་དགོས་ན་དེ་དག་ཀྱང་སྦྱོར་བ་པོ་མེད་པར་ བརྗོད་པར་མི་་་
ནུས་པས་མཉན་པ་ལ་སོགས་པའི་སྣོད་སྦྱོར་བ་པོ། ཞེས་གསུངས།
གཉིས་པ་ནི། མདོ་དེའི་དོན་བཤད་པ་ལ། སངས་རྒྱས་རྣམས་ལ་ལྷག་པར་བྱས། ཞེས་སོགས་
གསུངས།
གསུམ་པ་ནི། དེ་ཉིད་ཚིག་དོན་གྱི་ སྒོ་ནས་བཤད་པ་ལ། འདས་པ་དང་ད་ལྟར་བྱུང་བའི་སངས་
རྒྱས་རྣམས་ལ། ཞེས་སོགས་ གསུངས། མདོ་རྩ་འགྲེལ་འདི་རྣམས་ ཀྱི་དོན་ལ་ཡང་། ཡུམ་ཉན་པ།
ལན་པ། འཛིན་པ། ཚུལ་བཞིན་ཡིད་ལ་བྱེད་པའོ། །དང་ པོ་ནི། མདོ་ལས། ཤེར་ཕྱིན་འདི་ནི་
རིགས་ཀྱི་བུའམ་རིགས་ཀྱི་བུ་མོ་གང་གི་རྣ་ལམ་དུ་གྲགས་པར་ གྱུར་པ་དེ་དག་ཀྱང་སྔོན་གྱི་ རྒྱལ་བ་ལ་བསྙེན་
བཀུར་བྱས་པའོ། །ཤེར་ཕྱིན་འདི་ནི་གང་གི་རྣ་ལམ་དུ་གྲགས་པར་ གྱུར་པ་དེ་དག་ཀྱང་དེ་བཞིན་
གཤེགས་པ་ལ་དགེ་བའི་རྩ་བ་བསྐྱེད་པའོ། །ཞེས་སོགས་གསུངས། དེའི་དོན་བཤད་པ་ལ། སངས་
རྒྱས་རྣམས་ལ་ལྷག་པར་བྱས། །ཞེས་སོགས་རྐང་པ་བཞི་དང་། འདས་པ་དང་ ད་ལྟར་བྱུང་བའི་སངས་
རྒྱན་རྣམས་ལ་སྤྱིར་དགེ་བའི་རྩ་བ་བསྐྲུན་ཅིང་སྦྱངས་པ་དང༌། གོ་རིམ་བཞིན་དུ་ཇི་ལྟ་བར་རྣམ་པའི་
མཚན་ཉིད་ཅན་གྱི་ཡུམ་འདིའི་གཞུང་ཉན་ པའི་སྣོད་ཉིད་ཡིན་ པར་སངས་རྒྱུས་ལ་སོགས་པ་བཞེད་དོ། །
ཞེས་གསུངས།
གཉིས་པ་སྟོན་པ་ལ། ཤེར་ཕྱིན་འདི་ནི་རིགས་ཀྱི་བུའམ་རིགས་ཀྱི་བུ་མོ་གང་གི་རྣ་ལམ་དུ་གྲགས་
པར་གྱུར་པ་དེ་དག་ནི་ཤེར་ཕྱིན་བཟུང་བར་བྱས། བཅང་བར་བྱས། ཀླགས་པར་བྱས། ཀུན་ཆུབ་པར་
བྱས་ནས་ཀྱང་དེ་ཁོ་ན་ཉིད་དུ་སྒྲུབ་པར་བྱེད་པ་འབྱུང་བར་འགྱུར་ཏེ། དེ་དག་ནི་སངས་རྒྱས་མང་པོ་ལ་
བསྙེན་བཀུར་བྱས་པའོ། །ཞེས་སོ གས་གསུངས། དེའི་དོན་བཤད་པ་ལ། སངས་རྒྱས་བརྟེན་དང་ལེན་
པ་ཡི། །སྣོད་དུ་དམ་པ་རྣམས་བཞེད་དོ། །ཞེས་དང༌། དེ་བཞིན་གཤེགས་པ་རྣམས་ལ་ལུས་ལ་སོགས་
པའི་བསྙེན་བཀུར་གྱིས་མཉེས་པར་བྱས་པ་དང་།་ ་འཛིན་པའི་སྣོད་ཉིད་ཡིན་ པར་སངས་རྒྱས་ལ་སོགས་
པ་བཞེད་དོ། །ཞེས་གསུངས། །
གསུམ་པ་སྟོན་པ་ལ། ཤེར་ཕྱིན་འདི་གང་གི་རྣ་ལམ་དུ་གྲགས་པར་གྱུར་པ་དེ་དག་ནི། སྔོན་གྱི་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་ཡོངས་སུ་དྲིས་ཤིང་་་་་་
124
-
1



ཡོངས་སུ་ཞུས། ཡོངས་སུ་བརྟེན་ཅིང་བསྙེན་བཀུར་བའོ། །ཞེས་སོགས་གསུངས། དེའི་དོན་བཤད་པ་
ལ༑ ཀུན་འདྲི་དང༌། །འཛིན་པ་ཡི། །སྣོད་དུ་དམ་པ་རྣམས་བཞེད་དོ། །ཞེས་དང་། ཐེ་ཚོམ་གྱི་
དོན་ཡོངས་སུ་འདྲི་བ་དང༌། དོན་མི་བརྗེད་པའི། ཞེས་གསུངས། །
བཞི་པ་སྟོན་པ་ལ། ཤེར་ཕྱིན་འདི་གང་རྣ་ལམ་དུ་གྲགས་པར་གྱུར་པ་དེ་དག་ནི། སྔོན་གྱི་སངས་
རྒྱས་པྱི་བ་མང་པོ་ལ་སྦྱིན་པའི་ཕར་ཕྱིན་སྤྱད་པའོ། །ཚུལ་ཁྲིམས་ཀྱི་ཕར་ཕྱིན་སྤྱད་པའོ། །བཟོད་པའི་
ཕར་ཕྱིན་སྤྱད་པའོ། བརྩོན་འགྲུས་ཀྱི་ཕར་ཕྱིན་སྤྱད་པའོ། །བསམ་གཏན་གྱི་ཕར་ཕྱིན་སྤྱད་པའོ། །
དེ་དག་གིས་སངས་རྒྱས་བྱེ་བ་མང་པོ་ལ་ཤེར་ཕྱིན་སྤྱད་པའོ། །ཞེས་སོགས་གསུངས། དེའི་དོན་བཤད་
པ་ལ། སྦྱིན་དང་ཚུལ་ཁྲི མས་སོགས་སྤྱོད་པས། །ཞེས་དང༌། སོགས་པས་བསྟན་པ། ཚུལ་བཞིན་
ཡིད་ལ་བྱེད་པ་ཡི། །སྣོད་མི་དམ་པ་རྣམས་བཞེད་དོ། །ཞེས་དང༌། སྦྱིན་པ་ལ་སོགས་པའི་ ཕ་རོལ་
ཏུ་ཕྱིན་པ་བཅུ་སྒྲུབ་པ་དང་ལྡན་པ། དགེ་བའི་བཤེས་གཉེན་དག་གིས་བྱིན་གྱིས་བརླབས་པ་རྣམས་ནི་
ཚུལ་བཞིན་ཡིད་ལ་བྱེད་པའི་སྣོད་ཡིན་ པར་སངས་རྒྱས་ལ་སོགས་པ་བཞེད་དོ། །ཞེས་གསུངས། །
གཞུང་དོན་ནི། བྱང་སེམས་ཚོགས་ལམ་པ་ཆོས་ཅན། ཡུམ་ཉན་པའི་སྣོད་ཡིན་ཏེ། ཐེག་པ་ཆེན་
པོའི་དགེ་བའི་བཤེས་གཉེན་གྱི་མགོན་དང་བཅས་ཤིང་། སྔོན་སངས་རྒྱས་རྣམས་ལ་ལྷག་པར་བྱ་བ་བྱས་
པ་ལ་སོགས་པའི་ཕྱི་ནང་གི་རྐྱེན་གཉིས་དང་ལྡན་པའི་སེམས་དཔའ་ཡིན་ པའི་ཕྱིར། ཁོ་ན་རེ། བྱང་།
སེམས་ཚོགས་ལམ་པ་ཡིན་ན་ཡུམ་ཉན་པའི་སྣོད་ཡིན་དགོས་པར་ཐལ། སྦྱོར་བ་འཐད་པའི་ཕྱིར་ན་མ་
ཁྱབ། འདོད་ན། སེམས་ཙམ་པར་གྱུར་པའི་བྱང་སེམས་ཚོགས་ལམ་པ་ཆོས་ཅན། དེར་ཐལ། དེའི་
ཕྱིར༑ ཞེས་ཟེར། དེས་ན། ཕྱི་ནང་གི་རྐྱེན་གཉིས་དང་ ལྡན་ པའི་སྐབས་འདིར་དངོས་སུ་བསྟན་ པའི་
སེམས་དཔའ། སྐབས་འདིར་དངོས་སུ་བསྟན་པའི་སྦྱོར་བ་སྒོམ་པ་པོའི་རྟེན་གྱི་གང་ཟག་གི་མཚན་ཉིད།
དབྱེ་ན། དེ་བཞིན་གཤེགས་པ་ལ་དམིགས་ཏེ་གཙུག་ལག་ཁང་བྱེད་པ་སོགས་སངས་རྒྱས་རྣམས་ལ་ལྷག་
པར་བྱ་བ་བྱས་པ་དང༌། བསོད་སྙོམས་འབུལ་བ་སོགས་སངས་རྒྱས་དེ་དག་ལ་དགེ་རྩ་བསྐྲུན་པ་དང༌།
ཐེག་ཆེན་གྱི་དགེ་བའི་བ ཤེས་གཉེན་གྱི་མགོན་གྱིས་ཡོངས་སུ་ཟིན་པའི་ཁྱད་པར་གསུམ་ལྡན་གྱིས་སྒོ་ནས།
ཡུམ་གྱི་ཚིག་གཙོ་བོར་ཉན་པའི་སྣོད་དང༌། སངས་རྒྱུས་མང་པོ་བསྟེན་ཏེ་བསྙེན་བཀུར་བའི་སྒོ་ནས་ཡུམ་
གྱི་ཚིག་བློ་ལ་ལེན་པའི་སྣོད་དང་། སངས་རྒྱུས་རྣམས་ལ་བསྙེན་བཀུར་ནས་ཐེ་ཚོམ་གྱི་དོན་ཀུན་འདྲི་བའི་
དོན་མི་བརྗེད་པར་འཛིན་པའི་སྣོད་དང༌། སངས་རྒྱས་རྣམས་ཀྱི་དྲུང་དུ་བསྙེན་པས་སྦྱིན་སོགས་སྤྱོད་
པའི་མཚན་ཉིད་ཀྱིས་ཚུལ་བཞིན་ཡིད་ལ་བྱེད་པའི་སྣོད་དེ་བཞིར་ཡོད། སྦྱོར་བ་སྒོམ་པ་པོའི་གང་ཟག་
125



ཡིན་ན་བྱང་སེམས་ཡིན་ པས་མ་ཁྱབ་སྟེ། ཉན་ཐོས་ཚོགས་ལམ་པ་དེ་སྦྱོར་བ་སྒོམ་པ་པོའི་གང་ཟག་ཡིན་
པའི་ཕྱིར། རྣམ་ རྫོགས་སྦྱོར་བ་སྒོམ་པའི་ལམ་ཞུ གས་ཀྱི་གང་ཟག་མེད་དེ། དེ་ཡིན་ན་བྱང་ཆུབ་སེམས་
་དཔའ་ཡིན་དགོས་པའི་ཕྱིར།
གསུམ་པ་སྦྱོར་བ་རང་གི་ངོ་བོ་འཆད་པ་ལ། མདོ་བསྟན་བཅོས་གཉིས་ལས། དང་ པོ་ནི། སྦྱོལ་
བ་པོའི་སྐབས་སུ་བརྒྱ་བྱིན་གྱིས་བཅོམ་ལྡན་འདས་ལ་ཇི་ལྟར་བྱང་ཆེན་ཤེར་ཕྱིན་ལ་གནས་པ་དང་སྦྱོར་བ་་་
ལགས་ཞེས་དྲིས་པའི་ལན་དུ། ཀོའུ་ཤི་ཀ་སྤོབས་པ་འདི་ཡང་སངས་རྒྱས་ཀྱི་བྱིན་གྱིས་རླབས་ཀྱིས་འབྱུང་
ངོ་། ། ཀོའུ་ཤི་ཀ་དེ འི་ཕྱིར་ཉོན་ལ་ཡིད་ལ་ཟུངས་ ཤིག་དང་དེ་ངས་ཁྱོད་ལ་བཤད་པར་བྱའོ། །ཞེས་
སྐབས་ཕྱེ་ནས་གསུངས་སོ། །གཉིས་པ་ལ་གསུམ་ལས། དང་ པོ་ནི། རྣམ་པ་སྦྱོར་བར་བཅས་རྣམས་
དང་༑ ༑ཞེས་བཤད་ན། སྦྱོར་བ་པོ འི་འོ ག་ཏུ་སྦྱོར་བ་འཆད་པའི་རྒྱུ་མཚན་གང་ཞེ་ན། དེ་ལྟར་སྦྱོར་
བ་པོའི་གང་ཟག་དེས་སྦྱོར་བ་སྒོམ་དགོས་པས་དེ་ལྟར་བསྟན་པའི་ཕྱིར། ཞེས་མཚམས་སྦྱོར་བ་ལ། དེ་
ལྟར་སྦྱོར་བ་པོ་བསྟན་ནས་སྦྱོར་བ་ཞེས་གསུངས། གཉིས་པ་ནི། ཐེག་ཆེན་གྱི་སྦྱོར་བ་ལ་ཉི་ཤུར་ཕྱེ་ནས་
བཤད་པ་ལ། གཟུགས་ལ་སོགས་ལ་མི་གནས་ཕྱིར། །ཞེས་སོགས་གསུངས། གསུམ་པ་ནི། དེ་ཉིད་
''ཚིག་དོན་གྱི་སྒོ་ནས་འཆད་པ་ལ། གཟུགས་ལ་སོགས་པ་ལ་ངོ་བོ་ཉིད་མེད་པ་ཉིད་ཅེས་སོགས་གསུངས།
དེ་དག་གི་དོན་བསྡུས་ནས་འཆད་པ་ལ། སྦྱོར་བ་ཉི་ཤུ་ཡིན་ནོ་ཞེས་གསུངས།
འདི་ལ་ཡང་སྦྱོར་བ་རང་གི་ངོ་བོའི་སྒོ་ནས་དབྱེ་ན། སྦྱོར་བ་སྐྱེད་ཚུལ་དང་། སྐྱེས་པའི་སྦྱོར་བ་
གཉིས་ལས། དང་ པོ་ལ། གཟུགས་ལ་སོགས་པ་ལ་མི་གནས་པའི་སྦྱོར་བ། གནས་པ་ལ་སྦྱོར་བ་བཀག་
པའི་སྦྱོར་བ། ཟབ་པའི་སྦྱོར་བ། གཏིང་དཔག་དཀའ་བའི་སྦྱོར་བ། ཚད་མེད་པའི་སྦྱོར་བ་དང་ལྔ་
ལས། དང་པོ་དེ་སྟོན་པ་ལ། མདོ་ལས། ཀོའུ་ཤི་ཀ་འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ཚེ་གཟུགས་
ལ་མི་གནས་ཏེ། གང་གི་ཚེ་གཟུགས་ལ་མི་གནས་པ་དེའི་ཚེ་གཟུགས་ལ་རྣལ་འབྱོར་དུ་བྱེད་དོ། །ཞེས་
སོགས་གསུངས། དེའི་དོན་བཤད་པ་ལ། གཟུགས་ལ་སོགས་ལ་མི་གནས་ཕྱིར། །ཞེས་དང་། གཟུགས་
ལ་སོགས་པ་ལ་ངོ་བོ་ཉིད་མེད་པ་ཉིད་ཀྱིས་མི་གནས་པ་དང༌། ཞེས་གསུངས་པ་དེ་ལྟར་རྟོགས་པ་རྣམས་
ཀྱིས་གྲངས་བཞིན་དུ་གཟུགས་ལ་སོགས་པའི་ས་ལ་མི་གནས་པ་དང༌། ཞེས་གསུངས།
གཉིས་པ་སྟོན་པ་ལ། ཀོའུ་ཤི་ཀ་བྱང་ཆེན་གཟུགས་ལ་སྦྱོར་བར་མི་བྱེད་དེ། གང་གི་ཚེ་གཟུགས་
ལ་སྦྱོར་བར་མི་བྱེད་པ་དེའི་ཚེ་གཟུགས་ལ་རྣལ་འབྱོར་དུ་བྱེད་དོ། །ཞེས་སོགས་གསུངས། དེའི་དོན་
བཤད་པ་ལ། དེ་ལ་སྦྱོར་བ་བཀག་པའི་ཕྱིར། །ཞེས་དང་། དེ་དག་ལ་མི་སྦྱོར་བ་ཉིད་སྦྱོར་བ་ཡིན་པ་
126



དང་། མི་སྦྱོར་བ་དང་། ཞེས་གསུངས།
གསུམ་པ་སྟོན་པ་ལ། དེ་ནས་ཚེ་དང་ལྡན་པ་ཤཱ་རིའི་བུས་བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་ཤེར་ཕྱིན་ཟབ་བོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་
བུ་གཟུགས་ཀྱི་དེ་བཞིན་ཉིད་ཟབ་པའི་ཕྱིར་ཤེར་ཕྱིན་ཟབ་བོ། །ཞེས་སོགས་གསུངས། དེའི་དོན་
བཤད་པ་ལ། དེ་ཡི་དེ་བཞིན་ཉིད་ཟབ་ཕྱིར། །ཞེས་དང༌། གཟུགས་ལ་སོགས་པ་དེ་དག་ཉིད་དེ་
བཞིན་ཉིད་ཀྱི་ངོ་བོ་ཉིད་ཀྱིས་ཟབ་པ་དང་ཟབ་པའི་སྦྱོར་བ་དང༌། ཞེས་གསུངས།
བཞི་པ་སྟོན་པ་ལ། ཤཱ་རིའི་བུས་གསོལ་བ། བཅོམ་ལྡན་འདས་ཤེར་ཕྱིན་གཏིང་དཔག་དཀའོ། }
བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་གཟུགས་གཏིང་དཔག་དཀའ་བའི་ཕྱིར། ཤེར་ཕྱིན་
གཏིང་དཔག་དཀའོ། །ཞེས་སོགས་གསུངས། དེའི་དོན་བཤད་པ་ལ། དེ་རྣམས་གཏིང་དཔག་དཀའ་
བའི་ཕྱིར། །ཞེས་དང་། གཏིང་དཔག་དཀའ་བ་དང༌། གཏིང་དཔག་དཀའ་བའི་སྦྱོར་བ་དང༌། ཞེས་
གསུངས།
ལྔ་པ་སྟོན་པ་ལ། ཤཱ་རིའི་བུས་གསོལ་བ། བཅོམ་ལྡན་འདས་ཤེར་ཕྱིན་ཚད་མ་མཆིས་པའོ། །
བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་གཟུགས་ཚད་མེད་པའི་ཕྱིར་ཤེར་ཕྱིན་ཚད་མེད་དོ། །
ཞེས་སོ གས་ གསུངས། དེའི་དོན་བཤད་པ་ལ། དེ་དག་ཚད་ནི་མེད་ཕྱིར་དང་། །ཞེས་དང་། ཚད་
མེད་པ་ཞེས་བྱ་བ། ཚད་མེད་པའི་སྦྱོར་བ་སྟེ་ལྔ་དང༌། ཞེས་གསུངས།
གཉིས་པ་སྐྱེས་པའི་སྦྱོར་བ་ལ། ཚེགས་ཆེན་ཡུན་རིང་རྟོགས་དཀའི་སྦྱོར་བ། ལུང་བསྟན་ཐོབ་
པའི་སྦྱོར་བ། ཕྱིར་མི་ལྡོག་པའི་སྦྱོར་བ། ངེས་པར་འབྱུང་བའི་སྦྱོར་བ། བར་ཆད་མེད་པའི་སྦྱོར་བ།
བྱང་ཆུབ་ལ་ཉེ་བའི་སྦྱོར་བ། མྱུར་བའི་སྦྱོར་བ། གཞན་དོན་གྱི་སྦྱོར་བ། འཕེལ་འགྲིབ་མེད་པའི་སྦྱོར་
བ། ཆོས་དང་ཆོས་མིན་སོགས་མི་མཐོང་བའི་སྦྱོར་བ། གཟུགས་སོགས་བསམ་གྱིས་མི་ཁྱབ་པ་མི་མཐོང་
བའི་སྦྱོར་བ། རྣམ་པར་མི་རྟོག་པའི་སྦྱོར་བ། འབྲས་བུ་རིན་ཆེན་འབྱིན་བྱེད་ཀྱི་སྦྱོར་བ། རྣམ་ པར་
དག་པའི་སྦྱོར་བ། ས་མཚམས་ཀྱི་སྦྱོར་བ་དང་བཅོ་ལྔ་ལས། །
དང་ པོ་སྟོན་པ་ལ། ཤཱ་རིའི་བུས་གསོལ་བ། བཅོམ་ལྡན་འདས་ཤེར་ཕྱིན་འདི་ལྟར་ཟབ་པ་འདི་
ལྟར་གཏིང་དཔག་དཀའ་བ་ཚད་མ་མཆིས་པའོ། །དེ་ལྟར་ན། བཅོམ་ལྡན་འདས་ཤེར་ཕྱིན་འདི་ནི་
བྱང་ཆེན་ཐེག་པ་ལ་གསར་དུ་ཞུགས་པའི་མདུན་དུ་བརྗོད་པར་མི་བྱ་སྟེ། དེ་དག་ཤེར་ཕྱིན་ཟབ་མོ་འདི་
ཐོས་ནས་དངངས་ པར་འགྱུར། ཀུན་ཏུ་སྐྲག་པར་འགྱུར། - ཀུན་ཏུ་སྐྲག་པས་ཟིན་པར་འགྱུར་དུ་མཆིས་
127



པས་སོ། །ཞེས་སོགས་གསུངས། དེའི་དོན་བཤད་པ་ལ། ཚེགས་ཆེན་ཡུན་རིང་རྟོགས་དཀའི་ཕྱིར།
ཞེས་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྐྲག་པ་དང༌། ཞེས་བྱ་བའི་སྒྲུབ་པ་དང་ལྡན་པ་རྣམས་ཀྱི་
གོ་རིམ་བཞིན་དུ་ཚེགས་ཆེན་པོས་ཡུན་རིང་པོ་ཞིག་ནས་མངོན་པར་རྫོགས་པར་འཚང་རྒྱ་བ་དང་། ཞེས་
གསུངས།
གཉིས་པ་སྟོན་པ་ལ། བརྒྱ་བྱིན་གྱིས་སྨྲས་པ། བཙུན་པ་ཤཱ་རིའི་བུ་བྱང་ཆེན་ལུང་མ་བསྟན་པ་
ཤེར་ཕྱིན་ཟབ་མོ་འདི་ཐོས་ནས་དངངས་པར་མི་འགྱུར། ཀུན་ཏུ་སྐྲག་པར་མི་འགྱུར། ཀུན་ཏུ་སྐྲག་
པས་ཟིན་པར་མི་འགྱུར་བ་ནི་ཡོད་དོ། །ཞེས་སོགས་ནས། བྱང་ཆེན་ཤེར་ཕྱིན་ཟབ་མོ་འདི་ཐོས་ནས་
དངངས་པར་ མི་འགྱུར། ཀུན་ཏུ་སྐྲག་པར་ མི་འགྱུར། ཀུན་ཏུ་སྐྲག་པས་ཟིན་པར་མི་འགྱུར་བ་དེ་དག་ནི་
རིང་པོར་མི་ཐོགས་པར་བླ་མེད་རྫོགས་བྱང་དུ་ལུང་བསྟན་པ་འཐོབ་པར་འགྱུར་ཏེ། དེ་ནི་དེ་བཞིན་
གཤེགས་པ་གཅིག་གམ་གཉིས་སམ་གསུམ་ ལས་མི་འདའ་བར་དེ་ནས་བླ་མེད་རྫོགས་བྱང་དུ་ལུང་བསྟན་པ་་
འཐོབ་པར་འགྱུར་རོ། །ཞེས་སོགས་གསུངས། དེའི་དོན་བཤད་པ་ལ། ལུང་བསྟན། ཞེས་དང་།
མི་སྐྲག་པ་ཞེས་བྱ་བ་ལ་སོགས་པའི་སྒྲུབ་པ་དང་ལྡན་པ་ནི། ལུང་བསྟན་པ་འཐོབ་པ་དང་། ཞེས་
གསུངས།
གསུམ་པ་སྟོན་པ་ལ། བཅོམ་ལྡན་འདས་རིགས་ཀྱི་བུའམ་རིགས་ཀྱི་བུ་མོ་ཤེར་ཕྱིན་ཟབ་མོ་ཉན་པ་
ཐོས་པར་འགྱུར་ཏེ། ཐོས་ནས་ ཀྱང་བསྒྲུབ་པར་འགྱུར་བ་དེ་དག་ནི་དགེ་བའི་རྩ་བ་ཡོངས་སུ་སྨིན་པར་
འགྱུར་རོ། །ཞེས་པ་ནས། ཚུལ་བཞིན་ཡིད་ལ་བགྱིད་པ་དེ་དག་ནི་བླ་མེད་རྫོགས་བྱང་དུ་ལུང་བསྟན་
པར་འགྱུར་བའམ། ཕྱིར་མི་ལྡོག་པར་འགྱུར་བ་ལགས་སོ། །ཞེས་གསུངས། དེའི་དོན་བཤད་པ་ལ།
ཕྱིར་མི་ལྡོག་པ་ཉིད་དང༌། ཞེས་དང༌། ཡང་དག་པར་འཛིན་པ་ཞེས་བྱ་བའི་སྒྲུབ་པ་དང་ལྡན་པ་ནི་ཕྱིར་
མི་ལྡོག་པ་ཉིད་དང་། ཞེས་གསུངས།
བཞི་པ་སྟོན་པ་ལ། བཅོམ་ལྡན་འདས་འདི་ལྟ་སྟེ། དཔེར་ན། སྐྱེས་བུ་ལ་ལ་འབྲོག་དགོན་པ་
དཔག་ཚད་བརྒྱ་པ་ཞིག་ནས་བྱུང་བའམ་འབྲོག་དགོན་པ་དཔག་ཚད་ཉིས་བརྒྱ་དང༌། དཔག་ཚད་སུམ་
བརྒྱ་དང་། དཔག་ཚད་བཞི་བརྒྱ་དང༌། དཔག་ཚད་ལྔ་བརྒྱ་ནས་འབྱུང་བ་ཞིག་མཆིས་པ། སྔར་མཆིས་
པའི་གྲོང་དང༌། གྲོང་ཁྱེར་དང་། གྲོང་རྡལ་དང་། ཁམས་དང་། རྒྱལ་པོའི་ཕོ་བྲང་འཁོར་གྱི་སྔ་
ལྟས༔ བ་ལང་གི་རྫིའམ། བཟའ་ཤིང་གི་ར་བའམ། ནགས་ཚལ་ལམ། སྐྱེད་མོས་ཚལ་མཐོང་ངམ།
ཞེས་སོགས་གསུངས། དེའི་དོན་བཤད་པ་ལ། ངེས་འབྱུང་། ཞེས་དང་། བར་ཆད་ཀྱི་ཆོས་སྤོང་
128



ཞེས་བྱ་བའི་སྒྲུབ་པ་དང་ལྡན་པ་ནི་ངེས་པར་འབྱུང་བ་དང༌། ཞེས་གསུངས། ་་་་་་་་
ལྔ་པ་སྟོན་པ་ལ། ཤཱ་རིའི་བུས་གསོལ་བ། བཅོལ་ལྡན་འདས་འདི་ལྟ་སྟེ། དཔེར་ན། སྐྱེས་
བུ་ལ་ལ་ཞིག་རྒྱ་མཚོ་ཆེན་ པོ་ཁུམས་ འཚལ་བར་འགྱུར་ལ། དེ་རྒྱུ་མཚོ་ཆེན་པོ་ཁུམས་པའི་སླད་དུ་ཇི་ལྟ་ཇི་
ལྟར་རྒྱ་མཚོ་ཆེན་ པོ་མཆིས་པ་དེ་ལྟ་དེ་ལྟར་སྡོང་པོའམ་སྡོང་པོའི་མཚན་མའམ་རིའམ་རིའི་མཚན་མ་་་་་་་་
མཐོང་ན་དེས་འདི་ནས་རྒྱ་མཚོ་ཆེན་ པོ་རིང་སྟེ། ཞེས་སོགས་གསུངས། དེའི་དོན་བཤད་པ་ལ། བར་
ཆད་མེད་བཅས་དང་། ཞེས་དང་། རྟག་ཏུ་ཆོས་སྒོམ་པ་ཞེས་བྱ་བའི་སྒྲུབ་པ་དང་ལྡན་པ་ནི། བར་
ཆད་མེད་པ་དང་། ཞེས་གསུངས།
དྲུག་པ་སྟོན་པ་ལ། བཅོམ་ལྡན་འདས་འདི་ལྟ་སྟེ། དཔེར་ན་དཔྱིད་ཀྱི་དུས་ལ་བབ་སྟེ་རྩི་ཤིང་ལོ་
མ་དང་འདབ་མ་རྣམས་ལྷགས་ནས་ཁ་དོག་འགྱུར་བའི་ཚེ་འཛམ་བུ་གླིང་པའི་མི་རྣམས་ཀྱིས་རིང་པོར་མི་་་
ཐོགས་པར་ལོ་མ་དང་མེ་ཏོག་དང་འབྲས་བུ་འབྱུང་བར་འགྱུར་རོ། །ཞེས་སོགས་གསུངས། དེའི་དོན་
བཤད་པ་ལ། བྱང་ཆུབ་ཉེ་དང༌། ཞེས་དང༌། ཟག་པ་མེད་པའི་ཆོས་གསར་གྱི་རྟེན་ཉིད་དང་ཞེས་
གསུངས། ཡང་དག་པར་མངོན་པར་རྫོགས་པའི་བྱང་ཆུབ་ལ་ཉེ་བའི་སྦྱོར་བ་དང་། ཞེས་གསུངས།
བདུན་པ་སྟོན་པ་ལ། བཅོམ་ལྡན་འདས་འདི་ལྟ་སྟེ། དཔེར་ན་བུད་མེད་སྦྲུམ་མ་ཇི་ལྟ་ཇི་ལྟར་
བཙར་ཉེ་བར་ གྱུར་པ་དེ་ལྟ་དེ་ལྟར་ལུས་འ གྱུར་ཅིང་ལུས་ལ་སྡུག་བསྔལ་དྲག་པོ་དང་ ཉམ་ཆུང་བར་འགྱུར་་་
ཏེ། ཞེས་སོགས་གསུངས། དེའི་དོན་བཤད་པ་ལ། མྱུར་བ་དང༌། ཞེས་དང༌། འབྲས་བུ་
ཆོས་ཀྱི་སྐུ་མངོན་པར་འགྲུབ་པ་ཞེས་བྱ་བའི་མྱུར་དུ་མངོན་པར་རྫོགས་པར་བྱང་ཆུབ་པའི་སྦྱོར་བ་དང་། །
ཞེས་གསུངས།
བརྒྱད་པ་སྟོན་པ་ལ། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་དེ་བ ཞིན་ གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཀྱིས་བྱང་ཆེན་དེ་དག་དེ་ལྟར་ངེས་སུ་བཟུང་བ་ནི་ངོ་མཚར་ཆེའོ། །བཅོམ་ལྡན་འདས་ཀྱིས་བཀའ་
སྩལ་པ། རབ་འབྱོར་དེ་ནི་འདི་ལྟར་བྱང་ཆེན་སྐྱེ་བོ་མང་པོ་ལ་ཕན་པ་དང༌། ཞེས་སོགས་གསུངས།
དེའི་དོན་བཤད་པ་ལ། གཞན་དོན་ཞེས་དང༌། ཆོས་ཀྱི་འཁོར་ལོ་རབ་ཏུ་སྐོར་བའི་སྒྲུབ་པ་དང་ལྡན་
པའི་ གཞན་དོན་གྱི་སྦྱོར་བ་དང༌། ཞེས་གསུངས།
དགུ་པ་སྟོན་པ་ལ། དེ་སྐད་ཅེས་བཀའ་སྩལ་པ་དང་། ཚེ་དང་ལྡན་པ་རབ་འབྱོར་གྱིས་བཅོམ་
ལྡན་འདས་ལ་འདི་སྐད་ཅེས་གསོལ་ཏོ། །དེ་ལྟར་བྱང་ཆེན་ཡོན་ཏན་མང་པོ་དང་ལྡན་པ་དེ་དག་སེམས་
149



ཅན་ཐམས་ཅད་ཀྱི་སླད་དུ་ཤེར་ཕྱིན་ལ་སྤྱོད་ཅིང་བླ་མེད་རྫོགས་བྱང་དུ་མངོན་པར་འཚང་རྒྱུ་བ་ནི་ངོ་་་༌་་༌
མཚར་ཆེའོ། །བདེ་བར་གཤེགས་པ་ངོ་མཚར་ཆེའོ། །བཅོམ་ལྡན་འདས་ཇི་ལྟར་བྱང་ཆེན་རྣམས་
ཀྱིས་ཤེར་ཕྱིན་སྒོམ་པ་ཡོངས་སུ་རྫོགས་པར་འགྱུར་བ་ལགས། བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་བྱང་ཆེན་ནམ་མཁའ་གཟུགས་ཀྱི་འཕེལ་བ་ཡང་དག་པར་རྗེས་སུ་མི་མཐོང་བ་དེའི་ཚེ། ཞེས་
སོགས་གསུངས། དེའི་དོན་བཤད་པ་ལ། འཕེ ལ་མེད་འགྲིབ་མེད་ཕྱིར། ཞེས་དང་། འཕེལ་བ་
དང་འགྲིབ་པ་མི་མཐོང་བའི་སྒྲུབ་པ་དང་ལྡན་པ་ནི་འཕེལ་བ་དང་འགྲིབ་པ་མེད་པའི་སྦྱོར་བ་དང་། ཞེས་
གསུངས།
བཅུ་པ་སྟོན་པ་ལ། རབ་འབྱོར་གཞན་ཡང་བྱང་ཆེན་ཆོས་ཞེས་བྱ་བར་ཡང་དག་པར་རྗེས་སུ་མི་
མཐོང་ངོ༌། །ཆོས་མིན་པ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ༌། །ཞེས་སོགས་གསུངས།
དེའི་དོན་བཤད་པ་ལ། ཆོས་དང་ཆོས་མིན་སོགས་མི་མཐོང་། །ཞེས་དང་། འདོད་པའི་ཁམས་སུ་མི་
དམིགས་པའི་སྦྱོར་བ་དང་ལྡན་པ་ནི། ཆོས་དང་ཆོས་མ་ཡིན་པ་ལ་སོགས་པར་ མི་དམིགས་པའི་སྦྱོར་བ་
དང་། ཞེས་གསུངས། །
བཅུ་གཅིག་པ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་བསམ་གྱིས་མི་ཁྱབ་
པ་བསྟན་ཏོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་གཟུགས་བསམ་གྱིས་མི་ཁྱབ་པའི་
ཕྱིར་བསམ་གྱིས་མི་ཁྱབ་པ་བསྟན་ཏོ། །ཞེས་སོགས་གསུངས། དེའི་དོན་བཤད་པ་ལ། གཟུགས་སོགས་
བསམ་མི་ཁྱབ་མི་མཐོང་། །ཞེས་དང་། གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་ པར་རློམ་
པ་མེད་པའི་སྒྲུབ་པ་དང་ལྡན་པ་ནི། གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པ་འགོག་པའི་
སྦྱོར་བ་དང་། ཞེས་གསུངས། །
་ བཅུ་གཉིས་པ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་ཤེར་ཕྱིན་ཟབ་མོ་འདི་
ལ་མོས་པར་འགྱུར་བ་སུ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་བྱང་ཆེན་གང་སྔོན་
ཕྱིན་དྲུག་ལ་སྤྱད་པར་གྱུར་པ། དེ་བཞིན་གཤེགས་པ་ལ་དགེ་བའི་རྩ་བ་བསྐྱེད་པར་གྱུར་པ། སངས་
རྒྱུས་མང་པོ་ལ་བསྙེན་བཀུར་བྱས་པ། དགེ་བའི་བཤེས་གཉེན་གྱིས་ཡོངས་སུ་བཟུང་བར་གྱུར་པ་དེ་དག་
ནི་ཤེར་ཕྱིན་ཟབ་མོ་འདི་ལ་མོས་པར་འགྱུར་རོ། །ཞེས་པ་ནས། རྣམ་མཁྱེན་གྱི་བར་དུ་ཟབ་པའི་ཕྱིར་
ཤེར་ཕྱིན་ཟབ་བོ། །ཞེས་གསུངས།
དེའི་དོན་བཤད་པ་ལ། གཟུགས་སོགས་དེ་ཡི་མཚན་མ་དང༌། །དེ་ཡི་ངོ་བོ་རྣམ་མི་རྟོག །ཅེས་
130



༡
དང༌། གཟུགས་དང་དེའི་མཚན་མ་དང་དེའི་ངོ་བོ་ཉིད་དུ་རྣམ་པར་མི་རྟོག་པའི་སྒྲུབ་པ་དང་ལྡན་པ་ནི།
གཟུགས་ལ་སོགས་པའི་དངོས་པོར་རྣམ་པར་མི་རྟོག་པའི་སྦྱོར་བ་དང༌། ཞེས་གསུངས། །
བཅུ་གསུམ་པ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་ཤེར་ཕྱིན་འདི་ནི་རིན་
པོ་ཆེའི་ཕུང་པོ་སྟེ། རྒྱུན་དུ་ཞུགས་པའི་འབྲས་བུ་དང་། ལན་ཅིག་ཕྱིར་འོང་བའི་འབྲས་བུ་དང༌། ཕྱིར་
མི་འོང་བའི་འབྲས་བུ་དང་། དགྲ་བཅོམ་པ་ཉིད་དང༌། རང་བྱང་ཆུབ་ཉིད་དང༌། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་རིན་པོ་ཆེ་སྦྱིན་པར་བྱེད་པའོ། །ཞེས་སོགས་གསུངས། དེའི་དོན་བཤད་
པ་ལ། འབྲས་བུ་རིན་ཆེན་སྦྱིན་བྱེད་དང་། །ཞེས་དང༌། འབྲས་བུ་དང་པོ་མཐོང་བའི་སྒྲུབ་པ་དང་
ལྡན་པ་ནི། འབྲས་བུ་རིན་པོ་ཆེ་སྦྱིན་པའི་སྦྱོར་བ་དང་། ཞེས་གསུངས།
བཅུ་བཞི་པ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་ཤེར་ཕྱིན་འདི་ནི་ཆོས་
ཐམས་ཅད་རྣམ་པར་དག་པའི་ཕུང་པོ་ཆེན་པོ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ།
གཟུགས་རྣམ་པར་དག་པའི་ཕྱིར། ཞེས་སོགས་གསུངས། དེའི་དོན་བཤད་པ་ལ། དེ་ནི་དག་པ། ཞེས་
དང་། གཟུགས་རྣམ་པར་དག་པའི་སྒྲུབ་པ་དང་ལྡན་པ་ནི་རྣམ་པར་དག་པའི་སྦྱོར་བ་དང་༌། ཞེས
གསུངས།
བཅོ་ལྔ་པ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་ཤེར་ཕྱིན་ཇི་ཙམ་དུ་ཟབ་པ་
འདི་བསྟན་པའི་ཚེ་བར་ཆད་མང་དུ་འབྱུང་བ་ནི་ངོ་མཚར་ཆེའོ། །བཅོམ་ལྡན་འདས་ཀྱིས་བཀའ་སྩལ་
པ། རབ་འབྱོར་དེ་དེ་བཞིན་ནོ། །དེ་དེ་བཞིན་ཏེ། རབ་འབྱོར་ཤེར་ཕྱིན་ཟབ་མོ་འདི་ནི་བར་ཆད་
མང་ངོ༌། །ཞེས་པ་ནས། ཚུལ་བཞིན་དུ་ཡིད་ལ་བྱེད་པ་དང་སྒོམ་པ་རྣམས་ལ་བར་ཆད་བྱ་བར་མི་ནུས་
སོ༑ །ཞེས་གསུངས། དེའི་དོན་བཤད་པ་ལ། མཚམས་དང་བཅས། ཞེས་དང༌། ལོ་སྐོར་དུ་
མངོན་པར་བརྩོན་པར་མི་འདོར་བ་ཞེས་བྱ་བའི་ སྒྲུབ་པ་དང་ལྡན་པ་ནི། ས་མཚམས་ལ་སྦྱོར་བ་དང་རྣམ་
པ་བཅོ་ལྔ་སྟེ། ཞེས་གསུངས།
གཞུང་དོན་དྲིལ་ན། སྐབས་འདིར་བསྟན་གྱི་ བྱང་སེམས་ཀྱི་སྦྱོར་བ་དེ་ལ་ཉི་ཤུར་ཡོད་དེ། དེ་ལ་
སྦྱོར་བ་རང་གི་ངོ་བོའི་སྒོ་ནས་དབྱེ་ན། སྦྱོར་བ་སྐྱེད་ཚུལ་གྱི་སྒོ་ནས་ལྔ། སྐྱེས་པའི་སྦྱོར་བའི་སྒོ་ནས་བཅོ་
ལྔར་ཡོད་པའི་ཕྱིར། །
སྤྱིའི་དོན་ལ། མཚན་ཉིད། དབྱེ་བ། གོ་རིམ། ས་མཚམས་སོ། །དང་པོ་ནི། སྟོང་ཉིད་
ལ་དམིགས་པའི་ཞི་ལྷག་ཟུང་འབྲེལ་གྱིས་ཟིན་པའི་སྐབས་འདིར་དངོས་སུ་བསྟན་པའི་སེམས་དཔའི་རྣལ་་་
131



འབྱོར། གཞུང་འདིའི་དངོས་བསྟན་བསྟན་བྱའི་གཙོ་བོར་གྱུར་ པའི་སྦྱོར་བའི་མཚན་ཉིད།
གཉིས་པ་ལ། དེ་ལ་དབྱེ་ན་བཅུ་དགུ་ཡོད། སྐབས་འདིར་དངོས་སུ་བསྟན་པའི་དེ་ལ་ཉི་ཤུར་ཡོད་
དེ། སྦྱོར་བ་རང་གི་ངོ་བོའི་སྒོ་ནས་ཕྱེ་བ་ལྔ། རྟེན་གྱི་གང་ཟག་གི་སྒོ་ནས་ཕྱེ་བ་བརྒྱད། སྦྱོར་བ་རྫོགས་
པའི་ཐབས་ཀྱི་སྒོ་ནས་ཕྱེ་བ་བཞི། འབྲས་བུ་དང་དུས་ཀྱི་སྒོ་ནས་ཕྱེ་བ་གསུམ་དུ་ཡོད་ པའི་ ཕྱིར། དང་པོ་
གྲུབ་སྟེ། གཟུགས་ནས་སངས་རྒྱས་ཀྱི་ཆོས་མ་འདྲེས་པའི་བར་ལ་མངོན་པར་ཞེན་ནས་མི་གནས་པའི་
སྦྱོར་བ། གཟུགས་སོགས་དེ་ལ་མངོན་པར་ཞེན་ནས་སྦྱོར་བ་བཀག་པའི་སྦྱོར་བ། གཟུགས་སོགས་དེའི་དེ་
བཞིན་ཉིད་ཟབ་པར་རྟོགས་པའི་སྦྱོར་བ། གཟུགས་སོགས་དེ་རྣམས་ཀྱི་རང་བཞིན་གཏིང་དཔག་དཀའ་
བར་རྟོགས་པའི་སྦྱོར་བ། གཟུགས་སོགས་དེ་དག་གི་རང་བཞིན་ཚད་མེད་པར་རྟོགས་པའི་སྦྱོར་བ་རྣམས་
སུ་ཡོད་པའི་ཕྱིར། གཉིས་པ་གྲུབ་སྟེ། འཆད་པའི་ཚེགས་ཆེན་པོས་དུས་ཡུན་རིང་མོ་ཞིག་ནས་བྱང་ཆུབ་
རྟོགས་ཤིང་འཐོབ་པའི་སྦྱོར་བ། ཆོས་ཉིད་ལ་མི་དངངས་པ་སོགས་དང་ལྡན་ཞིང་རྨི་ལམ་ན་ཡང་ཕྱིན་
དྲུག་ཉམས་སུ་ལེན་པ་ནི་དེ་བཞིན་གཤེགས་པ་གསུམ་ ལས་མི་འདའ་བར་ལུང་བསྟན་ཐོབ་པའི་སྦྱོར་བ།
ཡུམ་གྱི་རྟོགས་པ་རང་ལ་བྱུང་བ་དེ་འཛིན་པ་སོགས་ཀྱིས་ཕྱིར་མི་ལྡོག་པར་བྱེད་པའི་སྦྱོར་བ། རྣམ་ མཁྱེན་
གྱི་བར་ཆད་ཀྱི་ཆོས་ལས་ངེས་པར་འབྱུང་བའི་སྦྱོར་བ། ཡུམ་འཛིན་པ་སོགས་ཀྱི་ལུང་བསྟན་པ་དང་ཉེ་བ་
བར་ཆད་མེད་པ་དང་བཅས་པའི་སྦྱོར་བ། རྫོགས་པའི་བྱང་ཆུབ་དང་ཉེ་བའི་སྦྱོར་བ། རྫོགས་བྱང་དུ་
མྱུར་དུ་བྱང་ཆུབ་པའི་སྦྱོར་བ། སྐྱེ་བོ་ལ་ཕན་བདེའི་ཕྱིར་དུ་ཆོས་འཁོར་སྐོར་ཞིང་བསྐུལ་བའི་ གཞན་དོན་
གྱི་སྦྱོར་བ་རྣམས་སུ་ཡོད་པའི་ཕྱིར། གསུམ་པ་གྲུབ་སྟེ། ཆོས་རྣམས་ཀྱི་ཡིན་ཚུལ་འཕེལ་འགྲིབ་མེད་པར་
མཐོང་བའི་སྦྱོར་བ། ཆོས་དཀར་པོའི་ལས་དང་ཆོས་མིན་ནག་པོའི་ལས་ལ་སོགས་པ་དོན་དམ་པར་མི་
མཐོང་བའི་སྦྱོར་བ། གཟུགས་ལ་སོགས་པ་ལ་བསམ་གྱིས་མི་ཁྱབ་པར་མི་རློམ་པའི་སྦྱོར་བ། གཟུགས་
སོགས་དང་དེའི་མཚན་མ་དང་དེའི་ངོ་བོར་མི་ཞན་པའི་རྣམ་པར་མི་རྟོག་པའི་སྦྱོར་བ་རྣམས་སུ་ཡོད་པའི་་་
ཕྱིར།
བཞི་པ་གྲུབ་སྟེ། འབྲས་བུ་རིན་པོ་ཆེ་དྲུག་གཞན་ལ་སྦྱིན་པའི་སྦྱོར་བ། གནས་ངན་ལེན་ཕྲ་མོ་དག་
པར་བྱེད་པའི་སྦྱོར་བ། ས་མཚམས་ཀྱི་སྦྱོར་བ་རྣམས་སུ་ཡོད་པའི་ཕྱིར།
གསུམ་པ་ནི། སྦྱོར་བ་འདི་དག་གི་གོ་རིམ་ཡང་འདི་ལྟར་སྟོན་པའི་རྒྱུ་མཚན་ཡོད་དེ། གཟུགས་
སོགས་ཀྱི་ཆོས་ཐམས་ཅད་ལ་མངོན་ཞེན་མེད་པས་གནས་པ་མི་སྦྱོར་བའི་སྦྱོར་བ་ལ་བརྩོན་པས་ནི། །
གཟུགས་སོགས་ཀྱི་ གནས་ ལྔ་ཟབ་པ་དང་ གཏིང་དཔག་དཀའ་བ་དང་ཚད་མེད་པ་རྟོགས་པར་འགྱུར་ལ།
132



དེ་ནས་ཡང་དག་པ་མ་ཡིན་ པའི་སྦྱོར་བ་བྱེད་པ་གཟུགས་སོགས་ལ་མངོན་པར་ཞེན་པ་ཉིད་ཀྱི་ལས་དང་པོ་་
པས་ནི་ཚེགས་ཆེན་པོས་བྱང་ཆུབ་འཐོབ་ལ། དེ་ལས་གཞན་པས་ནི་ལུང་བསྟན་པ་དང་ཕྱིར་མི་ལྡོག་པའི་
ས་བདེ་བླག་ཏུ་ཐོབ་ནས་ངེས་པར་འབྱུང་བ་དང་མི་འབྲལ་བར་རྫོགས་བྱང་ལ་ཉེ་བ་དང་མྱུར་དུ་རྫོགས་་་་
བྱང་འཐོབ་པར་འགྱུར་ལ། དེ་ནས་གཞན་གྱི་དོན་བྱེད་ཅིང་འཕེལ་བ་མེད་པ་དང་འགྲིབ་པ་མེད་པའི་སྦྱོར་
བ་འཐོབ་ལ། དེ་ནས་ཆོས་དང་ཆོས་མིན་སོགས་སྤྱི་དང༌། གཟུགས་སོགས་བསམ་གྱིས་མི་ཁྱབ་པ་
སོགས་ཁྱད་པར་ལ་འདུ་ཤེས་ཐམས་ཅད་སྤངས་པའི་རྣམ་ པར་མི་རྟོག་པ་ནི་འབྲས་བུ་རིན་པོ་ཆེ་སྦྱིན་་་་་་་་་
པས་མཆོག་ཏུ་རྣམ་པར་དག་པའི་མཐར་ཐུག་པར་གྱུར་པ་ནི་སྔ་མ་ཁོ་ནར་ལོ་སྐོར་གྱི་སྦྱོར་བས་སེམས་རྒྱུད་
སྦྱོར་བར་བྱེད་པའི་ཕྱིར། དེས་ན་སྦྱོར་བའི་ གོ་རིམ་མངོན་རྟོ གས་ཀྱིས་ཕྱེ་བ་ཡིན་ལ། དེ་ཡང་སྐྱེ་རིམ་
དང་པོ་ལ་དྲུག་ པའི་གོང་དུ་སྐྱེས་པ་མིན་ཏེ། སྦྱོར་བ་དྲུག་པ་ ལས་ དང་ པོ་པའི་སྦྱོར་བ་ཡིན་ པའི་ཕྱིར།
དེས་ན་སྦྱོར་བ་དང་པོ་ལྔས་སྤྱིར་སྦྱོར་བ་སྐྱེད་ཚུལ་བསྟན་ཏེ། སྦྱོར་བ་སྐྱེད་པ་ན་ཡུལ་ཡུལ་ཅན་དུ་མ་ཞེན་
པ་དགོས་པས་དང་པོ་གཉིས་དང༌། ཡུལ་རྟོགས་ཚུལ་གསུམ་འབྱུང་བར་ཕྱི་མ་གསུམ་གྱིས་བསྟན་པའི་
ཕྱིར། དེ་དག་ནི་རྒྱུན་སྣང་གི་བཞེད་པ་གསེར་ཕྲེང་ལས་འབྱུང་བ་ལྟར་རོ། །
བཞི་པ་ནི། སྐབས་འདིར་དངོས་སུ་བསྟན་པའི་སྦྱོར་བའི་ས་མཚམས་ཐེག་ཆེན་གྱི་ཚོགས་ལམ་ནས་
རྒྱུན་མཐའི་བར་དུ་ཡོད། སྐབས་འདིར་གཙོ་བོར་དངོས་སུ་བསྟན་པའི་སྦྱོར་བའི་ས་མཚམས། ཐེག་ཆེན་
གྱི་སྦྱོར་ལམ་དྲོད་ནས་རྒྱུན་མཐའི་བར་དུ་འཇོག ཁ་ཅིག ཡུལ་ཡུལ་ཅན་གཞི་ལམ་རྣམ་ གསུམ་བདེན་
སྟོང་སྤྲོས་བྲལ་དུ་སྒོམ་ པའི་ཞི་ལྷག་ཟུང་འབྲེལ་གྱི་སེམས་དཔའི་རྣལ་འབྱོར། སྐབས་འདིར་དངོས་སུ་
བསྟན་པའི་སྦྱོར་བའི་མཚན་ཉིད། ཁ་ཅིག དེ་སྐབས་འདིར་གཙོ་བོར་དངོས་སུ་བསྟན་པའི་སྦྱོར་བའི་
མཚན་ཉིད་ཟེར་བ་མི་འཐད་དེ། དང་པོ་ལ་སྐབས་འདིར་དངོས་སུ་བསྟན་པའི་ཚེགས་ཆེན་ཡུན་རིང་
རྟོགས་དཀའི་སྦྱོར་བས་མ་ངེས། གཉིས་པ་ལ་ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་ཐེག་
ཆེན་གྱི་མཐོང་ལམ་སྡུག་བསྔལ་ཆོས་བཟོད་ཀྱིས་མ་ངེས་པའི་ཕྱིར། དང་པོ་གྲུབ་སྟེ། དེ་སྟོང་ཉིད་ལ་
སྐྲག་པའི་སེམས་དཔའི་རྣལ་འབྱོར་ཡིན་པའི་ཕྱིར་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྐྲག་པ་དང༌།
ཞེས་གསུངས་པའི་ཕྱིར། བུདྡྷ་ཤིས། སྦྱོར་བ་དང་པོ་ལྔ་རང་བཞིན་དང་། ཐ་མ་བཅོ་ལྔ་གནས་སྐབས་
ཀྱི་སྦྱོར་བ་ཡིན་གསུང་བ་མི་འཐད་དེ། དེ་ལྟར་ན་སྦྱོར་བ་ཐ་མ་ཡིན་ན་དང་པོ་ཡིན་དགོས་པའི་ཕྱིར།
གཞོན་ནུ་དཔལ་གྱིས། དང་པོ་ལྔ་ཚོགས་ལམ་དང་ལྷག་མ་རྣམས་སྦྱོར་ལམ་ནས་ས་བཅུ་པའི་བར་དུ་
འཇོག་པར་བཤད་པ་དང་། ཆོས་ཀྱི་བཤེས་གཉེན་གྱིས། ཉི་ཤུ་པོ་ཐམས་ཅད་སྦྱོར་ལམ་གྱིས་བསྡུས་པར
133



བཤད་པ་གཉིས་མི་འཐད་དེ། སྦྱོར་ལམ་དུ་ཆོས་ཉིད་ལ་བསྒོམས་བྱུང་གི་མྱོང་བ་ཐོན་པས་ཆོས་ཉིད་ལ་
སྒྲུག་པ་སྐྱེ་བ་མི་སྲིད་ན། ཚེགས་ཆེན་ཡུན་རིང་རྟོགས་དཀའི་སྦྱོར་བ་དེ་ལ་འཇོག་པ་འགལ་བའི་ ཕྱིར།།
ཤེར་འབྱུང་གིས་དང་པོ་ལྔ་སྦྱོར་ལམ་དང༌། དེ་ནས་ གཅིག་མཐོང་ལམ། ལྷག་མ་རྣམས་སྒོམ་ལམ་གྱིས་
བསྡུས་པར་བཤད་པ་དེ་བས་ ཀྱང་མི་འཐད་དེ། ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་ཚེགས་
ཆེན་ཡུན་རིང་རྟོགས་དཀའི་སྦྱོར་བ་དང་། རྒྱུན་མཐའ་ནས་ས་མཚམས་ཀྱི་སྦྱོར་བ་འཇོག་པ་གཉིས་འགལ་
བའི་ཕྱིར།
གསུམ་པ། སྦྱོར་བའི་ཡོན་ཏན་བཤད་པ།
བཞི་པ་སྦྱོར་བའི་སྔོན་འགྲོའི་ཆོས་ལ! ཐོབ་བྱ་ཡོན་ཏན། དོར་བྱ་སྐྱོན། ཤེས་བྱ་མཚན་ཉིད།
རྒྱུད་ལ་བརྟེན་བྱ་ཐར་པ་ཆ་མཐུན་བཤད་པ་དང་བཞི་ལས། དང་པོ་ལ། མདོ་བསྟན་བཅོས་གཉིས་
ལས། དང་ པོ་ནི། སྦྱོར་བ་ཐ་མའི་སྐབས་སུ་ཤེར་ཕྱིན་སྒོམ་པ་ལ་བདུད་ཀྱིས་བར་ཆད་བྱ་མི་ནུས་པར་
གསུངས་པ་ལས་འཕྲོས་ནས། དེ་ནས་ཚེ་དང་ལྡན་པ་ཤཱ་རིའི་བུས་བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་སུའི་མཐུས་བྱང་ཆེན་ཤེར་ཕྱིན་ཟབ་མོ་འདི་འབྲི་བ་དང༌། བསྟན་པ་
དང༌། འཆང་བ་དང༌། ཀློག་པ་དང༌། ཁ་དོན་དུ་བགྱིད་པ་དང༌། སྒོམ་པ་དག་ལ་བདུད་སྡིག་ཅན་
གྱིས་བར་ཆད་བགྱི་བར་མི་ནུས་པ་ལགས། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་སངས་
རྒྱུས་ཀྱི་མཐུས་བྱང་ཆེན་ཤེར་ཕྱིན་ཟབ་མོ་འདི་འབྲི་བ་དང༌། ཞེས་སོགས་གསུངས།
གཉིས་པ་ལ་གསུམ་ལས། དང་ པོ་ནི། འོ་ན་ལུས་རྣམ་གཞག་ཏུ། རྣམ་པ་སྦྱོར་བར་བཅས་
རྣམས་དང༌། ཡོན་ཏན། ཞེས་བཤད་ན། སྦྱོར་བའི་འོག་ཏུ་སྦྱོར་བའི་ཡོན་ཏན་འཆད་པའི་རྒྱུ་མཚན་
གང་ཞེ་ན་རྒྱུ་མཚན་ཡོད་དེ། སྦྱོར་བའི་ཡོན་ཏན་མཐོང་བ་སྟེ་ཤེས་པ་སྔོན་དུ་བཏང་ན། དེའི་རྒྱུ་སྦྱོར་བ་
རྣམས་ལ་ཤིན་ཏུ་གོམས་པར་བྱེད་པའི་ཕྱིར། ཞེས་མཚམས་སྦྱོར་བ་ལ། ཡོན་ཏན་མཐོང་བ་སྔོན་དུ་བ ཏང་
ན་སྦྱོར་བ་རྣམས་ལ་ཤིན་ཏུ་གོམས་པར་བྱེད་པས་སྦྱོར་བའི་འོག་ཏུ་དེ་དག་གི་ཡོན་ཏན། ཞེས་གསུངས།
གཉིས་པ་ནི། མདོ་དེའི་དོན་བཤད་པའི་སྒོ་ནས་སྦྱོར་བའི་ཡོན་ཏན་དེ་སྟོན་པ་ལ། བདུད་ཀྱི་མཐུ་
བཅོམ་ལ་སོགས་པ། །ཡོན་ཏན་རྣམ་པ་བཅུ་བཞི་འོ། །ཞེས་གསུངས། །
134



གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། བདུད་ཀྱི་མཐུ་བཅོམ་པ་དང༌། ཞེས་
སོགས་གསུངས། འདི་ལ་ཡང་སྦྱོར་བའི་དབྱེ་བ་དང༌། རྒྱུ་མཚན་གཉིས་ལས། དང་ པོ་ནི། བདུད་ཀྱི་
མཐུ་བཅོམ་པ་དང་། ཞེས་པ་ནས། ངེས་པར་འཐོབ་པ་ཞེས་བྱ་བའི་ཡོན་ཏན་རྣམས་ཏེ། ཞེས་པའི་
བར་གྱིས་འཆད། གཉིས་པ་ནི། གྲངས་བཞིན་དུ་སངས་རྒྱས་རྣམས་ཀྱིས་བྱིན་གྱིས་བརླབས་པ་དང་།
ཞེས་པ་ནས། ཤེས་རབ་ཀྱི་ཕ་རོལ་ཏུ་ཕྱིན་པ་ཚང་བར་རྙེད་པ་ཞེས་བྱ་བ་དེ་དག་ཕྱིན་ཅི་མ་ལོག་པའི་སྦྱོར་
བ་ལ་མངོན་པར་དགའ་བ་ལས་འབྱུང་ཞིང་འཐོབ་པ་ཡོན་ཏན་བཅུ་བཞི་ཡིན་ནོ། །ཞེས་གསུངས། དེ་
ཡང་ཡོན་ཏན་བཅུ་བཞི་ཡོད་པའི་དང་ པོ་སངས་རྒྱས་ཀྱི་མཐུས་ཤེར་ཕྱིན་སྒོམ་པ་ལ་ཚེ་འདིར་བདུད་ཀྱི་་་་་
མཐུ་བཅོམ་ པའི་ཡོན་ཏན་སྟོན་པ་ལ། སངས་རྒྱས་ཀྱི་མཐུས་བྱང་ཆེན་ཤེར་ཕྱིན་ཟབ་མོ་འདི་འབྲི་བ་དང་།
སྟོན་པ་དང་། འཆང་བ་དང༌། ཀློག་པ་དང་། ཁ་ཏོན་བྱེད་པ་དང་། ཚུལ་བ ཞིན་དུ་ཡིད་ལ་བྱེད་པ་
དང༌། སྒོམ་པ་རྣམས་ལ་སངས་རྒྱས་བཅོམ་ལྡན་འདས་དེ་རྣམས་ཀྱི་མཐུས་བདུད་སྡིག་ཏོ་ཅན་གྱིས་བར་
ཆད་བྱ་བར་མི་ནུས་པ་ཡིན་ནོ། །དེ་ཅིའི་ཕྱིར་ཞེ་ན། ཤཱ་རིའི་བུ་ཕྱོགས་བཅུའི་འཇིག་རྟེན་གྱི་ཁམས་ཚད་
མེད་གྲངས་ མེད་པ་དག་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཚད་་་
མེད་པ་གྲངས་མེད་པ་ཇི་སྙེད་ཅིག་བཞུགས་ཤིང་འཚོ་སྐྱོང་བའི་སངས་རྒྱས་དེ་སྙེད་ཀྱང་། བྱང་ཆེན་ཤེར་
ཕྱིན་ཟབ་མོ་འདི་འབྲི་བ་དང་། སྟོན་པ་དང༌། འཆང་བ་དང༌། ཀློག་པ་དང༌། ཁ་ཏོན་བྱེད་པ་དང་།
ཚུལ་བཞིན་དུ་ཡིད་ལ་བྱེད་པ་དང༌། སྒོམ་པ་རྣམས་ལ་དགོངས་པ་མཛད་པ་ནི་ཆོས་ཉིད་ཡིན་ནོ་ཞེས་
གསུངས། དེའི་དོན་བཤད་པ་ལ། བདུད་ཀྱི་མཐུ་བཅོམ་པ་ཞེས་བྱ་བའི་ཡོན་ཏན་ཏེ། གྲངས་བཞིན་དུ་
སངས་རྒྱས་རྣམས་ཀྱིས་བྱིན་གྱིས་བརླབས་པ་ཞེས་བྱ་བ་དེ་དག་ཕྱིན་ཅི་མ་ལོག་པའི་སྦྱོར་བ་ལ་མངོན་པར་་་་
དགའ་བ་ལས་འབྱུང་ཞིང་འཐོབ་ པས། ཞེས་གསུངས།
གཉིས་པ། དེ་ལ་སངས་རྒྱས་ཀྱིས་དགོངས་ཤིང་མཁྱེན་པའི་ཡོན་ཏན་སྟོན་པ་ལ། ཤཱ་རིའི་བུ་རིགས་
ཀྱི་བུའམ་རིགས་ཀྱི་བུ་མོ་ཤེར་ཕྱིན་ཟབ་མོ་འདི་འབྲི་བ་དང་། འཆང་བ་དང༌། ཀློག་པ་དང་། ཁ་ཏོན་
ཏུ་བྱེད་པ་དང༌། ཚུལ་བཞིན་དུ་ཡིད་ལ་བྱེད་པ་དེས་བདག་ནི་སངས་རྒྱས་ཀྱི་མཐུས་ཤེར་ཕྱིན་ཟབ་མོ་
འདི་འབྲིའོ། །འཆང་ངོ༌། །ཀློག་གོ །ཁ་ཏོན་ཏུ་བྱེད་དོ། །ཚུལ་བཞིན་དུ་ཡིད་ལ་བྱེད་དོ། །སྒོམ་
མོ་ཞེས་བྱ་བར་ཁོང་དུ་ཆུད་པར་བྱའོ། །ཞེས་སོགས་གསུངས། དེའི་དོན་བཤད་པ་ལ། སངས་རྒྱས་
ཀྱིས་དགོངས་ཤིང་མཁྱེན་པ་ཉིད་ཀྱི་ཡོན་ཏན་ཏེ། དགོངས་པ་ཞེས་བྱ་བ། ཞེས་སོགས ག སུངས
འདིས་འོག་མ་རྣམས་ལ་རིགས་འགྲེའོ། ། ， །
136



，
་
་ ་ གསུམ་པ་དེ་ལ་ ་ ་ སངས་རྒྱས་ཀྱིས་མངོན་སུམ་དུ་མཛད་བའི་ཡོན་ཏན་དེ་སྟོན་པ་ལ། ཤཱ་རིའི་བུས་
གསོལ་བ། བཅོམ་ལྡན་འདས་བྱང་ཆེན་གུང་ཤེར་ཕྱིན་ཟབ་མོ་འདི་འབྲི་བར་འགྱུར། ཞེས་པ་ནས།
རིགས་ཀྱི་བུའམ་རིགས་ཀྱི་བུ་མོ་དེ་དག་ནི་ཤའི་སྤྱན་གྱིས་གཟིགས་སོ། །ཞེས་གསུངས། དེའི་དོན་བཤད་
པ་ལ། སངས་རྒྱས་ཀྱིས་མངོན་སུམ་དུ་མཛད་པ་དང༌། ཞེས་དང་། ཡེ་ཤེས་ཀྱིས་གཟིགས་པ་དང་།
ཞེས་གསུངས།
བཞི་པ་ཡང་དག་པར་རྫོགས་པའི་བྱང་ཆུབ་དང་ཉེ་བའི་ཡོན་ཏན་སྟོན་པ་ལ། ཐེག་ཆེན་གྱི་རིགས་
ཀྱི་བུའམ་རིགས་ཀྱི་བུ་མོ་དེ་དག་གིས་ཀྱང་བླ་མེད་རྫོགས་བྱང་དུ་ཉེ་བར་འགྱུར་རོ། །ཞེས་བྱ་བར་རིག་
པར་བྱའོ། །ཞེས་གསུངས། དེའི་དོན་བཤད་པ་ལ། ཡང་དག་པར་རྫོགས་པའི་བྱང་ཆུབ་དང་ཉེ་བར་
གྱུར་ པ་དང༌། ཞེས་དང༌། ཉེ་བར་གྱུར་པ་དང༌། ཞེས་གསུངས། །
ལྔ་པ་དོན་ཆེན་པོ་ཉིད་ལ་སོགས་པའི་ཡོན་ཏན་སྟོན་པ་ལ། ཤཱ་རིའི་བུ་གང་ཡང་རིགས་ཀྱི་བུའམ་
རིགས་ཀྱི་བུ་མོ་ཤེར་ཕྱིན་ཟབ་མོ་འདི་བྲིས་ཤིང་གླེགས་བམ་དུ་ཆུད་པར་བྱ་སྟེ་འཆད་པར་འ གྱུར་བའི་བྱང་་་
ཆུབ་སེམས་དཔའི་ཐེག་པ་པའི་རིགས་ཀྱི་བུའམ་རིགས་ཀྱི་བུ་མོ་དེ་དག་ལ་ཡང་ཤཱ་རིའི་བུ་ཤེར་ཕྱིན་ཟབ་མོ་་
འདི་ལ་མོས་པ་མང་བར་འགྱུར་རོ། །ཞེས་སོགས་གསུངས། དེའི་དོན་བཤད་པ་ལ། དོན་ཆེན་ པོ་ཉིད་
ལ་སོགས་པ་དང་། ཞེས་དང་། ཕན་ཡོན་ཆེན་པོ་དང་། ཞེས་གསུངས།
དྲུག་པ་ཡུལ་ལ་དཔྱད་པའི་ཡོན་ཏན་སྟོན་པ་ལ། ཤཱ་རིའི་བུ་ཤེར་ཕྱིན་འདི་དེ་བཞིན་གཤེགས་པ་མྱ་
ངན་ལས་འདས་ནས་ལྷོ་ཕྱོགས་ཀྱི་རྒྱུད་དུ་དར་བར་འགྱུར་ཏེ། ཞེས་སོགས་གསུངས། དེའི་དོན་བཤད་
པ་ལ། ཡུལ་དཔྱད་པ་དང་། ཞེས་དང་། བྱ་བ་བྱེད་པ་དང་། ཞེས་གསུངས། །
བདུན་པ་ཟག་པ་མེད་པའི་ཆོས་ཐམས་ཅད་ཡོངས་སུ་རྫོགས་པར་བྱེད་པའི་ཡོན་ཏན་སྟོན་པ་ལ།
ཤཱ་རིའི་བུ་བྱང་ཆེན་རིགས་ཀྱི་བུའམ་རིགས་ཀྱི་བུ་མོ་གང་ཡིན་པ་དེ་དག་ཀྱང་ཤེར་ཕྱིན་ཟབ་མོ་འདི་བསྟན་་
པའི་ཚེ་དངངས་པར་མི་འགྱུར་སྐྲག་པར་མི་འགྱུར། ཀུན་ཏུ་སྐྲག་པས་ཟིན་པར་མི་འགྱུར་ཏེ། ཞེས་སོགས་
གསུངས།
དེའི་དོན་བཤད་པ་ལ། ཟག་པ་མེད་པའི་ཡོན་ཏན་ཐམས་ཅད་རྫོགས་པ་དང་། ཞེས་དང༌།
གཉེན་པོའི་ཆོས་ཡོངས་སུ་རྫོགས་པ་དང་། ཞེས་གསུངས།
བརྒྱུད་པ་སྨྲ་བའི་སྐྱེས་བུའི་ཡོན་ཏན་སྟོན་པ་ལ། དེ་ཅིའི་ཕྱིར་ཞེ་ན། དེ་ནི་འདི་ལྟར་རིགས་ཀྱི་
བུའམ་རིགས་ཀྱི་བུ་མོ་དེ་དག་ལ་ངས་རྣམ་མཁྱེན་དང་ལྡན་པའི་གཏམ་བརྗོད་པའི་ཕྱིར་རོ། །ཞེས་སོགས་
136
1༔



གསུངས། དེའི་དོན་བཤད་བ་ལ། སྨྲ་བའི་སྐྱེས་བུ་ཉིད་དང༌། ཞེས་དང་། རྣམ་པ་ཐམས་ཅད་མཁྱེན་
པ་ཉིད་ཀྱི་གཏམ་བརྗོད་པ་དང་། ཞེས་གསུངས། །
དགུ་པ་མི་ཕྱེད་པའི་ཡོན་ཏན་སྟོན་པ་ལ། ཤཱ་རིའི་བུ་རིགས་ཀྱི་བུའམ་རིགས་ཀྱི་བུ་མོ་དེ་དག་ནི་
མཉམ་པར་བཞག་པར་འགྱུར་ཏེ། དེ་དག་ནི་བདུད་དམ་བདུད་ཀྱི་རིགས་ཀྱི་ལྷ་རྣམས་ཀྱིས་བླ་མེད་
རྫོགས་བྱང་ལ་ཕྱིར་ལྡོག་མི་ནུས་ན་སྡིག་ཏོ་ལ་མོས་པ་དང་སྡིག་ཏོའི་སྤྱོད་པ་ཅན་ཤེར་ཕྱིན་ཟབ་མོ་འདི་སྦྱོང་
བ་གཞན་གྱིས་ལྟ་སྨོས། ཞེས་གསུངས། དེའི་དོན་བཤད་པ་ལ། མི་ཕྱེད་པ་དང༌། ཞེས་དང་།
གྲོགས་མཛད་པ་དང་། ཞེས་གསུངས།
བཅུ་པ་དགེ་བའི་རྩ་བ་ཐུན་མོང་མ་ཡིན་པ་སྐྱེད་པའི་ཡོན་ཏན་སྟོན་པ་ལ། ཤཱ་རིའི་བུ་བྱང་ཆུབ་
སེམས་དཔའི་ཐེག་པ་པའི་རིགས་ཀྱི་བུའམ་རིགས་ཀྱི་བུ་མོ་དེ་དག་ཤེར་ཕྱིན་ཟབ་མོ་འདི་ཐོས་ནས་ད གའ་བ་
དང༌། དང་ བ་དང༌། རབ་ཏུ་མགུ་བ་རྒྱ་ཆེན་པོ་སྐྱེ་བར་འགྱུར་རོ། །དེ་ཡང་བླ་མེད་རྫོགས་བྱང་
ལས་བརྩམས་པའི་དགེ་བའི་རྩ་བའི་ཆོས་ལ་སྐྱེ་བོ་མང་པོ་འགོད་པར་འགྱུར་རོ། །ཞེས་གསུངས། དེའི་
དོན་བཤད་པ་ལ། དགེ་བའི་རྩ་བ་ཐུན་མོང་མ་ཡིན་ པ་སྐྱེད་པ་དང་། ཞེས་དང་། དགའ་བ་རྒྱ་ཆེན་པོ་
སྐྱེད་པ་དང་། ཞེས་གསུངས།
བཅུ་གཅིག་པ་དམ་བཅས་པ་ཇི་ལྟ་བ་བཞིན་དུ་སྒྲུབ་པའི་ཡོན་ཏན་སྟོན་པ་ལ། རིགས་ཀྱི་བུའམ་
རིགས་ཀྱི་བུ་མོ་དེ་དག་གིས་ནི་ངའི་མདུན་དུ་འདི་སྐད་དུ་བཅོམ་ལྡན་འདས་བདག་གི་བླ་མེད་རྫོགས་བྱང་
ལས་བརྩམས་པའི་དགེ་བའི་རྩ་བ་ལ་སྲོག་ཆགས་བརྒྱ་ཕྲག་མང་པོ་དང་སྲོག་ཆགས་སྟོང་ཕྲག་མང་པོ་དང༌།
སྲོག་ཆགས་བྱེ་བ་ཁྲག་ཁྲིག་བརྒྱ་སྟོང་ཕྲག་མང་པོ་རབ་ཏུ་འགོད་པར་བགྱིའོ། །ཞེས་སོགས་གསུངས།
དེའི་དོན་བཤད་པ་ལ། དམ་བཅས་པའི་དོན་ཇི་ལྟ་བ་བཞིན་དུ་སྒྲུབ་པ་དང་། ཞེས་དང༌། དེའི་དམ་
བཅས་པའི་ཚིག་ལ་རྗེས་སུ་ཡི་རང་བ་དང་། ཞེས་གསུངས།
བཅུ་གཉིས་པ་འབྲས་བུ་ཆེན་པོ་ཡོངས་སུ་འཛིན་པའི་ཡོན་ཏན་སྟོན་པ་ལ། ཤཱ་རིའི་བུ་དེས་ན་རིགས་
ཀྱི་བུའམ་རིགས་ཀྱི་བུ་མོ་གཟུགས་དང་སྒྲ་དང་དྲི་དང་རོ་དང་རེག་དང་ཆོས་ལ་མོས་པ་རླབས་པོ་ཆེར་་་་་་
འགྱུར་རོ། །ཞེས་སོགས་གསུངས། དེའི་དོན་བཤད་པ་ལ། འབྲས་བུ་རྒྱུ་ཆེན་པོ་ཡོངས་སུ་འཛིན་པ་
དང༌། ཞེས་དང༌། ཆོས་ཟབ་མོ་མངོན་པར་འདོད་པ་དང༌། ཞེས་གསུངས།
བཅུ་གསུམ་པ་སེམས་ཅན་གྱི་དོན་སྒྲུབ་པའི་ཡོན་ཏན་དེ་སྟོན་པ་ལ། དེ་ལྟར་ཕྱིའམ་ནང་གི་དངོས་
པོ་ཐམས་ཅད་སེམས་ཅན་དེ་དག་ཉིད་ལ་ཡོངས་སུ་གཏོང་བར་འགྱུར་ཏེ། དགེ་བའི་རྩ་བ་དེ་ཉིད་ཀྱི་
137



སངས་རྒྱས་ཀྱི་ཞིང་གང་དག ཅེས་སོགས་གསུངས། དེའི་དོན་བཤད་པ་ལ། སེམས་ཅན་གྱི་དོན་སྒྲུབ་
པ་དང༌། ཞེས་དང༌། སེམས་ཅན་གྱི་དོན་བྱེད་པ་དང་། ཞེས་གསུངས།
བཅུ་བཞི་པ་ཤེར་ཕྱིན་མ་རྙེད་པ་དང་མ་ཚང་བ་ཟློག་པ་ཚང་བ་རྙེད་པའི་ཡོན་ཏན་སྟོན་པ་ལ།
བཅོམ་ལྡན་འདས་གང་ཡང་བྱང་ཆེན་ཕར་ཕྱིན་དྲུག་པོ་འདི་དག་གི་སླད་དུ། བརྩོན་པར་བགྱིད་པ་དེ་
དག་ ཀྱང་ཕར་ཕྱིན་དྲུག་པོ་འདི་ དག་འཚོལ་བར་འགྱུར་བ་དང༌། ཞེས་པ་ནས། ཕར་ཕྱིན་དྲུག་ལ་འཇུག་
པ་ལས་བརྩོན་འགྲུས་ཉམས་པར་མི་འགྱུར་རོ། །ཞེས་གསུངས། དེའི་དོན་བཤད་པ་ལ། ངེས་པར་
འཐོབ་པ་ཞེས་བྱ་བའི་ཡོན་ཏན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ཚང་བར་རྙེད་པ་ཞེས་བྱ་བ་དེ་དག་
ཕྱིན་ཅི་མ་ལོག་པའི་སྦྱོར་བ་ལ་མངོན་པར་དགའ་བ་ལས་འབྱུང་ཞིང་འཐོབ་པས། ཞེས་གསུངས།
གཞུང་དོན་ནི། ཐེག་ཆེན་གྱི་སྦྱོར་བའི་ཡོན་ཏན་ཆོས་ཅན། ཁྱོད་ལ་དུ་མ་ཡོད་དེ། ཁྱོད་ལ་ཐེག་
ཆེན་གྱི་སྦྱོར་བ་བསྒོམས་སྟོབས་ཀྱིས་ཚེ་འདིར་བདུད་ཀྱི་མཐུ་བཅོམ་པ་ནས། སྐྱེ་བ་ཕྱི་མར་ཤེར་ཕྱིན་ལ་
སྤྱོད་པར་ངེས་པར་འབྱུང་བའི་བར་རྣམས་སུ་ཡོད་ པའི་ཕྱིར། སྤྱི་དོན་ལ། མཚན་ཉིད། དབྱེ་བ། ས་
མཚམས་དང་གསུམ་ལས། དང་པོ་ལ། རང་ཐོབ་བྱེད་ཀྱི་ཐབས་སུ་ གྱུར་པའི་ཐེག་ཆེན་གྱི་སྦྱོར་བ་བསྒོམས་
སྟོབས་ཀྱིས་ཐོབ་པའི་ཡོན་ཏན། ཐེག་ཆེན་གྱི་སྦྱོར་བའི་ཡོན་ཏན་གྱི་མཚན་ཉིད། སྦྱོར་བའི་ཡོན་ཏན་
ཡིན་ན་ཐེག་ཆེན་གྱི་སྦྱོར་བའི་ཡོན་ཏན་ཡིན་པས་མ་ཁྱབ་སྟེ། ཉན་ཐོས་ཀྱི་སྦྱོར་བའི་ཡོན་ཏན་ཡོད་པའི་
ཕྱིང་
གཉིས་པ་ནི། དེ་ལ་དབྱེ་ན་བཅུ་བཞི་ཡོད་དེ། སྦྱོར་བ་སྒོམ་པའི་གནས་སྐབས་སུ་བདུད་ཀྱི་མཐུ་
བཅོམ་པའི་ཕྱིར་དུ་སངས་རྒྱས་རྣམས་ཀྱིས་བྱིན་གྱིས་བརླབས་པ་དང་། སྦྱོར་བའི་ནུས་པ་སྐྱེད་པའི་དོན་
དུ་དེ་བཞིན་གཤེགས་པས་དགོངས་པ་དང་། དེའི་ཁྱད་པར་སྐྱེད་པའི་དོན་དུ་སངས་རྒྱས་རྣམས་ཀྱི་ཡེ་
ཤེས་ཀྱིས་གཟིགས་པ་དང༌། དེ་བཞིན་ གཤེགས་པ་དང་ཉེ་བར་འགྱུར་བ་དང་། ཡུམ་བྲིས་ཏེ་བཅངས་
པའི་ཕན་ཡོན་ཆེན་པོ་དང༌། དེ་བཞིན་གཤེགས་པའི་བྱ་བ་བྱེད་པ་དང༌། སྒྲིབ་གཉིས་ཀྱི་གཉེན་པོའི་ཆོས་
ཡོངས་སུ་རྫོགས་པ་དང་། དེ་བཞིན་གཤེགས་པ་རྣམས་ལས་རྣམ་མཁྱེན་གྱི་གཏམ་བརྗོད་པ་རྙེད་པ་དང་།
དེ་བཞིན་གཤེགས་པ་དང་འགྲོགས་པ་སོགས་དང་། འཇིག་རྟེན་པའི་ཆོས་འཚོལ་བའི་ དགའ་བ་སོགས་
དང༌། སེམས་ཅན་གྱི་དོན་མཛད་པར་དམ་བཅས་པ་ལ་དེ་བཞིན་གཤེགས་པས་རྗེས་སུ་ཡི་རང་བར་
མཛད་པ་དང༌། ཆོས་ཟབ་མོ་དང་རྒྱ་ཆེ་བ་མངོན་པར་འདོད་ཅིང་ལྷག་པར་མོས་པ་དང༌། སེམས་ཅན་
གྱི་དོན་བྱེད་པའི་ནུས་པ་ཁྱད་པར་ ཅན་ཚེ་འཕོས་ཀྱང་ཤེར་ཕྱིན་ཚང་བར་རྙེད་པ་རྣམས་སུ་ཡོད་པའི་་་་་༌
138



ཕྱིར། །
+
+
，
--
གསུམ་པ་ནི། ཐེག་ཆེན་གྱི་ཚོགས་ལམ་སྐད་ཅིག་གཉིས་པ་ནས་སངས་རྒྱས་ཀྱི་སའི་བར་དུ་ཡོད་
དོ། །ཁོ་ན་རེ། རྣམ་ མཁྱེན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། དེ་
ཆོས་ཅན། བྱང་སེམས་ ཀྱི་ཡོན་ཏན་དུ་ཐལ། འདོད་པའི་ཕྱིར་ན་མ་ཁྱབ། ཡང་དེ་ཆོས་ཅན། གནས་
སྐབས་ ཀྱི་ཡོན་ཏན་དུ་ཐལ། ཐེག་ཆེན་གྱི་སྦྱོར་བའི་ཡོན་ཏན་ཡིན་པའི་ཕྱིར་ན་མ་ཁྱབ་སྟེ། དེ་ཆོས་ཅན།
བྱང་སེམས་ཀྱི་བྱེད་པ་ཡིན་པར་ཐལ། ཐེག་ཆེན་གྱི་ སྒོམ་ལམ་གྱི་བྱེད་པ་ཡིན་ པའི་ཕྱིར། ཁྱབ་པ་འགྲིག
རྒྱུན་མཐའི་བར་ཆད་བྱེད་ལམ་ཆོས་ཅན། མཐར་ཐུག་གི་ཡུམ་དུ་ཐལ། སངས་རྒྱས་འཕགས་པའི་ཡུམ་
ཡིན་ པའི་ཕྱིར། ཁྱབ་པ་འགྲིག སངས་རྒྱས་འཕགས་པ་ཆོས་ཅན། གནས་སྐབས་ཀྱི་སྐྱབས་ཡིན་པར་
ཐལ། བྱང་སེམས་ཀྱི་སྐྱབས་ཡིན་ བའི་ ཕྱིར། ཁྱབ་པ་ཁས།
ཁོ་ན་རེ། མཚན་ཉིད་དེ་མི་འཐད་དེ། མཚན་ཉིད་དེ་རྒྱུད་ལྡན་གྱི་ལམ་མ་ཞུགས་ཀྱི་གང་ཟག་ཡོད་
པའི་ཕྱིར། དེས་ན་ཐེག་ཆེན་གྱི་སྦྱོར་བ་ཐོབ་མྱོང་བའི་གང་ཟག་གི་རྒྱུད་ཀྱི་ཐེག་ཆེན་གྱི་སྦྱོར་བ་བསྒོམས་
སྟོབས་ཀྱིས་ཐོབ་པའི་ཕན་ཡོན་དེ། ཐེག་ཆེན་གྱི་སྦྱོར་བའི་ཡོན་ཏན་གྱི་མཚན་ཉིད་ཟེར་བ་མི་འཐད་དེ།
མཚན་ཉིད་དེ་རྒྱུད་ལྡན་གྱི་ལམ་མ་ཞུགས་ཀྱི་གང་ཟག་ཡོད་ པའི་ཕྱིར་ཏེ། ཐེག་ཆེན་གྱི་སྦྱོར་བ་སྒོམ་པའི་
ཡོན་ཏན་གྱི་མཚན་ཉིད་ཟེར་བ་མི་འཐད་དེ། མཚན་ཉིད་དེ་རྒྱུད་ལྡན་གྱི་ལམ་མ་ཞུ གས་ཀྱི་གང་ཟག་ཡོད་
པའི་ཕྱིར་ཏེ། ཐེག་ཆེན་གྱི་སྦྱོར་བ་སྒོམ་པའི་དེ་ཡོད་ པ་གང་ཞིག ཐེག་ཆེན་གྱི་སྦྱོར་བ་ཡིན་ན། ཐེག་
ཆེན་ གྱི་སྦྱོར་བ་ཐོབ་མྱོང་བའི་ གང་ཟག་གི་རྒྱུད་ཀྱི་ཐེག་ཆེན་གྱི་སྦྱོར་བ་ཡིན་དགོས་པའི་ཕྱིར། དང་པོ་
དངོས།
ཁོ་ན་རེ། རྣམ་ རྫོགས་སྦྱོར་བ་སྐད་ཅིག་དང་པོ་ལ་གནས་པའི་སེམས་དཔའི་རྒྱུད་ལ་ཐེག་ཆེན་གྱི་
སྦྱོར་བའི་ཡོན་ཏན་མེད་པར་ཐལ། ས་མཚམས་དེ་འཐད་པའི་ཕྱིར། འདོད་མི་ནུས་ཏེ། དེའི་རྒྱུད་ལ་
ཐེག་ཆེན་གྱི་སྦྱོར་བ་མི་རྟག་པ་ཡོད་པ་གང་ཞིག དེ་དེའི་ཡོན་ཏན་ཡིན་པའི་ཕྱིར། དེ་དེའི་ཁྱད་ཆོས་
ཡིན་ཏེ། རྣམ་འགྲེལ་ལས། དེའི་ཕྱིར་དངོས་པོ་མཐོང་བ་ཡི། །ཞེས་གསུངས་པའི་ཕྱིར་ན་མ་ཁྱ བ་
སྟེ། ཤེས་བྱ་ཆོས་ཅན། ཚོགས་ལམ་སྐད་ཅིག་དང་པོ་ལ་གནས་པའི་སེམས་དཔའི་རྒྱུད་ལ་ཐེག་ཆེན་གྱི་
སྦྱོར་བའི་ཕན་ཡོན་ཡོད་པར་ཐལ། དེའི་རྒྱུད་ལ་དེའི་ཡོན་ཏན་ཡོད་ པའི་ཕྱིར། འདོད་ན། དེའི་རྒྱུད་
ལ་དེའི་འབྲས་བུ་ཡོད་པར་ཐལ་ལོ། །ཁོ་ན་རེ། ལམ་མ་ཞུགས་ཀྱི་གང་ཟག་གི་རྒྱུད་ཀྱི་མངོན་མཐོའི་གོ་
འཕང་དེ་སངས་རྒྱས་ཀྱི་ཡོན་ཏན་དུ་ཐལ། དེ་སངས་རྒྱུས་ལ་བརྟེན་ནས་ཐོབ་པའི་ཡོན་ཏན་ཡིན་པའི་
139



ཕྱིར། ཁྱབ་སྟེ། ཐེག་ཆེན་གྱི་སྦྱོར་བ་ལ་བརྟེན་ནས་ཐོབ་པའི་ཡོན་ཏན་ཡིན་ན། ཐེག་ཆེན་གྱི་སྦྱོར་བའི་
ཡོན་ཏན་ཡིན་དགོས་པའི་ཕྱིར། རྟགས་ཁས། འདོད་ན། དེ་ཆོས་ཅན། སངས་རྒྱས་འཕགས་པའི་
རྒྱུད་ཀྱིས་བསྡུས་པར་ཐལ། འདོད་པའི་ཕྱིར་ན་མི་མཚུངས་སོ།
བཞི་པ། སྦྱོར་བའི་སྐྱོན་བཤད་པ།
གཉིས་པ་དོར་བྱའི་སྐྱོན་འཆད་པ་ལ། མདོ་དང་བསྟན་བཅོས་གཉིས་ལས། དང་པོ་ནི། གོང་དུ་
ཤེར་ཕྱིན་སྒོམ་པ་ལ་ཡོན་ཏན་མང་དུ་འབྱུང་བར་གསུངས་པ་ལས་འཕྲོས་ནས། དེ་ནས་ཚེ་དང་ལྡན་པ་
རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། ་ །བཅོམ་ལྡན་འདས་རིགས་ཀྱི་བུའམ་
རིགས་ཀྱི་བུ་མོ་བླ་མེད་རྫོགས་བྱང་ལ་ཡང་དག་པར་གནས་པ་དང༌། ཕར་ཕྱིན་དྲུག་ལ་ལེགས་པར་སྦྱོད་
པར་འགྱུར་བ་དང་། སེམས་ཅན་ཡོངས་སུ་སྨིན་པར་བྱེད་པར་འགྱུར་བ་དང་། སངས་རྒྱས་ཀྱི་ཞིང་
ཡོངས་སུ་དག་པར་བྱེད་པར་འགྱུར་བ་དེ་དག་གི་ཡོན་ཏན་ཡོངས་སུ་བརྗོད་པ་ནི་འདི་དག་ལགས་ན།
བཅོམ་ལྡན་འདས་རིགས་ཀྱི་བུའམ་རིགས་ཀྱི་བུ་མོ་དེ་དག་ལ་བར་དུ་གཅོད་པ་ཇི་ལྟ་བུ་ཞིག་འབྱུང་བར་་་་་
འགྱུར་བ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་སྤོབས་པ་ཧ་ཅང་འཕྱི་སྟེ། ཞེས་
སོགས་གསུངས།
གཉིས་པ་ལ་གསུམ་ལས། དང་པོ་ནི། ཡོན་ཏན་སྐྱོན་ནི་ཞེས་བཤད་ན། སྦྱོར་བའི་ཡོན་ཏན་གྱི་
འོག་ཏུ་སྦྱོར་བའི་སྐྱོན་བཤད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། སྤང་བྱ་བདུད་ལས་
གང་ཞིག་ཡོངས་སུ་སྤངས་པས་སྦྱོར་བ་རྣམས་བསྒོམ་པར་བྱ་བའི་བར་ཆད་བྱེད་པའི་སྐྱོན་གང་དག་ཡིན་་་་༌
ཞེ་ན། དེ་བསྟན་པར་བྱ་བའི་ཕྱིར་དེ་ལྟར་གསུངས་པའི་ཕྱིར། ཞེས་མཚམས་སྦྱོར་བ་ལ། དེའི་འོག་ཏུ་
ཡང་གང་ཞིག་ཡོངས་སུ་སྤངས་པས་སྦྱོར་བ་རྣམས་བསྒོམ་པར་བྱ་བའི་བར་ཆད་བྱེད་པའི་སྐྱོན་གང་དག་་་་
ཡིན་ཞེ་ན། དེ་དག་གི་བར་ཆད་དུ་གྱུར་པའི་སྐྱོན། ཞེས་གསུངས།
གཉིས་པ་ནི། མདོ་དེའི་དོན་བཤད་པའི་སྒོ་ནས་སྦྱོར་བའི་སྐྱོན་དེ་ལ་ཞེ་དྲུག་ཏུ་ཕྱེ་ནས་བཤད་
པ་ལ། སྐྱོན་ནི་བཅུ་ཚན་བཞིར་བཅས་པ། །དྲུག་ཏུ་ངེས་པར་རྟོགས་པར་བྱ། །ཞེས་
གསུངས།
EE
140



E
གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། ཚེགས་ཆེན་པོས་ཐོབ་པ་དང༌། ཞེས་
སོགས་ གསུངས། འདི་ལ་ཡང་། སྦྱོར་བ་མ་སྐྱེས་པ་སྐྱེད་པ་དང་སྐྱེས་པ་གནས་པ་ལ་འགལ་རྐྱེན་ཉེ་བར་
གནས་པ་ཉེར་གསུམ་དང་། མཐུན་རྐྱེན་མ་ཚང་བ་ཉེར་གསུམ་ལས། དང་པོ་ལ། རང་ལ་བརྟེན་པ་
དང༌། གཞན་ལ་བརྟེན་པ་གཉིས་ལས། དང་པོ་ལ། དོན་ཡོངས་སུ་ཤེས་པ་ལ་བར་གཅོད་དང༌། སྒོ་
གསུམ་གྱི་བྱ་བ་ལ་དང་། ཐེག་ཆེན་ལ་འཇུག་པའི་བར་གཅོད་དོ། །དང་པོ་ལ། ཡུམ་དོན་ལ་རིང་མོ་
ཞིག་ནས་ངེས་པ་སྐྱེ་བ་ཚེགས་ཆེན་པོས་ཐོབ་པ་དང༌། ཡུམ་ཤེས་པར་འདོད་པའི་སྤོབས་པ་ཧ་ཅང་མྱུར་བ་
གཉིས་ལས། དང་པོ་དེ་སྟོན་པ་ལ། རབ་འབྱོར་སྤོབས་པ་ཧ་ཅང་འཕྱི་སྟེ་སྐྱེ་ན་རབ་འབྱོར་དེ་ནི་བྱང་
སེམས་ཀྱིས་བདུད་ཀྱི་ལས་སུ་རིག་པར་བྱའོ། །ཞེས་སོགས་གསུངས། དེའི་དོན་བཤད་པ་ལ། ཚེགས་
ཆེན་པོས་འཐོབ་པ་དང༌། ཞེས་གསུངས།
གཉིས་པ་སྟོན་པ་ལ། རབ་འབྱོར་གཞན་ཡང་ཤིན་ཏུ་མྱུར་བས་ སྤོབས་པ་སྐྱེ་བར་འགྱུར་ལ་དེས་ཀྱང་
ང་ རྒྱཡ་དུ་བྱེད་ན་བྱང་ཆེན་གྱིས་བདུད་ཀྱི་ལས་ སུ་རིག་པར་བྱའོ། །ཞེས་སོགས་གསུངས། དེའི་དོན་
བཤད་པ་ལ། སྤོབས་པ་ཧ་ཅང་མྱུར་བ་དང༌། ཞེས་གསུངས། གཉིས་པ་ལ། ལུས་ཀྱི་ གནས་ངན་ལེན་
དང༌། སེམས་ཀྱི་གནས་ངན་ལེན་དང༌། རིགས་པ་མ་ཡིན་ པས་བསྐྱེད་པའི་ཁ་ཏོན་བྱེད་པ་སོགས་དང་
གསུམ་ཡོད་པ་རིམ་བཞིན་སྟོན་པ་ལ། རབ་འབྱོར་ཡང་གླལ་ཞིང་ཤེར་ཕྱིན་འདི་འདྲི་བར་འ གྱུར་ན་རབ་
འབྱོར་འདི་ཡང་བྱང་ཆེན་གྱིས་བདུད་ཀྱི་ལས་སུ་རིག་པར་ བྱའོ། །ཞེས་སོགས་དང༌། རབ་འབྱོར་གཞན་
ཡང་སེམས་གཡེངས་ཤིང་འདྲི་བར་འགྱུར་ན། ཞེས་སོགས་དང༌། རབ་འབྱོར་གཞན་ཡང་གླལ་ཞིང་
སྟན་ལས་ལངས་ནས་འགྲོ་བར་འགྱུར་ན་རབ་འབྱོར་འདི་ཡང་། ཞེས་སོགས་གསུངས། དེའི་དོན་བཤད་
པ་ལ། ལུས་ཀྱི་གནས་ངན་ལེན་དང༌། སེམས་ཀྱི་གནས་ངན་ལེན་དང༌། རིགས་པ་མ་ཡིན་ པས་བསྐྱེད་
པའི་ཁ་ཏོན་བྱེད་པ་ལ་སོགས་པ་དང༌། ཞེས་གསུངས།
གསུམ་པ་ལ། ཐེག་ཆེན་ལས་ ཉམས་པའི་རྒྱུ་དང་། ཐེག་ཆེན་ལས་ གཡེང་བའི་རྒྱུ་གཉིས་
ལས།
དང་པོ་ལ། ཡུམ་ལས་ཕྱིར་ཕྱོགས་པའི་རྒྱུ་མཚན་འཛིན་པ། རྣམ་མཁྱེན་ཀྱི་རྒྱུ་ལས་ཉམས་པ།
གྱ་ནོམའི་ཡུམ་གྱི་རོ་མྱང་བ་ལས་ཉམས་པ། ཐེག་མཆོག་ལས་ ཉམས་ པ། ཆེད་དུ་བྱ་བ་ལས་ཉམས་པ།
རྒྱུ་དང་འབྲས་བུ་འབྲེལ་བ་ལས་ཉམས་པ། གོང་ན་མེད་པའི་གནས་ལས་ ཉམས་པ་དང་བདུན་རིམ་
བཞིན་སྟོན་པ་ལ། དེ་སྐད་ཅེས་བཀའ་སྩལ་པ་ད་ང་། ཚེ་དང་ལྡན་པ་རབ་འབྱོར་གྱིས་བཅོམ་ལྡན་
141



འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་གང་གི་གང་འདི་སྐད་དུ་བདག་གིས་འདིའི་རོ་མ་
རྙེད་དོ་ཞེས་ཟེར་ཞིང༌། དེ་སྟན་ལས་ལངས་ནས་འགྲོ་བར་འགྱུར་ན། རབ་འབྱོར་འདི་ཡང་བྱང་ཆེན་
གྱིས་བདུད་ཀྱི་ལས་སུ་རིག་བར་བྱའོ། །ཞེས་བཀའ་སྩལ་ན། བཅོམ་ལྡན་འདས་ཅིའི་སླད་དུ་འདིའི་
རོ་མ་རྙེད་པར་གྱུར་པ་ལགས། བཅོམ་ལྡན་འདས་ཀྱིས་བཀའ་སྩལ་པ། འདི་ལྟར་སྔོན་ཤེས་རབ་ཀྱི་ཕར་
ཕྱིན་ལ་མ་སྦྱད། བསམ་གཏན་གྱི་ཕར་ཕྱིན་ལ་མ་སྦྱད། བརྩོན་འགྲུས་ཀྱི་ཕར་ཕྱིན་ལ་མ་སྦྱད། བཟོད་
པའི་ཕར་ཕྱིན་ལ་མ་སྦྱད། ཚུལ་ཁྲིམས་ཀྱི་ཕར་ཕྱིན་ལ་མ་སྤྱད་ལ། རབ་འབྱོར་འདི་ ལྟར་སྔོན་ཡང་སྦྱིན་
པ་ལ་མ་སྤྱད་དེ། རབ་འབྱོར་དེའི་ཕྱིར་ཕར་ཕྱིན་འདི་བསྟན་པའི་ཚེ་རོ་མི་རྙེད་དེ་སྟན་ལས་ལངས་ནས་
འགྲོ་བར་འགྱུར་རོ། །ཞེས་སོགས་དང༌། ཐམས་ཅད་མཁྱེན་པ་ཉིད་ཀྱི་ཡེ་ཤེས་ཡོངས་སུ་སྒྲུབ་པའི་ཤེར་
ཕྱིན་བོར་ཞིང་མདོ་སྡེ་གང་དག་ཐམས་ཅད་མཁྱེན་པ་ཉིད་ཀྱི་ཡེ་ཤེས་ཡོངས་སུ་མི་སྒྲུ་བ་པ་དེ་དག་བཙལ་་་་་
བར་བྱ་བར་སེམས་ཤིང་དེ་དག་ལ་ཀུན་ཆུད་པར་བྱ་བར་སེམས་པར་འགྱུར་ཏེ། ཞེས་སོགས་དང་། རབ་་
འབྱོར་འདི་ལྟ་སྟེ། དཔེར་ན། ཁྱི་ཇོ་བོ་ལ་ཟན་ནར་མ་བོར་ནས་ལས་ མི་ལ་ཟན་བཙལ་བར་སེམས་པ་
དང་འདྲ་བ་དེ་བཞིན་དུ་རབ་འབྱོར་མ་འོངས་པ་ན་ཐེག་པ་ཆེན་པོའི་རིགས་ཀྱི་བུ་དང་། ཞེས་སོགས་ ་ ་
དང༌། རབ་འབྱོར་འདི་ལྟ་སྟེ། མི་ལ་ལ་ཞིག་གླང་པོ་ཆེ་དོན་དུ་གཉེར་བར་འགྱུར་ལ་དེས་གླང་པོ་ཆེ་་
རྙེད་ནས་གླང་པོ་ཆེའི་རྗེས་བཙལ་བར་བྱ་བར་སེམས་པར་འགྱུར་ན། ཞེས་སོགས་དང༌། རབ་འབྱོར་་
འདི་ལྟ་སྟེ། དཔེར་ན། མི་ལ་ལ་ཞིག་རྒྱ་མཚོ་ཆེན་པོ་བལྟ་བར་འདོད་པར་གྱུར་ཏེ། རྒྱ་མཚོ་ཆེན་པོ་
མཐོང་ནས་ བ་ལང་གི་རྗེས་བཙལ་བར་སེམས་ཤིང་། དེས་བ་ལང་གི་རྗེས་མཐོང་ནས་ཀྱང་རྒྱ་མཚོ་ཆེན་པོ་
ནི་ཚད་འདི་ཙམ་མོ་སྙམ་དུ་འགྱུར་ན། ཞེས་སོགས་དང་། རབ་འབྱོར་འདི་ལྟ་སྟེ། དཔེར་ན། སྒྱུ་
མཁན་ནམ་ཕྱྭ་མཁན་གྱི་སློབ་མས་རྣམ་པར་ རྒྱལ་བའི་ཁང་བཟང་ཞིག་བྱ་བར་འདོད་པར་གྱུར་ཏེ། དེས་
ཉི་མ་དང་ཟླ་བའི་ གཞལ་མེད་ཁང་ལ་ཚད་བཟུང་ཐར་བྱ་བར་སེམས་པར་ གྱུར་ན། ཞེས་སོགས་དང་།
རབ་འབྱོར་གཞན་ཡང་འདི་ལྟ་སྟེ། དཔེར་ན། སྐྱེས་བུ་ལ་ལ་ཞིག་གིས་ཁམས་ཀྱི་ རྒྱལ་ཕྲན་མཐོང་ནས་་
འདི་སྙམ་དུ་ཁ་དོག་དང་དབྱིབས་ཀྱིས་འཁོར་ལོས་སྒྱུར་བའི་ རྒྱལ་པོ་ཡང་ཁམས་ཀྱི་ རྒྱལ་ཕྲན་འདི་ཇི་འདྲ་་་་
བ་དེ་འདྲའོ་སྙམ་དུ་སེམས་པ་དེ། ཞེས་སོགས་གསུངས། དེའི་དོན་བཤད་པ་ལ། ཕྱིར་ཕྱོགས་པའི་རྒྱུ་
མཚན་འཛིན་པ་ཉིད་དང༌། རྒྱུ་ལ་མངོན་པར་ཞེན་པ་ཉམས་པ་དང༌། གྱ་ནོམ་པའི་རོ་མྱང་བ་ཉམས་པ་
དང༌། རྣམ་པ་ཐམས་ཅད་དུ་ཐེག་པའི་མཆོག་ཀུན་ཏུ་འཛིན་པ་ཉམས་པ་དང༌། རྟག་ཏུ་ཆེད་དུ་བྱ་བ་་
ཉམས་པ་ཞེས་བྱ་བ་བཅུ་ཚན་དང་པོའོ། །རྒྱུ་དང་འབྲས་བུ་འབྲེལ་བ་ཉམས་པ་དང༌། གོང་ན་མེད་པ་
ཤས
142.



.
.
，
ཉམས་པ་དང་། ཞེས་གསུངས།
གཉིས་པ་ལ་ཡང་། ཡུལ་རྣམ་པ་མང་པོ་ལ་རྣམ་པར་རྟོག་པའི་སྤོབས་པ་འབྱུང་བ་དང༌། ཡི་གེར་
འབྲི་བ་ལ་མངོན་པར་ཞེན་པ་དང༌། དངོས་པོ་མེད་པ་ལ་མངོན་པར་ཞེན་པ་དང༌། བྲིས་པའི་ཡི་གེ་ཤེར་
ཕྱིན་དུ་མངོན་པར་ཞེན་པ་དང༌། ཡི་གེ་མེད་པ་ལ་དེར་མངོན་པར་ཞེན་པ་དང་། ཡུལ་ལ་སོགས་པ་ཡིད་
ལ་བྱེད་པ་དང་། རྙེད་བཀུར་དང་ཚིགས་སུ་བཅད་པའི་རོ་མྱང་བ་དང་། ལམ་མ་ཡིན་པ་ལ་ཐབས་
མཁས་པ་འཚོལ་བ་དང་། བརྒྱད་ཡོད་པ་རིམ་བ ཞིན་སྟོན་པ་ལ། རབ་འབྱོར་གཞན་ཡང་རིགས་ཀྱི་
བུ་དང་རིགས་ཀྱི་བུ་མོ་དེ་དག་ཤེར་ཕྱིན་ཟབ་མོ་འདི་ཡི་གེར་འབྲི་བའི་ཚེ་སྤོབས་པ་མང་པོ་འབྱུང་བར་་་་་
འགྱུར་ཏེ། ཞེས་སོགས་དང༌། རབ་འབྱོར་གྱིས་གསོལ་བ། བཅོམ་ལྡན་འདས་ཤེར་ཕྱིན་བྲི་བར་ནུས
ལགས་སམ། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ལྟ་མ་ཡིན་ནོ། །དེ་ཅིའི་ཕྱིར་ཞེ་
ན། ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོ་ཉིད་ཡོད་པ་མ་ཡིན་ པའི་ཕྱིར། ཞེས་སོགས་དང༌། རབ་
འབྱོར་ཐེག་ཆེན་གྱི་རིགས་ཀྱི་བུ་དང་རིགས་ཀྱི་བུ་མོས་ཤེར་ཕྱིན་འདི་དངོས་པོ་མེད་ཅེས་བྱ་བར་འདུ་ཤེས་་་
ན་འདི་ཡང་དེ་དག་གིས་བདུད་ཀྱི་ལས་སུ་རིག་པར་བྱའོ། །ཞེས་དང་། རབ་འབྱོར་གྱིས་གསོལ་བ།
བཅོམ་ལྡན་འདས་ཐེག་ཆེན་གྱི་རིགས་ཀྱི་བུ་དང་རིགས་ཀྱི་བུ་མོ་ཤེར་ཕྱིན་ཟབ་མོ་འདི་ཡི་གེར་འབྲི་ཞིང་་་་
བྲིས་ནས་ཤེར་ཕྱིན་ཟབ་མོ་འདི་བདག་གིས་བྲིས་སོ་ཞེས་མཆིས་ན་དེ་ནི་ཤེར་ཕྱིན་ཟབ་མོ་འདི་བྲིས་པའི་ཡི་
གེ་ལ་མངོན་པར་ཞེན་པ་ལགས། བཅོམ་ལྡན་འདས་དེ་དག་གིས་འདི་ཡང་བདུད་ཀྱི་ལས་སུ་རིག་པར་
བྱའོ༑ ༑ཞེས་དང༌། དེ་ཅིའི་ཕྱིར་ཞེ་ན། བཅོམ་ལྡན་འདས་ཤེར་ཕྱིན་འདི་ནི་ཡི་གེ་མ་མཆིས་པའོ། །
ཞེས་སོགས་དང་། རབ་འབྱོར་གཞན་ཡང་རིགས་ཀྱི་བུ་དང་རིགས་ཀྱི་བུ་མོ་གང་ཤེར་ཕྱིན་ཟབ་མོ་འདི་བྲིས་
པའི་ཚེ་ཡུལ་ཡིད་ལ་བྱེད་ན་རབ་འབྱོར་འདི་ཡང་། ཞེས་སོགས་དང༌། རབ་བབྱོར་གཞན་ཡང་བྱང་
ཆུབ་སེམས་དཔའི་ཐེག་པ་པའི་རིགས་ཀྱི་བུ་དང་རིགས་ཀྱི་བུ་མོ་ཤེར་ཕྱིན་ཟབ་མོ་འདི་འདྲི་བ་དང་སྟོན་་་་་
པ་དང་ཁ་ཏོན་ཏུ་བྱེད་པ་དང་ཚུལ་ བ ཞིན་དུ་ཡིད་ལ་བྱེད་པའི་ཚེ་ཁེ་དང་བཀུར་སྟི་དང་ཚིགས་སུ་བཅད་པ་
དང༌། ཞེས་སོགས་དང༌། རབ་འབྱོར་གཞན་ཡང་བྱང་ཆེན་དེ་རྣམས་ཤེར་ཕྱིན་ཟབ་མོ་འདི་འདྲི་བ་
དང་ལུང་འབོགས་པ་དང་ཁ་ཏོན་ཏུ་བྱེད་པ་དང་། ཚུལ་བཞིན་དུ་ཡིད་ལ་བྱེད་པའི་ཚེ་བདུད་སྡིག་ཏོ་ཅན་
དག་མདོ་སྡེ་ཟབ་མོ་ཉེ་བར་བསྙེན་པར་བྱེད་དེ། ཞེས་སོགས་གསུངས།
དེའི་དོན་བཤད་པ་ལ། ཡུལ་རྣམ་པ་མང་པོ་ལ་རྣམ་པར་རྟོག་པའི་སྤོབས་པ་འབྱུང་བ་དང་། ཡི་
གེར་འདྲི་བ་ལ་མངོན་པར་ཞེན་པ་དང་། དངོས་པོ་མེད་པ་ལ་མངོན་པར་ཞེན་པ་དང་། ཡི་གེ་ལ་
143



མངོན་པར་ཞེན་པ་ དང་། ཡི་གེ་མེད་པ་ལ་མངོན་པར་ཞེན་པ་དང་། ་ ཡུལ་ལ་སོགས་པ་ཡིད་ལ་བྱེད་
པ་དང་། རྙེད་པ་དང་བཀུར་སྟི་དང་ཚིགས་སུ་བཅད་པའི་རོ་མྱང་བ་དང་། ལམ་མ་ཡིན་ པས་ཐབས་ལ་
མཁས་པ་འཚོལ་བ་ཞེས་བྱ་བ་ནི་བཅུ་ཚན་གཉིས་པའོ། །ཞེས་གསུངས།
གཉིས་པ་ལ། འགལ་རྐྱེན་གཞན་ལ་བརྟེན་པ་ལ། བདུད་ཀྱིས་འབྱེད་པའི་སྦྱོར་བ་དང་ བཅོས་
མ་ཉེ་བར་སྒྲུབ་པ་དང༌། ཡུལ་ཇི་ལྟ་བ་བཞིན་མ་ཡིན་ པ་ལ་དགའ་བ་བསྐྱེད་པ་དང་གསུམ་རིམ་བཞིན་
དུ་སྟོན་པ་ལ། རབ་འབྱོར་གཞན་ཡང་བདུད་སྡིག་ཏོ་ཅན་དག་དགེ་སློང་གི་ཆ་བྱད་དུ་བྱས་ཤིང་ཅི་ནས་
ཀྱང་ཐབས་མཁས་པ་གང་དང་གང་ གིས་ཤེར་ཕྱིན་ཟབ་མོ་འདི་སུ་ཡང་འདྲི་བར་མི་འགྱུར་བ་དང་འཛིན་་་་་
པར་མི་འགྱུར་བ་དང་། ཀུན་ཆུབ་པར་མི་འགྱུར་བ་དང༌། འཆང་བར་མི་འགྱུར་བ་དང༌། ཀློག་པར་
མི་འགྱུར་བ་དང་། ཁ་ཏོན་ཏུ་བྱེད་པར་མི་འགྱུར་ བ་དང་། ཚུལ་ བ ཞིན་དུ་ཡིད་ལ་བྱ་བར་མི་འགྱུར་བའི་
ཐ བས་དེ་དང་དེ་ལ་སྦྱོར་རོ། །ཞེས་སོགས་དང་། རབ་འབྱོར་གཞན་ཡང་ཤེར་ཕྱིན་ཟབ་མོ་འདི་འབྲི་བ་་
དང་སྒོམ་པའི་བར་གྱི་ཚེ་བར་ཆད་དུ་འགྱུར་བའི་ བདུད་ཀྱི་ལས་མང་དུ་འབྱུང་བར་འགྱུར་ཏེ། བདུད་ཀྱི་
ལས་ དེ་དག་བྱང་ཆེན་གྱིས་སྤང་བར་བྱའོ། : །ཞེས་སོགས་དང་། རབ་འབྱོར་གཞན་ཡང་བདུད་སྡིག་ཏོ་
ཅན་དག་སངས་རྒྱས་ཀྱི་ཆ་བྱད་དུ་ལུས་གསེར་གྱི་ཁ་དོག་དང༌། འོད་འདོམས་གང་བར་བྱས་ཏེ། བྱང་
ཆུབ་སེམས་དཔའི་དྲུང་དུ་འོང་སྟེ་མཐོང་ནས་འདོད་པ་སྐྱེད་པས། ཞེས་སོགས་གསུངས། དེའི་དོན་
བ་ཤད་པ་ལ། བདུད་ཀྱིས་འབྱེད་པའི་སྦྱོར་བ་དང་། བཅོས་མ་ཉེ་བར་སྒྲུབ་པ་ དང་། ཡུལ་ཇི་ལྟ་བ་
བཞིན་མ་ཡིན་པར་དགའ་བ་བསྐྱེད་པ་ཞེས་བྱ་བ་གཞན་གསུམ་སྟེ་ཞེས་གསུངས། གཞུང་འདི་རྣམས་་
མཇུག་ཏུ་ཡོད་ ཀྱང་སྐབས་འདིར་ལེན་པའི་རྒྱུ་མཚན་ཡོད་དེ། དོན་གྱི་འབྲེལ་དབང་བཙན་པར་བྱས་པ་
ཡིན་ པའི་ཕྱིར། ཞེས་ལེགས་པར་བཤད་པ་གསེར་གྱི་འཕྲེང་བ་ལས་གསུངས་སོ།།
གཉིས་པ་མཐུན་རྐྱེན་མ་ཚང་བ་ཉེར་གསུམ་ལས། རང་གཞན་གཉིས་ཀ་ལ་བརྟེན་པ་དང༌། རང་
ཁོ་ན་ལ་བརྟེན་པ་དང་གཉིས་ལས། དང་པོ་ལ། སྔ་མ་ཉན་པ་པོ་དང་འབྲེལ་བ་དང་། སྔ་མ་འཆད་པ་
པོ་ དང་འབྲེལ་བ་གཉིས་ལས། དང་པོ་ནི། ཉན་པ་པོ་སྔ་མ་ དང་། འཆད་པ་པོ་ཕྱི་མ་ དང་མངོན་པར་
འབྲེལ་བས་ཆོས་སྤྱོད་ལས་ ཉམས་པ་བཅུ་བཞིར་ཡོད་དེ། འདུན་པ་དང་སྙོམས་ལས་ཀྱིས་ཉམས་པ། །
འདུན་པའི་ཡུལ་ཤུ་དད་པ་ལས་ ཉམས་པ། རྙེད་བཀུར་དང་འདོད་པ་ཆེ་བ་དང་ཆུང་བ་ཉིད་ཀྱིས་ཚོགས་
པ་དང་མི་ལྡན་པ་དང་། སྦྱངས་པའི་ཡོན་ཏན་ དང་ལྡན་པ་དང་མི་ལྡན་པས་ཚོགས་པ་དང་མི་ལྡན་པ་
དང་། དགེ་བ་དང་དགེ་བ་མ་ཡིན་པའི་ཆོས་ཉིད་ཀྱིས་ཚོགས་པ་དང་ལྡན་མི་ལྡན་དང་། གཏོང་བ་དང་
144
1



སེར་སྣ་བྱེད་པས་ཚོགས་པ་དང་ལྡན་མི་ལྡན་དང་། གཏོང་བ་དང་མི་ལེན་པས་ཚོགས་པ་དང་ལྡན་མི་ལྡན་
དང༌། མགོ་སྨོས་པས་གོ་བ་དང་རྣམ་ པར་སྤྲོས་པས་གོ་བས་ཚོགས་པ་དང་ལྡན་མི་ལྡན་དང༌། མདོ་ལ་
སོགས་པའི་ཆོས་ཤེས་པས་ཚོགས་པ་དང་ལྡན་མི་ལྡན་ དང་། ཕར་ཕྱིན་དྲུག་ དང་ལྡན་པ་དང་མི་ལྡན་པས་
ཚོགས་པ་དང་ལྡན་མི་ལྡན་དང་། ཐབས་མཁས་པ་དང་མི་མཁས་པས་ཚོགས་པ་དང་ལྡན་མི་ལྡན་དང༌།
གཟུངས་ཐོབ་པ་ དང་མ་ཐོབ་ པས་ཚོགས་པ་དང་མི་ལྡན་པ་དང་། ཡི་གེར་འབྲི་བར་འདོད་པ་དང་མི་
འདོད་པས་ཚོགས་པ་ དང་མི་ལྡན་པ་དང་། འདོད་པ་ལ་འདུན་པ་ལ་སོགས་པ་དང་མ་བྲལ་བས་ཚོགས་
པ་ དང་མི་ལྡན་པ་རྣམས་སུ་ཡོད་པའི་ཕྱིར།
དེ་རྣམས་རིམ་བཞིན་སྟོན་པ་ལ། རབ་འབྱོར་གང་ཆོས་ཉན་པ་ནི་ཤེར་ཕྱིན་འདི་འདྲི་བ་དང་།
ལུང་འབོགས་པ་དང་། ཁ་ཏོན་ཏུ་བྱ་བར་འདུན་པར་འགྱུར་ལ། ཆོས་སྨྲ་བ་ནི་ཕྱི་བཤོལ་བྱེད་པར་འགྱུར་
ན་རབ་འབྱོར་འདི་ཡང་བྱང་ཆེན་གྱིས་བདུད་ཀྱི་ལས་སུ་རིག་པར་བྱའོ། །ཞེས་དང་། རབ་འབྱོར་
གཞན་ཡང་ཆོས་སྨྲ་བ་ནི་ཤེར་ཕྱིན་ཟབ་མོ་འདི་འདྲི་བ་དང་། ཞེས་སོགས་ དང་། རབ་འབྱོར་གཞན་
ཡང་ཆོས་སྨྲ་བ་ནི་རྙེད་པ་ དང་། བཀུར་སྟི་དང་། ཚིགས་སུ་བཅད་པ་ དང་། བླ་མ་ལྷུར་ལེན་པ་དང་།
ཞེས་སོགས་ དང༌། རབ་འབྱོར་གཞན་ཡང་ཆོས་སྨྲ་བ་ནི་དགོན་པ་བ་བསོད་སྙོམས་པ་ཕྱག་དར་ཁྲོད་པ།
ཞེས་སོགས་དང་། རབ་འབྱོར་གཞན་ཡང་ཉན་པ་ནི་དད་ཅིང་དགེ་བའི་ཆོས་ཤེར་ཕྱིན་ཟབ་མོ་འདི་འདྲི་
བར་འདོད། ཅེས་སོགས་ དང་། རབ་འབྱོར་གཞན་ཡང་ཆོས་སྨྲ་བ་ནི་བདོག་པ་ཐམས་ཅད་ཡོངས་སུ་
གཏོང་བར་འགྱུར་ཞིང་སེམས་ལ་ཆགས་པ་མེད་པ། ཞེས་སོགས་ དང་། རབ་འབྱོར་གཞན་ཡང་ཆོས་ཉན་
པ་ནི་ཆོས་སྨྲ་བ་ལ་ཆོས་གོས་དང་ཟས་དང་མལ་ཆ་དང་ནད་ཀྱི་རྐྱེན་རྩི་དང་ཡོ་བྱད་ཡོངས་སུ་གཏོང་བར་་་་་
འདོད་པར་འགྱུར་ལ་ཆོས་སྨྲ་བ་ནི་ལེན་པར་འདོད་པར་མི་འགྱུར་ན། ཞེས་སོགས་ དང་། རབ་འབྱོར་
གཞན་ ཡང་ཆོས་སྨྲ་བ་ནི་མགོ་སྨོས་པས་གོ་ལ། ཆོས་ཉན་པ་ནི་རྣམ་ པར་སྤྲོས་པས་གོ་ཞིང་ཚིག་ལྷུར་ལེན་
པར་ འགྱུར་ན། རབ་འབྱོར་འདི་ཡང་ཤེར་ཕྱིན་འདི་འདྲི་བ་དང་། ཞེས་སོགས་ དང་། རབ་འབྱོར་
གཞན་ཡང་ཆོས་སྨྲ་བ་ནི་མདོ་དང་དབྱངས་ཀྱིས་བསྙད་པ་ དང་། ཞེས་སོགས་ དང་། རབ་འབྱོར་གཞན་
ཡང་ཆོས་སྨྲ་བ་ནི་ ཕར་ཕྱིན་དྲུག་ དང་ལྡན་པར་འགྱུར་ལ། ཞེས་སོགས་ དང་། རབ་འབྱོར་གཞན་ཡང་
ཆོས་སྨྲ་བ་ནི་ཕར་ཕྱིན་དྲུག་ལ་ཐབས་མཁས་པར་འགྱུར་ལ་ཆོས་ཉན་པ་ནི་ཕར་ཕྱིན་དྲུག་ལ་ཐབས་མི་་་་་་་
མཁས་པར་གྱུར་ན། ཞེས་སོགས་ དང་། རབ་འབྱོར་གཞན་ཡང་ཆོས་སྨྲ་བ་ནི་གཟུངས་ཐོབ་པར་འགྱུར་
ལ༑ ཞེས་སོགས་དང༌། རབ་འབྱོར་གཞན་ཡང་ཆོས་སྨྲ་བ་ནི་འདྲི་བར་འདོད་ཀླག་པར་འདོད་ཁ་ཏོན་
*
E
145



，
-
ཏུ་བྱ་བར་འདོད་ཚུལ་བཞིན་དུ་ཡིད་ལ་བྱ་བའི་བར་དུ་འདོད་པར་འགྱུར་ལ། ཞེས་སོགས་དང་། རབ་
འབྱོར་གཞན་ཡང་ཆོས་སྨྲ་བ་ནི་འདོད་པའི་སྲེད་པ་དང༌། གནོད་སེམས་ དང་། སྙོམས་པ་དང་། གཉིད་་
དང་། རྒོད་པ་དང་། འགྱོད་པ་དང་། ཐེ་ཚོམ་དང་བྲལ་བར་གྱུར་ལ། ཞེས་སོགས་གསུངས།
དེའི་དོན་བཤད་པ་ལ། གྲངས་བཞིན་དུ་ཉན་པ་པོ་དང་འཆད་པ་པོ་དག་སྔ་མ་དང་ཕྱི་མ་གང་ཡང་་
རུང་བ་དང་མངོན་པར་འབྲེལ་བས། འདུན་པ་དང་། སྙོམས་ལས་ཀྱིས་ཉམས་པ་དང་། འདུན་པས་
ཡུལ་ཐ་དད་པས་ཉམས་པ་ དང་། འདོད་ཆེན་ཆུང་བ་དང་འདོད་ཆེན་ཆུང་བ་མ་ཡིན་ པ་ཉིད་ཀྱིས་ཉམས་་
པ་ དང་། སྦྱངས་པའི་ཡོན་ཏན་ དང་ལྡན་པ་དང་མི་ལྡན་པ་དག་དང་། དགེ་བ་དང་དགེ་བ་མ་ཡིན་པའི་
ཆོས་ཉིད་དང་། གཏོང་བ་དང་སེར་སྣ་བྱེད་པ་དང༌། སྦྱིན་པ་དང་མི་ལེན་པ་དང་། མགོ་སྨོས་པས གོ་
བ་ དང་རྣམ་པར་སྤྲོས་པས་གོ་བ་ཉིད་དང་། མདོ་ལ་སོགས་པའི་ཆོས་མངོན་པར་ཤེས་པ་དང་མངོན་པར་
མི་ཤེས་པ་ཉིད་དང་། ཕ་རོལ་ཏུ་ཕྱིན་པ་དྲུག་དང་ལྡན་པ་དང་མི་ལྡན་པ་ཞེས་བྱ་བ་ནི་བཅུ་ཚན་གསུམ་
པའོ༑ །
དེ་ཁོ་ན་བཞིན་དུ་ཐབས་དང་ཐབས་མ་ཡིན་པ་ལ་མཁས་པ་དང་། གཟུངས་ཐོབ་པ་དང་མ་ཐོབ་པ་
དང་། ཡི་གེར་འབྲི་འདོད་པ་དང་ཡི་གེར་འབྲི་མི་འདོད་པ་དག་དང་། འདོད་པའི་འདུན་པ་དང་བྲལ་་
བ་དང་མ་བྲལ་བ་ཉིད་ཅེས་བྱ་བ་བཞི་དང་། ཞེས་གསུངས།
གཉིས་པ་ལ་སྔ་མ་འཆད་པ་པོ་དང་འབྲེལ་བ་ལ། འཆད་པ་པོ་སྔ་མ་ དང༌། ཉན་པ་པོ་ཕྱི་མ་ དང་།
འབྲེལ་བས་སྐྱོན་དུ་འགྱུར་བ་བདུན་ཡོད་དེ། གཅིག་པུ་ཉིད་དང་འཁོར་ལ་དགའ་བ་ཉིད་ཀྱིས་ཚོགས་པ་་
དང་མི་ལྡན་པ་ཉིད་དང་། རྗེས་སུ་འབྲེལ་བར་འདོད་པ་ཉིད་དང་སྐབས་མི་འབྱེད་པས་ཚོགས་པ་དང་མི་
ལྡན་པ་དང་། ཟང་ཟིང་ཅུང་ཟད་ཙམ་འདོད་པ་དང་དེ་སྦྱིན་པར་མི་འདོད་པ་གཉིས་ཀྱིས་ཚོགས་པ་དང་
མི་ལྡན་པ་དང་། སྲོག་གི་བར་ཆད་དུ་འགྱུར་བར་འགྲོ་བར་འདོད་པ་དང་མི་འདོད་པས་ཚོགས་པ་དང་མི་
ལྡན་པ་དང་། མུ་གེ་བྱུང་བ་དང་ལོ་ལེགས་ཀྱི་ཕྱོགས་སུ་འགྲོ་བར་འདོད་པ་དང་མི་འདོད་པས་ཚོགས་པ་་
དང་མི་ལྡན་པ་དང་། རྐུན་པོ་ལ་སོགས་པའི་རྒྱུ་མཚན་གྱིས་འགྲོ་བར་འདོད་པ་དང་མི་འདོད་པས་ཚོགས་་
པ་དང་མི་ལྡན་པ་ དང་། ཁྱིམ་ལ་ལྟ་བས་ཚོགས་ པ་ དང་མི་ལྡན་པ་རྣམས་སུ་ཡོད་པའི་ཕྱིར། །
དེ་རྣམས་རིམ་བཞིན་སྟོན་པ་ལ། རབ་འབྱོར་གཞན་ཡང་ཆོས་སྨྲ་བ་ནི་གཅིག་པུ་སྟེ་ཟླ་མེད་ཅིང་་
བདག་ གིས་བྱེད་པར་འགྱུར་བ་ཡིན་ལ། ཆོས་ཉན་པ་ནི་འཁོར་གྱི་ནང་ན་གནས་པར་འགྱུར་ན། ཞེས་
སོགས་ དང་། རབ་འབྱོར་གཞན་ཡང་ཆོས་སྨྲ་བ་ནི་འདི་ལྟར་སུ་ངའི་རྗེས་སུ་འབྲང་བར་འགྱུར་བ་དེ་ལ་
146
T
，



ཤེར་ཕྱིན་ཟབ་མོ་འདི་འདྲི་བ་དང་། ཀློག་པ་དང་། ཁ་ཏོན་ཏུ་བྱེད་པ་དང་། ཚུལ་བཞིན་དུ་ཡིད་ལ་
བྱེད་པ་དང་སྒོམ་པ་སྦྱིན་ནོ་ཞེས་ཟེར་ཞིང་ཆོས་ཉན་པ་ནི་རྗེས་སུ་འབྲང་བར་མི་འགྱུར་ན། ཞེས་སོགས་
དང་། རབ་འབྱོར་གཞན་ཡང་ཆོས་སྨྲ་བ་ནི་ཟང་ཟིང་ཅུང་ཟད་ཙམ་གྱི་ཕྱིར་ཤེར་ཕྱིན་ཟབ་མོ་འདི་འདྲི་བ་
དང་ལུང་འབོགས་པ་དང་སྒོམ་པའི་བར་དུ་སྦྱིན་པར་འགྱུར་ལ། ཆོས་ཉན་པ་ནི་ཟང་ཟིང་ཅུང་ཟད་ཙམ་
གྱི་ཕྱིར་གྲོང་དུ་འགྲོར་འདོད་པར་མི་འགྱུར་ན། ཞེས་སོགས་དང་། རབ་འབྱོར་གཞན་ཡང་ཆོས་སྨྲ་བ་
ནི་གང་ན་སྲོག་གི་བར་ཆད་དུ་འགྱུར་བའི་ཕྱོགས་དེར་འགྲོར་འདོད་པར་འགྱུར་ལ། ཆོས་ཉན་པ་ནི་དེར་
འགྲོ་མི་འདོད་པར་འགྱུར་ན། ཞེས་སོགས་དང༌། རབ་འབྱོར་གཞན་ཡང་ཆོས་སྨྲ་བ་ནི་གང་ན་མུ་གེ་
དང་ཆུ་མེད་པའི་ཕྱོགས་དེར་འགྲོ་བར་འདོད་པར་འགྱུར་ལ། ཞེས་སོགས་དང༌། རབ་འབྱོར་གཞན་
ཡང་དགེ་སློང་ཆོས་སྨྲ་བ་ནི་གང་ན་རྐུན་པོས་འཇིགས་པ་དང༌། ཞེས་སོགས་དང༌། རབ་འབྱོར་གཞན་
ཡང་དགེ་སློང་ཆོས་སྨྲ་བ་ནི་གང་ན་བསོད་སྙོམས་གཏོང་བའི་ཁྱིམ་གཙོ་བོར་བྱེད་པར་འགྱུར་ཏེ། ཞེས་
སོགས་གསུངས།
དེའི་དོན་བཤད་པ་ལ། འཆད་པ་པོ་དང་ཉན་པ་པོ་དག་སྔ་མ་དང་ཕྱི་མ་གང་ཡང་རུང་བ་འབྲེལ་
བས་གྲངས་བཞིན་དུ་གཅིག་པུ་དང་། འཁོར་ལ་མངོན་པར་དགའ་བ་ཉིད་དང༌། གོ་སྐབས་མི་འབྱེད་པ་
ཉིད་དང༌། རྗེས་སུ་འབྲེལ་བར་འདོད་པ་ཉིད་དང༌། ཟང་ཟིང་ཅུང་ཟད་ཙམ་ འདོད་པ་ཉིད་དང་།
དེ་སྦྱིན་པར་མི་འདོད་པ་ཉིད་དང༌། སྲོག་གི་བར་ཆད་དུ་འགྱུར་བ་དང་ མི་འགྱུར་བའི་ཕྱོགས་སུ་འགྲོ་བ་
དང་མི་འགྲོ་བ་ཞེས་བྱ་བ་བཞི་སྟེ་བཅུ་ཚན་བཞི་པའོ། །དེ་བཞིན་དུ་མུ་གེ་བྱུང་བའི་ཕྱོགས་སུ་འགྲོ་བ་
དང་ མི་འགྲོ་བ་དང༌། ཆོམ་རྐུན་པ་ལ་སོགས་པས་དཀྲུགས་པའི་ཕྱོགས་སུ་འགྲོ་བ་དང་ མི་འགྲོ་བ་དང༌།
ཁྱིམ་ལྟ་བས་ཡིད་མི་བདེ་བ་ཞེས་བྱ་བ་གསུམ་དང༌། ཞེས་གསུངས། །
འདིར་བཅུ་བཞི་དང་བདུན་ལ་རིམ་པ་ལྟར་སྔ་མ་ ཉན་པ་པོ་དང་། ཕྱི་མ་འཆད་པ་པོ་དང་ འབྲེལ་
བར་བསྟན་པའི་རྒྱུ་མཚན་ཡོད་དེ། སྐྱོན་དེ་གཉིས་ཀ་ཡང་འཆད་པ་པོ་དང་ཉན་པ་པོ་གཉིས་ཀ་ལ་འབྱུང་
བས་གོ་རིམ་མ་ངེས་པར་བསྟན་པའི་ཆེད་ཡིན་པའི་ཕྱིར། །
གཉིས་པ་རང་ཁོ་ན་ལ་བརྟེན་པ་ལ། ངན་འགྲོར་འགྲོ་བ་ལས་ཕྱིར་ཕྱོགས་པ་དང༌། བདེ་འགྲོར་
འགྲོ་བ་ལས་ཕྱོགས་པ་གཉིས་རིམ་བཞིན་སྟོན་པ་ལ། རབ་འབྱོར་གཞན་ཡང་ཤེར་ཕྱིན་ཟབ་མོ་འདི་འདྲི་
བ་དང་ སྒོམ་པའི་བར་གྱི་ཚེ་ལ་ལ་ཞིག་དེར་འོང་སྟེ། སེམས་ཅན་དམྱལ་བ་རྣམས་ཀྱི་ མི་བསྔགས་པ་བརྗོད་
པར་འགྱུར། ཞེས་སོགས་དང༌། རབ་འབྱོར་གཞན་ཡང་ཤེར་ཕྱིན་ཟབ་མོ་འདི་འདྲི་བ་དང་ཚུལ་བཞིན་
14?



དུ་ཡིད་ལ་བྱེད་པའི་བར་གྱི་ཚེ་ལ་ལ་ཞིག་དེར་འོང་ནས་རྒྱལ་ཆེན་བཞིའི་རིགས་ཀྱི་ལྷ་རྣམས་ཀྱི་ལེགས་པ་་་
བརྗོད། ཅེས་སོགས་གསུངས། དེའི་དོན་བཤད་པ་ལ། ངན་སོང་གི་འགྲོ་བ་ལས་ཕྱིར་ཕྱོགས་པ་དང༌།
བདེ་འགྲོར་འགྲོ་བ་ལ་ཡིད་བདེ་བ་སྟེ་གཉིས་དང༌། ཞེས་གསུངས། འདི་གོང་དུ་ཡོད་ ཀྱང་འདིར་བཤད་
པའི་རྒྱུ་མཚན་ཡོད་དེ། སྔ་མ་རྣམས་རིགས་མཐུན་ པས་ཕྱོགས་གཅིག་ཏུ་བཤད་པར་བྱ་བའི་ཆེད་ཡིན་
པའི་ཕྱིར། སྐྱོན་དེ་དག་སེལ་བྱེད་ཀྱི་གཉེན་པོ་དེ་སྟོན་པ་ལ། མདོ་ལས། རབ་འབྱོར་གཞན་ཡང་ཤེར་
ཕྱིན་འདི་ལ་བར་ཆད་མང་དུ་འབྱུང་སྟེ་རིགས་ཀྱི་བུའམ་རིགས་ཀྱི་བུ་མོ་ཤེར་ཕྱིན་ཟབ་མོ་འདི་འཆང་བ་་་་
དང༌། ཞེས་པ་ནས། རྟག་ཏུ་རྒྱུན་མི་འཆད་པར་བསྲུང་བ་དང་བསྐྱབ་པ་དང་ སྦ་བ་མཛད་པར་འ གྱུར་
རོ༑ །ཞེས་གསུངས། དོན་ནི། ནོར་བུ་རིན་པོ་ཆེ་ལ་དགྲ་མང་བའི་དཔེས་སྦྱོར་བ་པོ་ལ་བར་ཆད་མང་
ཡང་ཕྱོགས་བཅུའི་སངས་རྒྱས་བྱང་སེམས་ཀྱིས་རྟག་ཏུ་དགོངས་པར་མཛད་ནས་བསྲུང་བ་སོགས་བྱེད་་་་་་
པས་སྦྱོར་བ་ལས་མི་ཉམས་པར་འགྱུར་ཏེ། དཔེར་ན། བུ་མང་པོ་ཡོད་པའི་མ་ན་བར་གྱུར་པ་ན་དེ་
ཐམས་ཅད་ཀྱིས་དེ་ལ་རིམ་གྲོ་སྒྲུབ་པ་ལྟར་ཡིན་ པའི་ཕྱིར། གཞུང་འགྲེལ་འདི་དག་ནི་ལེགས་པར་བཤད་
པ་གསེར་གྱི་ཕྲེང་བ་སྒྲ་སོར་བཞག་པའོ། ། །
གཞུང་དོན་ལ་གསེར་ཕྲེང་གི་ལུགས་དང༌། སྙིང་པོའི་རྒྱུན་གྱི་ལུགས་གཉིས་ལས། དང་ པོ་ནི།
ཤེས་བྱ་ཆོས་ཅན། ཐེག་ཆེན་གྱི་སྦྱོར་བ་སྒོམ་པའི་སྐྱོན་ནམ་བར་ཆད་དེ་ལ་ཞེ་དྲུག་ཡོད་དེ། དེ་ལ་སྦྱོར་
བ་མ་སྐྱེས་པ་སྐྱེད་པའམ། སྐྱེས་པ་གནས་པའམ། རྫོགས་པ་ལ་འགལ་རྐྱེན་ཉེ་བར་གནས་པ་ཉེར་གསུམ།
མཐུན་རྐྱེན་མ་ཚང་བ་ཉེར་གསུམ་སྟེ་ཞེ་དྲུག་ཏུ་ཡོད་པའི་ཕྱིར།
གཉིས་པ་ནི། ཤེས་བྱ་ཆོས་ཅན། ཐེག་ཆེན་གྱི་སྦྱོར་བ་སྒོམ་པའི་སྐྱོན་ལ་ཞེ་དྲུག་ཡོད་དེ། དེ་ལ་
སྦྱོར་བའི་འགལ་རྐྱེན་རང་ལ་བརྟེན་པ་ཉི་ཤུ། རང་གཞན་གང་རུང་ལ་བརྟེན་པ་མཐུན་རྐྱེན་མ་ཚང་བ་
ཉེར་གསུམ། སྦྱོར་བའི་འགལ་རྐྱེན་གཞན་ལ་བརྟེན་པ་གསུམ་རྣམས་སུ་ཡོད་པའི་ཕྱིར། དང་པོ་གྲུབ་
སྟེ༑ - དེ་ལ་སྤོབས་པའི་དབང་དུ་བྱས་པ་གཉིས། གནས་ངན་ལེན་གྱི་དབང་དུ་བྱས་པ་གསུམ། ཐེག་
ཆེན་ལས་ཉམས་བྱེད་ཀྱི་རྒྱུའི་དབང་དུ་བྱས་པ་བདུན། ཐེག་ཆེན་ལ་གཡེང་བའི་རྒྱུའི་དབང་དུ་བྱས་པ་
བརྒྱད་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། སློབ་དཔོན་ལ་བརྟེན་པ་བཅུ་བཞི། རང་ཉིད་ལ་
བརྟེན་པ་གཉིས། གཉིས་ཀ་ལ་བརྟེན་པ་བདུན་ཡོད་ པའི་ཕྱིར། གསུམ་པ་གྲུབ་སྟེ། བདུད་ཀྱིས་འབྱེད་
པའི་སྦྱོར་བ། བཅོས་མ་ཉེ་བར་སྒྲུབ་པ།་་ཡུལ་ཇི་ལྟ་བ་མ་ཡིན་པ་སོགས་ལ་དགའ་བ་བསྐྱེད་པ་དང་
གསུམ་དུ་ཡོད་པའི་ཕྱིར། ་， 1 ，，
་
148



DR
སྤྱི་དོན་ལ། མཚན་ཉིད། དབྱེ་བ། ས་མཚམས་གསུམ་ལས། དང་ པོ་ནི། སྦྱོར་བ་སྐྱེ་བ་དང་
གནས་པ་དང་ རྫོགས་པ་གང་རུང་ལ་བར་དུ་གཅོད་བྱེད་ཀྱི་བདུད་ལས། སྦྱོར་བའི་སྐྱོན་གྱི་མཚན་ཉིད།
ཁ་ཅིག སྦྱོར་བ་སྐྱེ་བ་དང་ གནས་པ་ལ་བར་དུ་གཅོད་བྱེད་ཀྱི་བདུད་ལས་དེ། དེའི་མཚན་ཉིད་ཟེར་
ན། བྱང་སེམས་ཚོགས་ལམ་པའི་རྒྱུད་ཀྱི་སྦྱོར་བའི་སྐྱོན་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། འདོད་ན། དེ་ཆོས་ཅན། སྦྱོར་བ་སྐྱེ་བ་ལ་བར་དུ་གཅོད་བྱེད་དུ་ཐལ། འདོད་པའི་ཕྱིར།
འདོད་ན། དེའི་རྒྱུད་ལ་སྦྱོར་བ་སྐྱེ་བ་ལ་བར་དུ་གཅོད་བྱེད་ཡོད་པར་ཐལ་ལོ། །འདོད་ན། དེའི་རྒྱུད་
ལ་སྦྱོར་བ་སྐྱེས་མ་ཟིན་པར་ཐལ། འདོད་པའི་ཕྱིར། གཉིས་པ་ནི། དེ་ལ་དབྱེ་ན་ཞེ་དྲུག་ཡོད་དེ། དེ་
ལ་སྦྱོར་བའི་འགལ་རྐྱེན་ཉེ་བར་གནས་པ་ཉེར་གསུམ། མཐུན་རྐྱེན་མ་ཚང་བ་ཉེར་གསུམ་དུ་ཡོད་པའི་
ཕྱིར། དང་པོ་ལ་ཡང་འགལ་རྐྱེན་རང་ལ་བརྟེན་ པ་ཉི་ཤུ། གཞན་ལ་བརྟེན་པ་གསུམ་དུ་ཡོད་ལ། དང་
པོ་ལ་ཡང་། དོན་ཡོངས་སུ་ཤེས་པ་ལ་བར་དུ་གཅོད་པའི་དབང་དུ་བྱས་ནས། སྦྱོར་བ་སྒོམ་པའི་དུས་སུ་
ཚེགས་ཆེན་པོས་ཡུན་རིང་མོ་ནས་ཡུམ་ཤེས་པ་འཐོབ་པའི་སྤོབས་པ་འཕྱི་བ་དང༌། སྔོན་དང་ ཕྱི་མཐའ་
མ་བརྟགས་པར་ཡུམ་ཤེས་པའི་སྤོབས་པ་མྱུར་དུ་སྐྱེ་ཞིང་དེས་རློམ་པ་གཉིས་བཞག སྒོ་གསུམ་གྱི་བྱ་བ་ལ་
བར་དུ་གཅོད་པའི་དབང་དུ་བྱས་ནས། ལུས་ཀྱི་གནས་ངན་ལེན་གླལ་བ་དང་ ཧ་ཧ་ཞེས་རྒོད་པ་སོགས་
ཀྱིས་འདྲི་བ་དང༌། ངག་གི་གནས་ངན་ལེན་གཉེན་བཤེས་སོགས་ལ་སེམས་རྣམ་པར་གཡེང་བ་སོགས་
དང་། རིགས་པ་མ་ཡིན་ པས་གླལ་བ་སོགས་དང་། གཉེན་བཤེས་ལ་སེམས་གཡེང་བ་སོགས་ཀྱིས་འཆད་
པ་དང་ གསུམ་དུ་བཞག ཐེག་ཆེན་ལ་འཇུག་པའི་བར་ཆད་ཀྱི་ དབང་དུ་བྱས་ན། བྱང་སེམས་ཀྱི་སྐྱོན་
མེད་པར་མ་ཞུགས་པ་ལུང་མི་སྟོན་པས་ལུང་མ་བསྟན་པ་ན་བདག་ལུང་མ་བསྟན་ཏོ། །གང་དུ་སྐྱེ་བའི་
གྲོང་ལ་སོགས་པ་མ་བརྗོད་དོ་སྙམ་དུ་ཡུམ་ལས་ཕྱིར་ཕྱོགས་པ་དང༌། ཡུམ་འདི་ བོར་ནས་དམན་པའི་སྡེ་
སྣོད་ལ་འཇུག་པ་དྲུག་སྟེ་ཐེག་ཆེན་གྱི་རྒྱུ་ལས་ཉམས་པ་བདུན་དང༌། དྲུག་པོ་དེ་ཡང་རིམ་བཞིན་ཤིང་གི་
རྩ་བ་དོར་ནས་ཡལ་ག་དག་འཚོལ་བ་དང༌། ཁྱི་ནི་ཇོ་བོ་ལ་ཟན་སློང་བ་དོར་ནས་མི་འོང་བ་ལ་རེ་བ་དང་།
གླང་པོ་ཆེ་རྙེད་ནས་དེའི་མཚན་ཉིད་ཤེས་པར་མི་བྱེད་པར། དེའི་རྗེས་དེའི་མཚན་ཉིད་ཤེས་པར་འདོད་
པ་དང༌། ནོར་བུ་འདོད་པ་འགའ་ཞིག་རྒྱ་མཚོ་མཐོང་ནས། ་ རྒྱ་མཚོ་དང་རྨིག་རྗེས་ཀྱི་ཆུ་སྙོམས་པ་ན་
དེས་ཚིམ་ནས་རྒྱ་མཚོར་མི་འཇུག་པ་དང༌། ཉི་ཟླའི་ཁང་པའི་ཚད་ཀྱིས་རྣམ་པར་ རྒྱལ་བའི་ཁང་བཟང་
བྱེད་འདོད་པ་དང༌། ཁམས་ཀྱི་ རྒྱལ་ཕྲན་མཐོང་ནས་འཁོར་ལོ་སྒྱུར་རྒྱལ་འདི་ལྟ་བུའི་སྙམ་པ་དང༌།
ཞག་དྲུག་ཅུ་པའི་ཟས་རྙེད་ནས་ཁ་ཟས་རོ་བརྒྱ་པ་བོར་བ་དང་། ནོར་བུ་རིན་པོ་ཆེ་རིན་ཐང་མེད་པ་རྙེད་
149
་



，
，
，
ནས་ནོར་བུ་འཆིང་བུ་དང་ སྙོམས་པའི་ དཔེས་ཡུམ་ཤེར་ཕྱིན་བོར་ནས་ དམན་ པའི་སྡེ་སྣོད་ལ་“ ཇུག་པར་་་་་
བསྟན་ཏོ། །གཟུགས་སྒྲ་ལ་སོགས་ པའི་ཡུལ་མང་པོ་ལ་ཞེན་ནས་རྣམ་ རྟོག་གི་སྤོབས་པ་དུ་མ་འབྱུང་བ་
དང༌། ཡི་གེ་འབྲི་བ་ལ་ཡུམ་དུ་མངོན་པར་ཞེན་པ་དང༌། དངོས་པོ་མེད་པ་ཙམ་ལ་ཡུམ་དུ་མངོན་པར་
ཞེན་པ་དང༌། ཡི་གེ་བྲིས་ཟིན་པ་ཙམ་ལ་ཡུམ་དུ་མངོན་པར་ཞེན་པ་དང༌། ཡི་གེ་མེད་པ་ཁོ་ན་ལ་ཡུམ་
དུ་མངོན་པར་ཞེན་པ་དང༌། ཡུལ་དང་གྲོང་ལ་སོགས་པ་ཡིད་ལ་བྱེད་པ་དང་། རིན་པོ་ཆེ་ཐོབ་པ་སོགས་
ཀྱི་ རྙེད་པ། དཔལ་གྱི་དར་དཔྱངས་བཅིངས་པ་སོགས་ཀྱི་ བཀུར་སྟི། ཚིགས་སུ་བཅད་པའི་སྙན་པའི་རོ་
མྱང་བ་དང༌། སངས་རྒྱས་ཐོབ་པའི་ལམ་མ་ཡིན་པ་བདུད་ཀྱིས་བསྟན་པའི་སྡེ་སྣོད་ལས་ཐབས་མཁས་པ་
འཚོལ་བ་སྟེ། ཐེག་ཆེན་ལས་གཡེང་བའི་རྒྱུ་བརྒྱད་བཞག་པའི་ཕྱིར།།
གཉིས་པ་གཞན་ལ་བརྟེན་པ་ལ་ཡང་བདུད་དགེ་སློང་གི་ཆ་བྱད་དུ་འོངས་ནས་ངེད་ཀྱི་ མདོ་སྡེ་འདི་་་༌་
ཉིད་ཡུམ་ཡིན་གྱི་རྒྱས་འབྲིང་བསྡུས་གསུམ་མིན་ནོ་ཞེས་ཆོས་དང་གང་ཟག་གི་བར་དུ་དབྱེན་བཅུག་ནས་་་་
འབྱེད་པ་དང༌། ཡུམ་ ལྟར་སྣང་བའི་མདོ་སྡེ་སྟོན་པ་དང་། བདུད་ཉིད་སངས་རྒྱས་སུ་སྤྲུལ་ནས་དེ་ལ་
འདོད་པ་སྐྱེད་དུ་བཅུག་པ་སྟེ་གསུམ་བཞག་གོ །
གཉིས་པ་ལ་ཡང་། རང་གཞན་གཉིས་ཀ་དང་། རང་ཁོ་ན་ལ་བརྟེན་པ་གཉིས་ལས། དང་པོ་
ལ༑ སྔ་མ་ཉན་པ་པོ་དང་། སྔ་མ་འཆད་པ་པོ་དང་འབྲེལ་བ་གཉིས་ལས། དང་པོའི་དབང་དུ་བྱས་
ནས། ཉན་པ་པོ་འདྲི་བ་སོགས་ལ་འདུན་པ་ཆེ་ལ། འཆད་པ་པོ་སྙོམས་ལས་ཆེ་བས་ཚོགས་པས་ཆོས་
སྤྱོད་ལས་ཉམས་པ་དང༌། ་ ཉན་པ་པོ་ཡུལ་འདིར་ཉན་འདོད་ལ་ཅིག་ཤོས་ཡུལ་གཞན་དུ་འཆད་འདོད་
པས་འདུན་པའི་ཡུལ་ཐ་དད་པ་དང༌། ཆོས་གོ ས་སོགས་ལ་འདོད་པ་ཆུང་ཞིང་ཆོག་ཤེས་པ་དང༌། དེ་
ལས་བཟློག་པ་དང་། བསོད་སྙོམས་སོགས་སྦྱངས་པའི་ཡོན་ཏན་དང་ ལྡན་མི་ལྡན་དག་གིས་དང༌། དགེ་
ཞིང་འདུན་པའི་ཆོས་ཅན་གྱིས་དང༌། དེ་ལས་བཟློག་སྟེ་ཡུམ་འདྲི་ཞིང་དོན་དུ་གཉེར་བར་མི་འདོད་པ་
དང་ ༑ ཡོ་བྱད་གཞན་ལ་གཏོང་བ་དང་དེ་ལ་སེར་སྣ་བྱེད་པ་དང༌། ཆོས་གོས་སོགས་འཆད་པ་པོ་ལ་སྦྱིན་
འདོད་པ་དང་དེས་མི་ལེན་པས་དང༌། ཆོས་ཀྱི་ཚིག་མགོ་སྨོས་པས་ཐམས་ཅད་གོ་ཞིང་ཚིག་ལྷུར་མི་ལེན་པ་
དང༌། རྣམ་པར་སྤྲོས་པས་གོ་ཞིང་ཚིག་ལྷུར་ལེན་པ་ཉིད་གྱིས་དང༌། མདོ་ལ་སོགས་པའི་ གསུང་རབ་
ཡན་ལག་བཅུ་གཉིས་ཀྱི་ཆོས་མངོན་པར་ཤེས་པ་དང་ དེ་མི་ཤེས་པ་དང༌། སྦྱིན་སོགས་ཀྱི་ ཕར་ཕྱིན་དྲུག་
དང་ལྡན་ཞིང་དེ་ལ་སློབ་པར་འདོད་པ་དང་ དེ་ལས་བཟློག་པས་དང༌། ཕར་ཕྱིན་ཐབས་ལ་མཁས་ཤིང་དེ་
དོན་དུ་གཉེར་བ་དང་ དེ་ལས་བཟློག་པས་དང་། ཚིག་དོན་མི་བརྗེད་པའི་གཟུངས་ཐོབ་པ་དང་མ་ཐོབ་པ་
150



དག་གིས་དང༌། ཡུམ་ཡི་གེར་འབྲི་བ་སོགས་ལ་འདོད་པ་དང་ མི་འདོད་པ་དག་གིས་དང་། འདོད་པའི་
འདུན་པ་སོགས་ སྒྲིབ་པ་ལྔ་དང་བྲལ་བ་དང་མ་བྲལ་བ་ཉིད་གྱིས་ཚོགས་པས་ཆོས་སྤྱོད་ལས་ཉམས་པ་སྟེ་་་་
བཅུ་བཞི་བཞག
གཉིས་པའི་དབང་དུ་བྱས་ནས། གཅིག་པུས་དབེན་པ་དང་འཁོར་ཀྱིས་འདུ་འཛི་ལ་སོགས་ལ་དགའ་
བ་ཉིད་གྱིས་དང་། ཉན་པ་པོ་འཆད་པ་པོའི་རྗེས་སུ་འབྲང་བར་འདོད་བཞིན་དུ་དེའི་གོ་སྐབས་མི་འབྱེད་
པ་ཉིད་དང༌། ཉན་པ་པོའི་ཕྱི་བཞིན་དུ་རྗེས་སུ་འབྲང་བ་སྟེ་འབྲང་བར་འདོད་པ་ཉིད་གྱིས་དང༌། ཟང་
ཟིང་ཅུང་ཟད་ཙམ་གྱི་ ཕྱིར་ཆོས་སྟོན་འདོད་པ་དང་ དེ་སྦྱིན་པར་འདོད་པ་ཉིད་གྱིས་དང༌། གང་ན་སྲོག་
གི་བར་ཆད་དུ་འགྱུར་བའི་ ཕྱོགས་སུ་འགྲོ་བར་འདོད་པ་དང་དེར་འགྲོ་བར་མི་འདོད་པས་དང༌། གང་ན་
མུ་གེ་སོགས་དང་ཆོམ་རྐུན་སོགས་ཡོད་པའི་ ཕྱོགས་སུ་འགྲོ་བར་འདོད་མི་འདོད་གཉིས་དང༌། འཆད་པ་
པོ་གཙོ་བོར་མཛའ་བོ་སོགས་ཀྱི་ཁྱིམ་ལ་ལྟ་ལ་ཉན་པ་པོ་ཡིད་མི་བདེ་བ་ཚོགས་ པས་ཆོས་སྤྱོད་ལས་ཉམས་པ་
བདུན་བཞག གཉིས་པའི་དབང་དུ་བྱས་ནས། ངན་སོང་གསུམ་གྱི་སྡུག་བསྔལ་བརྗོད་ན་གཞན་དོན་དུ་
ངན་སོང་གི་འགྲོ་བར་འགྲོ་བ་ལ་ཕྱིར་ཕྱོགས་པ་སྟེ་མི་མོས་ཤིང་སྐྱོ་བ་དང༌། ལྷ་རྣམས་དང་་ ཞི་བ་ཙམ་གྱི་
བསྔགས་པ་བརྗོད་ན་བདེ་འགྲོར་འགྲོ་བ་དང་རྒྱུན་ཞུགས་སོགས་མངོན་དུ་བྱེད་པ་ལ་རང་དོན་དུ་ཡིད་ང་
སྐྱེ་བ་གཉིས་སུ་བཞག་པའི་ཕྱིར།
གསུམ་པ་ནི། ལམ་མ་ཞུགས་ནས་ས་བདུན་པའི་བར་དུ་ཡོད་དོ། །
ལྔ་པ། སྦྱོར་བའི་ཤེས་བྱའི་མཚན་ཉིད་བཤད་པ།
གསུམ་པ་ཤེས་བྱའི་མཚན་ཉིད་བཤད་པ་ལ། མདོ་ལས་གསུངས་ཚུལ་དང་། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་པོ་ནི། སྦྱོར་བའི་སྐྱོན་གྱི་སྐབས་སུ་དེ་བཞིན་གཤེགས་པ་ཐམས་ཅད་ཀྱིས་
སྦྱོར་བ་སྒོམ་པ་པོ་ལ་དགོངས་པ་མཛད་པའི་མཐར་འཐད་པར་ཡུམ་འདི་ནི་དེ་བཞིན་གཤེགས་པ་རྣམས་
སྐྱེད་པ་དང་ དེ་ལ་འཇིག་རྟེན་སྟོན་པ་ཡིན་ པར་གསུངས་པ་རྣམས་ལས། རབ་འབྱོར་གྱིས་གསོལ་བ།
བཅོམ་ལྡན་འདས་ཀྱིས་གང་འདི་སྐད་དུ་ཤེར་ཕྱིན་དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་སྐྱེད་པར་བྱེད་པ འོ་འཇིག་རྟེན་སྟོན་པར་བྱེད་པའོ། །ཞེས་བཀའ་སྩལ་
151



----
,
ས་གསུངས།་་་་་་་་་་་་་
ལགས་ན། བཅོམ་ལྡན་འདས་ཇི་ལྟར་ཤེར་ཕྱིན་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་སྐྱེད་པར་བགྱིད་པ་ལགས། ཇི་ལྟར་འཇིག་རྟེན་སྟོན་པ་ ཡིན། ཞེས་དྲིས་
པའི་ལན་དུ། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཤེར་ཕྱིན་ཟབ་མོ་འདིས་དེ་བཞིན་
གཤེགས་པའི་སྟོབས་བཅུ་སྐྱེད་དོ། །ཞེས་སོགས་གསུངས། ་་་་་
གཉིས་པ་ལ། མཚམས་སྦྱར་བ་དང་། དོན་བཤད་པ་གཉིས་ལས། དང་པོ་ནི། ་ ལུས་རྣམ་
གཞག་ཏུ། ཡོན་ཏན་སྐྱོན་ནི་མཚན་ཉིད་བཅས། །ཞེས་བཤད་ན། སྦྱོར་བའི་སྐྱོན་གྱི་འོག་ཏུ་སྦྱོར་བའི་
མཚན་ཉིད་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། ། ཡོན་ཏན་བླང་བ་དང་སྐྱོན་དོར་
བའི་སྒོ་ནས་སྦྱོར་བ་རྣམས་བསྒོམ་པར་བྱ་བ་ལ་ནི་སྦྱོར་བའི་མཚན་ཉིད་ཤེས་པ་སྔོན་དུ་འགྲོ་དགོས་པ་ཅིན་་
ཡིན་པས་དེ་ལྟར་འཆད་པའི་ཕྱིར། ཞེས་བཤད་པ་ལ། གོ་རིམ་བཞིན་དུ་ཡོན་ཏན་དང་ སྐྱོན་བླང་བ་
དང་དོར་བས་སྦྱོར་བ་རྣམས་བསྒོམ་པར་བྱ་བ་ནི་མཚན་ཉིད་ཤེས་པ་སྔོན་དུ་འགྲོ་བ་ཅན་ཡིན་པས་སྐྱོན་གྱི་་
འོག་ཏུ་དེ་དག་གི་མཚན་ཉིད། ཅེས་གསུངས།
གཉིས་པ་ལ་ངོ་བོའི་སྒོ་ནས་མདོར་བསྟན། དབྱེ་བའི་སྒོ་ནས་རྒྱས་པར་བ ཤད། གྲངས་ཀྱི་སྒོ་ནས་
དོན་བསྡུ་བའོ། །
དང་ པོ་ལ། རྩ་འགྲེལ་གཉིས་ལས། དང་པོ་ནི། མདོ་དེའི་དོན་བཤད་པའི་སྒོ་ནས་སྦྱོར་བ་
མཚན་ཉིད་མདོར་བསྟན་གྱི་ཚུལ་གྱིས་བཤད་པ་ལ། གང་གིས་མཚོན་དེ་མཚན་ཉིད་དུ། །ཞེས་སོགས་
གསུངས། གཉིས་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། བྱེད་པར་སྒྲུབ་པས་འདིས་སྦྱོར་བ་
རྣམས་མཚོན་པར་བྱེད་པས་ན། ཤེས་པ་དང༌། ཁྱད་པར་དང༌། བྱེད་པ་དང༌། ལས་སུ་སྒྲུབ་པས་དེ་
རྣམས་མཚོན་པར་བྱ་བ་ཡིན་པས་ངོ་བོ་ཉིད་ཀྱི་མཚན་ཉིད་དེ། མཚན་ཉིད་ནི་རྣམ་པ་བཞིར་ཤེས་པར་
བྱའོ། །ཞེས་གསུངས། གཞུང་དོན་ནི། རང་གི་ཐོབ་བྱར་གྱུར་པའི་འབྲས་བུ་ཤེར་ཕྱིན་ཐོབ་བྱེད་ཀྱི་
ཐབས་སུ་གྱུར་པའི་ཞི་ལྷག་ཟུང་འབྲེལ་གྱི་སེམས་ དཔའི་རྣལ་འབྱོར་ཆོས་ཅན། ཁྱོད་ལ་མཚན་ཉིད་ཅེས་
སྟོན་པའི་རྒྱུ་མཚན་ཡོད་དེ། ཁྱོད་ལམ་ཤེར་ཕྱིན་གྱི་རྣལ་འབྱོར་མཚོན་བྱེད་ཡིན་ པའི་ ཕྱིར། སྐབས་
འདིར་བསྟན་གྱི་ཐེག་ཆེན་གྱི་སྦྱོར་བའི་མཚན་ཉིད་ཆོས་ཅན། ཁྱོད་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན་
དུ་མ་ཡོད་དེ། ཁྱོད་ལ་ཐེག་ཆེན་སྦྱོར་བའི་ཤེས་མཚན། ཁྱད་མཚན། བྱེད་མཚན། ངོ་བོ་ཉིད་མཚན་
རྣམས་སུ་ཡོད་ པའི་ཕྱིར།
སྤྱིའི་དོན་ལ། མཚན་མཚོན་གྱི་རྣམ་ གཞག མཚན་ཉིད་ཤེས་པ་སྔོན་དུ་འགྲོ་ཚུལ། དེའི་ས་
152



མཚམས་བསྟན་པ་དང་ གསུམ་ལས། དང་པོ་ལ། དགག་གཞག་གཉིས་ལས། དང་པོ་ནི། ཁ་ཅིག །
ཐེག་ཆེན་གྱི་སྦྱོར་བའི་ མཚན་ཉིད་ཆོས་ཅན། ཁྱོད་ལ་དུ་མར་ཡོད་དེ། ཁྱོད་ལ་ཤེས་མཚན། ཁྱད་
མཚན༔ བྱེད་མཚན། ངོ་པོ་ཉིད་མཚན་རྣམས་སུ་ཡོད་པའི་ཕྱིར་ཟེར་ན། ཤེས་མཚན་དེ་ཐེག ཆེན་གྱི་
སྦྱོར་བའི་ མཚན་ཉིད་དུ་ཐལ། སྦྱོར་བ་འཐད་པའི་ཕྱིར། འདོད་ན། ཐེག་ཆེན་གྱི་མཐོང་ལམ་ཚོས་
ཅན༔ ཤེས་མཚན་དུ་ཐལ། ཐེག ཆེན་གྱི་སྦྱོར་བ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ།
མཚན་ཉིད་མ་ཡིན་ པའི་ ཕྱིར། དེས་གཞན་ལ་རིགས་འགྲེའོ། །
ཁ་ཅིག སྙིང་རྗེ་ཆེན་པོ་དང་ སྟོང་ཉིད་རྟོགས་པའི་ཤེས་རབ་སོགས་ཐབས་ཤེས་ཀྱི་རིགས་རྫོགས་
པས་ཟིན་པའི་སེམས་དཔའི་རྣལ་འབྱོར། ལམ་ཤེར་ཕྱིན་གྱི་རྣལ་འབྱོར་གྱི་མཚན་ཉིད་ཟེར་བ་མི་འཐད་
དེ། སྟོང་ཉིད་རྟོ གས་མ་མྱོང་བའི་བྱང་སེམས་ཚོགས་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་ཀྱིས་མ་ངེས་
པའི་ཕྱིར། ཁོ་ན་རེ། མཚན་ཉིད་འཐད་པར་ཐལ། རྣམ་ བ ཤད་ལས། ཉོན་མོངས་རྟ གས་སོགས་
ཀྱིས་དབེན་པའི་སེམས་དཔའི་རྣལ་འབྱོར་བཅུ་དྲུག་མཚན་གཞི། ལམ་ཤེར་ཕྱིན་གྱི་རྣལ་འབྱོར་དུ་མཚོན།
སྙིང་རྗེ་ཆེན་པོ་དང་སྟོང་ཉིད་རྟོ གས་པའི་ཤེས་རབ་སོགས་ཐབས་ཤེས་ཁྱད་པར་ཅན་གྱི་རི གས་རྫོགས་ པས་་
ཟིན་པའི་སེམས་དཔའི་ཡེ་ཤེས་སོ། །ཞེས་གསུངས་པའི་ཕྱིར་ན་མ་ཁྱབ་སྟེ། དེ་ནི་གཙོ་ཆེ་བའི་ དབང་
དུ་བྱས་པ་ཡིན་པའི་ ཕྱིར།
ཁ་ཅིག ཐེག་ཆེན་གྱི་སྦྱོར་བའི་ནུས་པ་མཚོན་བྱེད་ཀྱི་རྟོགས་པ། ཐེག་ཆེན་གྱི་སྦྱོར་བའི་མཚན་
ཉིད་ཀྱི་མཚན་ཉིད། དབྱེ་ན། ཤེས་མཚན། ཁྱད་མཚན། བྱེད་མཚན། ངོ་བོ་ཉིད་མཚན་རྣམས་སུ་
ཡོད་ཟེར་ན། ཐེག་ཆེན་གྱི་རྟོ གས་རིགས་སུ་གནས་པའི་སེམས་དཔའི་ རྣལ་འབྱོར་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར། ཤེས་མཚན་ཡིན་པའི་ཕྱིར་ཏེ། སེམས་དཔའི་རྒྱུད་ཀྱི་གཞི་ཤེས་སྦྱོར་
བའི་ ཤེས་མཚན་ཡིན་པའི་ཕྱིར། འདོད་ན། ཐེག་ཆེན་གྱི་ཚོགས་ལམ་ཆོས་ཅན། ཐེག་ཆེན་གྱི་ རྟོ གས་
རིགས་སུ་གནས་པའི་སེམས་དཔའི་རྣལ་འབྱོར་དུ་ཐལ། ཐེག་ཆེན་གྱི་སྦྱོར་བ་ཡིན་ པའི་ ཕྱིར། ཁྱབ་པ་
ཁས། གཞན་ཡང་། ཤེས་མཚན་དེ་མཚན་ཉིད་ཡིན་ པར་ཐལ། ཐེག་ཆེན་གྱི་སྦྱོར་བའི་མཚན་ཉིད་ལ་
བཞིར་འབྱེད་རིགས་པའི་ཕྱིར། འདོད་ན། ཤེས་པའི་མཚན་ཉིད་དེ་མཚན་ཉིད་དུ་ཐལ་ལོ། །
ཁོ་ན་རེ། སྐྱོན་སྔ་མ་དེ་མི་འཇུག་སྟེ། མཚོན་བྱ་བཞི་ཁྱབ་པ་སྒོ་བཞི་རྩི་བ་གང་དུ་ཡང་མ་བ ཤུད་
པའི་ཕྱིར། གཞན་ཡང་། མི་རྟག་པ་བུམ་པ་སྤྱིའི་མཚན་ཉིད་དང༌། ལྟོ་ལྡིར་བ་བུམ་པའི་རང་གི་མཚན་
ཉིད་དུ་ཐལ། ་བུམ་པའི་རང་གི་མཚན་ཉིད་དང་བུམ་པའི་ སྤྱིའི་མཚན་ཉིད་ཡོད་པའི་ཕྱིར། འདོད་ན།
1:3



:།
1
ཀ་བ་ཆོས་ཅན། བུམ་པ་ཡིན་པར་ཐལ། མི་རྟག་པ་ཡིན་པའི་ཕྱིར། ཁྱབ་པ་ཁྱོད་ལྟར་ན་སོང་། ཐེག་
ཆེན་གྱི་རྟོ གས་རིགས་སུ་གནས་པའི་སེམས་དཔའི་རྣལ་འབྱོར་ཆོས་ཅན། ཁྱོད་ཤེས་པའི་མཚན་ཉིད་དུ་
ཐལ། ཁྱོད་ཤེས་མཚན་ཡིན་པའི་ཕྱིར། ཁྱབ་སྟེ། ཤེས་པའི་མཚན་ཉིད་ཐམས་ཅད་མཁྱེན་པ་ཉིད་
གསུམ་གྱི་དབྱེ་བས་ཐ་དད་པ་དང་། ཞེས་གསུངས་ པའི་ཕྱིར། འདོད་ན། སྒྲ་འཛིན་རྟོག་པ་ཆོས་ཅན།
ཐེག་ཆེན་གྱི་རྟོགས་རིགས་སུ་གནས་པའི་རྣལ་འབྱོར་དུ་ཐལ། ཤེས་པ་ཡིན་པའི་ཕྱིར། ཁྱབ་པ་ཁྱོད་ལྟར་
ན་ཡོད། ཅེས་ཟེར་ན། ཐལ་འགྱུར་ཕྱི་མ་གཉིས་ལ་རྩ་བར་མ་ཁྱབ། མཚོན་ཚུལ་ལ་ཁ་ཅིག་བྱང་
སེམས་ཀྱི་སྦྱོར་བ་ཉི་ཤུ་མཚན་ཉིད་ཡིན་ལ། དེ་ནི། ་གཟུགས་ལ་སོགས་ལ་མི་གནས་ཕྱིར། །ཞེས་པས་
བསྟན། ཆོས་སྐུའི་རྒྱུ་མཐུན་གྱི་སྦྱོར་བ་ནི་མཚོན་བྱ་ཡིན་ལ། དེ་ནི། ཉོན་མོངས་རྟགས་དང་མཚན་
མ་དང༌། །ཞེས་སོགས་ཀྱིས་བསྟན། དོན་གཉིས་ཕུན་ཚོགས་སྒྲུབ་བྱེད་ཀྱི་སེམས་དཔའི་རྣལ་འབྱོར་
མཚན་ཉིད་ཡིན་ལ། དེ་ནི། བསམ་མི་ཁྱབ་སོགས་ཁྱད་པར་གྱིས། །ཞེས་སོགས་དང༌། ། ཕན་དང་
བདེ་དང་སྐྱོབ་པ་དང་། །ཞེས་སོ གས་ཀྱིས་བསྟན། མཚན་མཚོན་གཞི་གསུམ་དང་མཚན་ཉིད་མཚན་
གཞིའི་སྟེང་དུ་ངེས་བྱེད་ཀྱི་བློ་ནི། དེ་བཞིན་གཤེགས་པ་འབྱུང་བ་དང༌། །ཞེས་སོགས་དང༌། སྟོང་
ཉིད་མཚན་མ་མེད་བཅས་དང༌། །ཞེས་སོགས་དང༌། དེ་ནི་ཉིད་ཀྱི་ཆོས་བསྟེན་ནས། །ཞེས་སོགས་
ཀྱིས་བསྟན། བྱེད་པ་ནི་བྱང་སེམས་ཀྱི་སྦྱོར་བ་ཉི་ཤུ་མཚན་གཞི། ཆོས་སྐུའི་རྒྱུ་མཐུན་གྱི་སྦྱོར་བ་ཡིན་
པར་མཚོན། དོན་གཉིས་ཕུན་ཚོགས་སྒྲུབ་བྱེད་ཀྱི་སེམས་དཔའི་རྣལ་འབྱོར་ཡིན་པ། ཞེས་མཚོན་པར་
བྱེད་པ་ཡིན་ནོ། །ཞེས་ཟེར།
དེ་འགོག་པ་ལ།
རྣམ་བཤད་ལས། སྔར་བཤད་པའི་སྦྱོར་བ་ཉི་ཤུ་པོ་ཡང་མཚན་གཞིར་རུང་མོད་ཀྱི། སློབ་དཔོན་
སེང་གེ་བཟང་པོས་རྩ་བའི་དགོངས་པ་བཀྲལ་བ་ལྟར་ན་ནི། ངོ་བོ་ཉིད་བཅུ་དྲུག་མཚན་ཉིད་དང་མཚོན་
བྱ་གཉིས་ཀར་སྟོན་པར་གསལ་ལ། དེ་བཞིན་དུ་ཤེས་པ་བཅུ་དྲུག་ཕྲག་གསུམ་གྱིས་ཀྱང་མཁྱེན་པ་གསུམ་
གྱིས་སྦྱོར་བའི་མཚན་ཉིད་བསྟན་པར་ཆེས་ཤིན་ཏུ་གསལ་བས་མཚན་གཞི་ལ་མཚན་ཉིད་ངེས་བྱེད་ཀྱི་ ཚད་་་
མ་བསྟན་པར་འཆད་པ་སོགས་འཐད་པར་མི་སེམས་སོ། །ཞེས་གསུངས། དོན་ནི། ཤེས་བྱ་ཆོས་
ཅན། ཉོན་མོངས་རྟགས་དང་མཚན་མ་དང་། ཞེས་སོགས་ཀྱིས་མཚོན་བྱ་ཁོ་ན་བསྟན་པ་མི་འཐད་དེ།
དེས་མཚན་ཉིད་དང་མཚོན་བྱ་གཉིས་ཀ་བསྟན་པ་ཡིན་པའི་ཕྱིར་ཏེ། དེ་ལྟར་ངོ་བོ་ཉིད་བཅུ་དྲུག་ཇི་ལྟ་བ་
བཞིན་དུ་ཐམས་ཅད་མཁྱེན་པ་ཉིད་གསུམ་ གྱི་ སྦྱོར་བ་དག་ཀྱང་མཚོན་པས་ན། ཞེས་སོགས་གསུངས་པའི་
154



ཕྱིར།
གཞན་ཡང་། དེ་བཞིན་གཤེགས་པ་འབྱུང་བ་དང༌། ཞེས་སོགས་མཚན་ཉིད་མ་བསྟན་པ་མི་
འཐད་དེ། དེ་བཞིན་གཤེགས་པ་འབྱུང་བ་དང༌། །ཞེས་སོགས་ཀྱིས་སེམས་དཔའི་རྒྱུད་ཀྱི་ གཞི་ཤེས་
སྦྱོར་བའི་མཚན་ཉིད་བསྟན། སྟོང་ཉིད་མཚན་མ་མེད་བཅས་དང༌། །ཞེས་སོགས་ཀྱིས་ལམ་ཤེས་སྦྱོར་
བའི་མཚན་ཉིད་བསྟན། དེ་ནི་ཉིད་ཀྱི་ཆོས་བསྟེན་ནས། །ཞེས་སོགས་ཀྱིས་རྣམ་མཁྱེན་སྦྱོར་བའི་མཚན་
ཉིད་བསྟན་པའི་ཕྱིར། དང་པོ་གྲུབ་སྟེ། ཤེས་པའི་རྣམ་ པའི་བྱེ་བྲག་བཅུ་དྲུག་གིས་ཚུལ་བཞིན་དུ་ཐམས་
ཅད་ཤེས་པ་ཉིད་ཀྱི་སྦྱོར་བ་རྣམས་ཇི་ལྟ་བ་བཞིན་དུ་མཚོན་པས་ན་ཤེས་པའི་མཚན་ཉིད་ཐམས་ཅད་ཤེས་་་
པ་ཉིད་ཀྱིས་བསྡུས་པ་ཡིན་ནོ། །ཞེས་གསུངས་ པའི་ཕྱིར། གཉིས་པ་གྲུབ་སྟེ། ཤེས་པའི་རྣམ་ པའི་
ཁྱད་པར་བཅུ་དྲུག་གིས་ཇི་ལྟ་བ་བཞིན་དུ་ལམ་ཤེས་པ་ཉིད་ཀྱི་སྦྱོར་བ་དག་ཀྱང་མཚོན་པས་ན་ཤེས་པའི་་
མཚད་ཉིད་ལམ་ཤེས་པ་ཉིད་ཀྱིས་བསྡུས་པ་ཡིན་ནོ། །ཞེས་གསུངས་པའི་ཕྱིར། གསུམ་པ་གྲུབ་སྟེ།
ཤེས་པའི་རྣམ་ པའི་ ཕྱེ་བྲག་བཅུ་དྲུག་གིས་ཇི་ལྟ་བ་བཞིན་དུ་རྣམ་པ་ཐམས་ཅད་མཁྱེན་པ་ཉིད་ཀྱིས་སྦྱོར་བ་་
དག་ཀྱང་མཚོན་པས་ན། ཤེས་པའི་མཚན་ཉིད་རྣམ་པ་ཐམས་ཅད་མཁྱེན་པ་ཉིད་ཀྱིས་བསྡུས་པ་ཡིན་
ནོ༑ ༑ཞེས་གསུངས་པའི་ཕྱིར།
ཁ་ཅིག མཁྱེན་གསུམ་གྱི་སྦྱོར་བ་མཚན་གཞི། སངས་རྒྱས་འཕགས་པའི་རྒྱུད་ཀྱི་མཁྱེན་གསུམ་
སྐྱེད་བྱེད་ཡིན་པ་ཞེས་མཚོན། ཞེས་གསུངས། དེ་འགོག་པ་ལ། རྣམ་བཤད་ལས། སངས་རྒྱས་
འཕ གས་པའི་རྒྱུད་ཀྱི་མཁྱེན་གསུམ་སྐྱེད་བྱེད་དུ་མཚོན་པ་སོགས་ཀྱང་འཕགས་སེང་གཉིས་ཀའི་འགྲེལ་བའི་
ཚིག་དོན་ལ་མི་གསལ། ཞེས་གསུངས། དོན་ནི། དེ་མི་འཐད་དེ། མཁྱེན་གསུམ་གྱི་སྦྱོར་བ་ཚད་
མས་ངེས་ནས། དེས་རྣམ་མཁྱེན་སྐྱེད་བྱེད་དུ་ཚད་མས་མ་ངེས་པའི་གང་ཟག་མེད་པའི་ཕྱིར་ཏེ། མཁྱེན་
གསུམ་གྱི་སྦྱོར་བ་ཚད་མས་ངེས་པའི་ གང་ཟག་ཡིན་ན། དེ་རྣམ་མཁྱེན་གྱི་རྒྱུར་ཚད་མས་ངེས་པའི་གང་
ཟག་ཡིན་དགོས་པའི་ཕྱིར། རྟགས་འབུད་དོ། །དེ་ལྟར་ཡང་། རྣམ་བཤད་ལས། བྱེད་པའི་མཚན་
ཉིད་མཚན་གཞི་དང་བཅས་པ་སོགས་སངས་རྒྱས་ཀྱི་གཞན་དོན་ཕུན་ཚོགས་སྐྱེད་བྱེད་ཡིན་ ཀྱང་ཚུལ་དེ་་་་་
ལྟར་དུ་མཚོན་པ་ནི་མ་ཡིན་ཏེ། ལམ་ཤེར་ཕྱིན་གྱི་རྣལ་འབྱོར་ཙམ་དང༌། མཁྱེན་པ་གསུམ་གྱི་སྦྱོར་བ་
ཙམ་ཚད་མས་ངེས་ན། དེའི་རྗེས་སུ་རྣམ་མཁྱེན་གྱི་རྒྱུར་ཐག་ཆོད་དགོས་པའི་ ཕྱིར། ཞེས་གསུངས།
གཉིས་པ་རང་གི་ལུགས་ལ། མཚན་གཞི། མཚོན་བྱ། མཚན་ཉིད། ཇི་ལྟར་མཚོན་ཚུལ་ལོ། །
དང་ པོ་ནི། ཉོན་མོངས་ རྟ གས་ སོགས་ ཀྱིས་དབེན་པའི་སེམས་དཔའི་རྣལ་འབྱོར་བཅུ་དྲུག་མཚན་གཞི་
155



-
，
ཡིན་ལ། དེ་ནི། ཉོན་མོངས་རྟགས་དང་མཚན་མ་དང༌། ཞེས་སོགས་ཀྱིས་བསྟན།
གཉིས་པ་ལ། སྤྱི་དང༌། ཁྱད་པར་གཉིས་ལས། དང་ པོ་ནི་སྦྱོར་བའི་མཚན་ཉིད་ཅེས་པའི་སྦྱོར་
བ་ནི་ལམ་ཤེར་ཕྱིན་གྱི་རྣལ་འབྱོར་ཡིན་ལ། དེའི་མཚན་ཉིད་ལ་སྦྱོར་བའི་མཚན་ཉིད་ཅེས་བྱའོ། །
གཉིས་པའི་དབང་དུ་བྱས་ན། སེམས་དཔའི་རྒྱུད་ཀྱི་གཞི་ཤེས་སྦྱོར་བ། ལམ་ཤེས་སྦྱོར་བ། རྣམ་མཁྱེན་
སྦྱོར་བ། ཉན་རང་གི་སྦྱོར་བ་ལས་ཁྱད་པར་དུ་འཕགས་ པའི་སྦྱོར་བ། གཞན་དོན་བྱེད་ པའི་བྱེད་ལས་
ཁྱད་པར་ཅན་དང་ལྡན་པའི་སྦྱོར་བ་རྣམས་ལ་སྐབས་འདིར་མཚོན་བྱ་ཞེས་བཤད་དོ། །
གསུམ་ པ་ལ། སྤྱི་དང་བྱེ་བྲག་གཉིས་ལས། དང་པོའི་དབང་དུ་བྱས་ན། རང་གི་ཐོབ་བྱར་གྱུར་
པའི་འབྲས་བུ་ཤེར་ཕྱིན་ཐོབ་བྱེད་ ཀྱི་ཐབས་སུ་གྱུར་པའི་ཞི་ལྷག་ཟུང་འབྲེལ་གྱི་སེམས་དཔའི་རྣལ་འབྱོར་ལྟ་
བུའོ། །གཉིས་པའི་དབང་དུ་བྱས་ན། དེ་བཞིན་གཤེགས་པ་འབྱུང་བ་སོགས་གཞི་ཤེས་ཀྱི་རྣམ་པ་གང་
ཡང་རུང་བ་ལ་ད མི གས་པའི་ཐེག་དམན་གྱི་རྟོ གས་རི གས་སུ་གནས་པའི་ སེམས་དཔའི་རྣལ་འབྱོར་དང་ །
སྟོང་ཉིད་མཚན་མེད་སོགས་ལམ་ཤེས་ཀྱི་རྣམ་པ་གང་རུང་ལ་དམིགས་པའི་སེམས་དཔའི་ རྣལ་འབྱོར་དང༌།
དེ་བཞིན་གཤེགས་པ་ཉིད་ཀྱི་མཐོང་ཆོས་ལ་བདེ་བར་གནས་པ་སོགས་རྣམ་མཁྱེན་གྱི་རྣམ་ པ་གང་རུང་ལ་་་་
དམིགས་པའི་སེམས་དཔའི་རྣལ་འབྱོར་དང༌། བསམ་མི་ཁྱ བ་སོ གས་ཀྱིས་ཁྱད་པར་དུ་བྱས་པའི་ སེམས་
དཔའི་རྣལ་འབྱོར་དང༌། ཕན་བདེ་སྐྱོབ་སོགས་ཀྱི་བྱེད་ལས་ཁྱད་པར་ཅན་དང་ལྡན་པའི་སེམས་དཔའི་
རྣལ་འབྱོར་རྣམས་སྐབས་འདིར་མཚན་ཉིད་ཡིན་ནོ། །
བཞི་པ་ལ། སྤྱིའི་ངོས་འཛིན་དང༌། སོ་སོའི་ངོས་འཛིན་གཉིས་ལས། དང་པོ་ནི། ཉོན་མོངས་
རྟགས་སོགས་ཀྱིས་དབེན་པའི་སེམས་དཔའི་རྣལ་འབྱོར་བཅུ་དྲུག་མཚན་གཞི། ལམ་ཤེར་ཕྱིན་གྱི་རྣལ་
འབྱོར་དུ་མཚོན། རང་གི་ཐོབ་བྱར་གྱུར་པའི་འབྲས་བུ་ཤེར་ཕྱིན་ཐོབ་བྱེད་ཀྱི་ཐབས་སུ་ གྱུར་པའི་ཞི་ལྷག་
ཟུང་འབྲེལ་གྱི་སེམས་དཔའི་རྣལ་འབྱོར་ཡིན་པའོ། །
གཉིས་པ་ནི། ཉོན་མོངས་ རྟགས་དང་མཚན་མ་དང༌། །ཞེས་སོགས་ཀྱི་སྐབས་ནས་དངོས་སུ་
བསྟན་པའི་སེམས་དཔའི་རྣལ་འབྱོར་དང་པོ་བ ཞི་མཚན་གཞི། སེམས་དཔའི་རྒྱུད་ཀྱི་གཞི་ཤེས་སྦྱོར་བར་
མཚོན༑ དེ་བཞིན་གཤེགས་པ་འབྱུང་བ་ཤེས་པ་སོགས་གཞི་ཤེས་ཀྱི་རྣམ་པ་གང་རུང་ལ་དམིགས་པའི་
ཐེག་དམན་གྱི་རྟོགས་རིགས་སུ་གནས་པའི་སེམས་དཔའི་རྣལ་འབྱོར་ཡིན་པ། དེ་ཡང་། ཉོན་མོངས་
རྟགས་དང་ མཚན་མ་དང༌། །མི་མཐུན་ཕྱོགས་དང་ གཉེན་པོ་དང༌། །དབེན་དང༌། ཞེས་པས་
མཚན་གཞི་དང༌། དེ་བཞིན་གཤེགས་པ་འབྱུང་བ་དང༌། །ཞེས་སོགས་ཀྱིས་མཚན་ཉིད་བསྟན་ནོ། །
156



དཀའ་དང་། ཞེས་སོགས་ཀྱི་སྐབས་ནས་དངོས་སུ་བསྟན་པའི་གཞན་དོན་གྱི་གོ་ཆ་བྱ་དཀ་བ་སོགས་
སྒྲུབ་པའི་སེམས་དཔའི་རྣལ་འབྱོར་ལྔ་མཚན་གཞི། ལམ་ཤེས་ཀྱི་སྦྱོར་བར་མཚོན། སྟོང་ཉིད་མཚན་མེད་
སོགས་ལམ་ཤེས་ཀྱི་རྣམ་པ་གང་རུང་ལ་དམིགས་པའི་སེམས་དཔའི་རྣལ་འབྱོར་ཡིན་པ། དེ་ཡང༌།
དཀའ་དང་ངེས་པ་དང༌། །ཆེད་དུ་བྱ་དང་ མི་དམིགས་དང༌། །མངོན་པར་ཞེན་པ་བཀག་པ་དང༌། །
ཞེས་པས། མཚན་གཞི་དང༌། སྟོང་ཉིད་མཚན་མ་མེད་སོགས་དང༌། །ཞེས་སོགས་ཀྱིས་མཚན་ཉིད་དེ་
བསྟན་ནོ། །དམིགས་པ་ཞེས་སོགས་ཀྱི་སྐབས་ནས་དངོས་སུ་བསྟན་པའི་ གཞི་ལམ་གྱི་ཁྱད་པར་སོགས་
རྣམ་མཁྱེན་གྱི་རྣམ་པ་གང་རུང་ལ་དམིགས་པའི་སེམས་དཔའི་རྣལ་འབྱོར་བདུན་མཚན་གཞི། རྣམ་མཁྱེན་
གྱི་སྦྱོར་བར་མཚོན། དེ་བཞིན་གཤེགས་པ་ཉིད་ཀྱི་མཐོང་ཆོས་ལ་བདེ་བར་གནས་པ་སོགས་རྣམ་མཁྱེན་
གྱི་རྣམ་པ་གང་རུང་ལ་དམིགས་པའི་སེམས་དཔའི་རྣལ་འབྱོར་ཡིན་པ། དེ་ཡང༌། དམིགས་པ་ཞེས་བྱ་
གང་ཡིན་དང༌། །ཞེས་སོགས་ ཀྱིས་མཚན་གཞི་དང༌། དེ་ནི་ཉིད་ཀྱི་ཆོས་བསྟེན་ནས། །ཞེས་སོགས་
མཚན་ཉིད་དེ་བསྟན་ནོ། །ཉོན་མོངས་རྟགས་སོགས་ཀྱིས་དབེན་པའི་སེམས་དཔའི་རྣལ་འབྱོར་བཅུ་དྲུག་
མཚན་གཞི། དེ་ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་སྦྱོར་བར་མཚོན། བསམ་མི་ཁྱབ་
སོགས་ཀྱིས་ཁྱད་པར་དུ་བྱས་པའི་སེམས་དཔའི་རྣལ་འབྱོར་ཡིན་པ། དེ་ཡང་། བསམ་མི་ཁྱབ་སོགས།
ཞེས་སོགས་ཀྱིས་མཚན་གཞི་བསྟན། དེ་བཅུ་དྲུག་མཚན་གཞི། གཞན་དོན་སྒྲུབ་པའི་བྱེད་ལས་ཁྱད་པར་
ཅན་དང་ ལྡན་པའི་སྦྱོར་བར་མཚོན། ཕན་བདེ་སྐྱོབ་སོགས་ཀྱི་བྱེད་ལས་ཁྱད་པར་ཅན་དང་ལྡན་པའི་
སེམས་དཔའི་རྣལ་འབྱོར་ཡིན་པ། དེ་ཡང༌། ཕན་དང༌། ཞེས་སོགས་ཀྱིས་མཚན་ཉིད་དེ་བསྟན་ཏོ། །
མཚན་གཞི་རྣམས། ཉོན་མོངས་རྟགས་དང༌། ཞེས་སོགས་ཀྱིས་བསྟན།
ཁ་ཅིག བྱང་སེམས་ཀྱི་སྦྱོར་བ་ཐོབ་པ་ལ་ཞི་ ལྷག་ཟུང་འབྲེལ་ཐོབ་དགོས་པར་ཐལ། མཚན་ཉིད་་
དང་ པོ་འཐད་པའི་ཕྱིར། འདོད་ན། བྱང་ཆུབ་ཀྱི་སེམས་ལ་ཡིད་འགྱུར་གྱི་མྱོང་བ་སྐྱེ་བ་ལ་ཞི་གནས་
མཚན་ཉིད་པ་ཐོབ་དགོས་པར་ཐལ། འདོད་པའི་ཕྱི ར་ན་མ་ཁྱབ། ཁོ་ན་རེ། བྱང་སེམས་སྦྱོར་ལམ་
པའི་རྒྱུད་ཀྱི་གང་ཟག་གི་བདག་མེད་རྟོགས་པའི་ཤེས་རབ་ཆོས་ཅན། མཚན་ཉིད་དེར་ཐལ། མཚོན་བྱ་་
དེའི་ཕྱིར། འདོད་ན། ཐབས་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཤེས་རབ་ཡིན་
པའི་ཕྱིར་ན་མ་ཁྱབ་སྟེ། སྦྱིན་པའི་གོ་སྒྲུབ་ཀྱི་ནང་ཚན་དུ་གྱུར་པའི་ཤེས་རབ་ཆོས་ཅན། དེར་ཐལ།
དེའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར་ཏེ། སྦྱིན་པའི་གོ་སྒྲུབ་ཡོད་པའི་ཕྱིར། འདོད་མི་ནུས་
ཏེ། སྦྱིན་པའི་གོ་སྒྲུབ་ཡིན་པའི་ཕྱིར།
157



གཉིས་པ་ནི། ཐེག་ཆེན་གྱི་རིགས་ཅན་གཅིག་ངེས་པར་བླ་མེད་རྫོགས་བྱང་དོན་དུ་གཉེར་བ་ན་
དེའི་རྒྱུ ར་ཡུམ་གྱི་རྣལ་འབྱོར་ལ་འཇུག་ལ། དེའི་ཚེ་དེ་ལ་རྟོགས་པ་མཐར་ཐུག་སྐྱེད་པའི་ནུས་པ་ཡོད་
མེད་དཔྱོད་དགོས་པས་དེ་ལ་ཤེས་མཚན་དང༌། དེ་ལ་ཡང་གཞན་དོན་མཐར་ཐུག་སྐྱེད་པའི་ནུས་པ་མི་
སྣང་ན་རྟོགས་པ་ཙམ་ཐེག་ཆེན་གྱི་དོན་དུ་གཉེར་བྱའི་གཙོ་བོ་མ་ཡིན་པས་དེ་ཤེས་པ་ཁ་བྱེད་མཚན་དང༌།
ནུས་པ་དེ་གཉིས་ཉན་རང་གི་ལམ་ལ་ཡང་ཡོད་ན་དཀའ་བ་དུ་མར་སྤྱད་དགོས་པའི་ཐེག་ཆེན་གྱི་ལམ་ལ་་་་་
འཇུག་ལ་ལྡོག་པས། དེ་མེད་པར་ཤེས་པ་ལ་ཁྱད་མཚན་དང༌། སྦྱོར་བ་དེ་རང་གི་ངོ་བོ་སྤངས་རྟོ གས་ཇི་
ལྟ་བུ་དང་ལྡན་པ་ཤེས་པར་བྱེད་པ་ལ་མཚན་ཉིད་ཐ་མ་བསྟན་དགོས་པའི་མཚན་ཉིད་ཤེས་པ་སྦྱོར་བ་སྒོམ་་
པའི་སྔོན་དུ་འགྲོ་བའི་ཚུལ་དེ་ཡིན་ནོ། །འདིས་མཚན་ཉིད་གཏན་ལ་ཕབ་པའི་དགོས་པ་དང་གྲངས་
ངེས་ཡང་བསྟན་ཏོ། གསུམ་པ་ནི། ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་དུ་ཡོད། སྦྱོར་བ་
སྒོམ་རེས་ཀྱིས་འདི་སྔོན་དུ་བ ཏང་ ནས་སྒོམ་དགོས་པའི་ ཕྱིར།།
གཉིས་པ་དབྱེ་བའི་སྒོ་ནས་རྒྱས་པར་ བ ཤད་པ་ལ། ཤེས་མཚན། ཁྱད་མཚན། བྱེད་མཚན། ངོ་
བོ་ཉིད་མཚན་དང་བཞི་འ་ ས། དང་པོ་ལ། གཞི་ཤེས་སྦྱོར་བའི་ ཤེས་མཚན། ལམ་ཤེས་སྦྱོར་བའི་ཤེས་
མཚན། རྣམ་ མཁྱེན་སྦྱོར་བའི་ཤེས་མཚན་དང་གསུམ་ལས། དང་པོ་ལ་མཚམས་སྦྱོར། རྩ་བ། འགྲེལ་
བ་གསུམ་ལས། དང་པོ་ནི། ཐེག་ཆེན་གྱི་སྦྱོར་བའི་མཚན་ཉིད་ལ་སྒྲས་བརྗོད་རིགས་ཀྱི་སྒོ་ནས་བཞིར་
ཕྱེ་བ་དེ་ལ་ཤེས་མཚན་ལ་མཁྱེན་གསུམ་གྱི་དབྱེ་བ་གསུམ་ཡོད་པའི་ནང་ནས་རེ་ཞིག་དང་ པོ ར་སེམས་ད པའི་
རྒྱུད་ཀྱི་ གཞི་ཤེས་སྦྱོར་བའི་ ཤེས་མཚན་དེ་འཆད་པར་བྱེད་དོ། །ཞེས་མཚམས་སྦྱོར་བ་ལ། དེ་ཤེས་པའི་
ཕྱིར། ཐམས་ཅད་མཁྱེན་པ་ཉིད་གསུམ་གྱི་ ད བྱེ་བས་ཐ་དད་པ་ལ་རེ་ཞིག་ཐམས་ཅད་་ཤེས་པ་ཉིད་ཀྱི་སྒོ་
ནས༔ ཞེས་གསུངས།
གཉིས་པ་ནི། དེ་བཞིན་གཤེགས་པ་འབྱུང་བ་དང༌། ཞེས་སོགས་ཀྱིས་བསྟན། གསུམ་པ་ནི།
དེ་ཉིད་ཚིག་དོན་གྱི་སྒོ་ནས་བཤད་པ་ལ། དེ་བཞིན་གཤེགས་པ་འབྱུང་བ། ཞེས་སོགས་གསུངས། འདི་
ལ་ཡང་གཞི་ཤེས་ཀྱི་རྣམ་པ་བཅུ་དྲུག་ཡོད་ པའི་དང་པོ་དེ་བཞིན་གཤེགས་པས་སེམས་དཔའི་རྒྱུད་ཀྱི་གཞི་་་་
ཤེས་སྦྱོར་བ་ལས་དེ་བཞིན་གཤེགས་པའི་སྟོབས་སོགས་འབྱུང་བ་ཤེས་པ་དེ་སྟོན་པ་ལ། མདོ་ལས། རབ་
འབྱོར་ཤེར་ཕྱིན་ཟབ་མོ་འདིས་དེ་བཞིན་གཤེགས་པའི་སྟོབས་བཅུ་བསྐྱེད་དོ། །ཞེས་སོགས་གསུངས། །
དེའི་དོན་བ ཤུད་པ་ལ། དེ་བཞིན་གཤེགས་པ་འབྱུང་བ་དང་། ཞེས་དང་། དེ་བཞིན་གཤེགས་པ་
འབྱུང་བ་དང་། ཞེས་གསུངས།
158



གཉིས་པ་གཞི་ཤེས་ཀྱི་སྦྱོར་བའི་ཤེར་ཕྱིན་ལ་བརྟེན་ནས་དེ་བཞིན་གཤེགས་པས་འཇིག་རྟེན་དོན་དམ་
པར་འཇིག་པ་མེད་པར་ཤེས་པ་དེ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་དེ་བཞིན་
གཤེགས་པས་གསུངས་པའི་འཇིག་རྟེན་གང་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་
ཕུང་པོ་ལྔ་ནི་དེ་བཞིན་གཤེགས་པས་འཇིག་རྟེན་དུ་གསུངས་སོ། །ཞེས་སོགས་ནས། ཤེར་ཕྱིན་འདི་ནི་
ཕུང་པོ་ལྔ་པོ་འདི་དག་འཇིག་པར་སྟོན་པ་མ་ ཡིན། རབ་ཏུ་འཇིག་པར་སྟོན་པ་མ་ ཡིན། ཞེས་སོགས་
གསུངས། དེའི་དོན་བ ཤད་པ་ལ། འཇིག་རྟེན་འཇིག་མེད་བདག་ཉིད་དང༌། །ཞེས་དང་། འཇིག་
རྟེན་འཇིག་པ་མེད་པ་དང༌། ཞེས་གསུངས།
གསུམ་པ། སེམས་ཅན་གྱི་སེམས་ཀྱི་སྤྱོད་པ་ཐམས་ཅད་ཤེས་པ་དེ་སྟོན་པ་ལ། རབ་འབྱོར་སེམས་
ཅན་ཚད་མེད་གྲངས་མེད་སེམས་ ཅན་གཞལ་དུ་མེད་པའི་སེམས་དང་སྤྱོད་པ་རབ་ཏུ་མཁྱེན་པ་དང༌། ཞེས་
སོགས་གསུངས། དེའི་དོན་བ ཤད་པ་ལ། སེམས་ ཅན་གྱི་སྤྱོད་པ་དང༌། ཞེས་དང༌། སེམས་ཅན་གྱི་
སེམས་ཀྱི་སྤྱོད་པ་དང༌། ཞེས་གསུངས།
བཞི་པ་སེམས་བསྡུས་པ་དང་སེམས་རྣམ་ པར་གཡེང་བ་ཤེས་པ་ནི། རབ་འབྱོར་གཞན་ཡང་སེམས་
ཅན་གདགས་པས་གདགས་པར་འགྱུར་བ་གཟུགས་ཡོད་པའམ། ཞེས་པ་ནས། དེ་བཞིན་གཤེགས་པས་
སེམས་ཅན་དེ་དག་གི་སེམས་བསྡུས་པ་དང་སེམས་རྣམ་ པར་ གཡེང་བ་ནི་བདག་ཉིད་ཀྱི་ཡང་དག་པ་ཇི་ལྟ་་་
བ་བཞིན་དུ་རབ་ཏུ་མཁྱེན་ཏོ། །ཞེས་པས་བསྟན། དེའི་དོན་བཤད་པ་ལ། དེ་བསྡུས་པ་དང་ཕྱིར་
བལྟས་དང༌། ཞེས་དང་། སེམས་བསྡུས་པ་དང༌། སེམས་རྣམ་པར་གཡེང་བ་དང༌། ཞེས་གསུངས།
ལྔ་པ་སེམས་མི་ཟད་པའི་རྣམ་པ་ཤེས་པ་ནི། རབ་འབྱོར་གང་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཀྱིས་སེམས་ཅན་དེ་དག་གི་སེམས་བསྡུས་པ་དང་སེམས་རྣམ་ པར་་་་་
གཡེང་བ་དང༌། མི་ཟད་པ་ཉིད་དུ་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །ཞེས་སོགས་ཀྱིས་
བ ཤུད་ དེའི་དོན་བ ཤད་པ་ལ། མི་ཟད་པ་ཡི་རྣམ་པ་དང་། ཞེས་དང༌། སེམས་མི་ཟད་པའི་རྣམ་
པ་དང་། ཞེས་གསུངས།
དྲུག་པ་སེམས་འདོད་ཆགས་དང་བཅས་པ་དང་བྲལ་བ་དང༌། ཞེ་སྡང་དང་བཅས་པ་དང་བྲལ་བ་
དང༌། གཏི་མུག་དང་བཅས་པ་དང་བྲལ་བ་རྣམས་སྤྲོས་བྲལ་གྱི་ངོ་བོར་ཤེས་པ་ གསུམ་སྟོན་པ་ལ། རབ་
འབྱོར་གཞན་ཡང་དེ་བཞིན་གཤེགས་པས་སེམས་ཅན་དེ་དག་གི་སེམས་འདོད་ཆགས་དང་བཅས་པའི་་་་་
སེམས་ལ་འདོད་ཆགས་དང་བཅས་པའི་སེམས་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་་་་་
159



ཏོ༑ །ཞེས་པ་ནས། སེམས་གཏི་མུག་དང་བྲལ་བ་ལ་གཏི་མུག་དང་བྲལ་བའི་སེམས་ཞེས་བྱ་ བར་ཡང་
དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ།། ཞེས་པའི་ བར་ གསུངས་ དེའི་དོན་བ ཤུད་པ་ལ། ཆ གས་
བཅས་སོགས་དང༌། ཞེས་དང༌། སེམས་འདོད་ཆགས་དང་བཅས་པ་ལ་སོགས་པ་དང༌། སོགས་པ་ཞེས་
བྱ་བའི་སྒྲས་བསྡུས་པ་སེམས་འདོད་ཆགས་དང་བྲལ་བ་དང༌། ཞེས་གསུངས།
དགུ་པ་སེམས་རྒྱ་ཆེན་པོ་ཤེས་པ་སྟོན་པ་ལ། རབ་འབྱོར་གཞན་ཡང་དེ་བཞིན་གཤེགས་པས་ཤེར་
ཕྱིན་ཟབ་མོ་འདི་ལ་བརྟེན་ནས་སེམས་ཅན་ཕ་རོལ་དང་གང་ཟག་ཕ་རོལ་རྣམས་ཀྱི་སེམས་རྒྱ་ཆེ་བ་ལ་་་་་་
སེམས་རྒྱ་ཆེ་བ་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །ཞེས་སོགས་གསུངས།
དེའི་དོན་བ ཤུད་པ་ལ། རྒྱ་ཆེན་དང༌། ཞེས་དང༌། སེམས་རྒྱ་ཆེན་པོ་དང༌། ཞེས་གསུངས།
བཅུ་པ་སེམས་ཆེན་པོར་གྱུར་པ་ཤེས་པ་ནི། རབ་འབྱོར་གཞན་ཡང་དེ་བཞིན་གཤེགས་པས་ཤེར་
ཕྱིན་ཟབ་མོ་འདི་ལ་བརྟེན་ནས་སེམས་ཅན་ཕ་རོལ་དང་ གང་ཟག་ཕ་རོལ་རྣམས་ཀྱི་སེམས་ཆེན་པོར་གྱུར་པ་
ལ་སེམས་ཆེན་པོར་གྱུར་པ་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །ཞེས་སོགས་
ཀྱིས་བ ཤད། དེའི་དོན་བ ཤད་པ་ལ། ཆེན་པོར་གྱུར་དང་། ཞེས་དང་། སེམས་ཆེན་པོར་གྱུར་པ་
དང༌། ཞེས་གསུངས།
བཅུ་གཅིག་པ་སེམས་ཚད་མེད་པ་ཤེས་པ་དེ་སྟོན་པ་ལ། སེམས་ཚད་མེད་པ། ཞེས་སོགས་
གསུངས། དེའི་དོན་བཤད་པ་ལ། ཚད་མེད་དང༌། ཞེས་དང༌། སེམས་ཚད་མེད་པ་དང༌། ཞེས་
གསུངས།
བཅུ་གཉིས་པ་སེམས་བསྟན་དུ་མེད་པ་ཤེས་པ་ནི། སེམས་བསྟན་དུ་མེད་པ་ལ། ཞེས་སོགས་ཀྱིས་
བསྟན། དེའི་དོན་བཤད་པ་ལ། རྣམ་ཤེས་བསྟན་དུ་མེད་པ་དང་། །ཞེས་དང༌། སེམས་བསྟན་དུ་
མེད་པ་དང༌། ཞེས་གསུངས། །
བཅུ་གསུམ་པ་སེམས་བལྟར་མེད་པ་ཤེས་པ་ནི། སེམས་བལྟར་མེད་པ་ལ། ཞེས་སོགས་ཀྱིས་བསྟན་
ནས། དེའི་དོན་བཤད་པ་ལ། སེམས་བ ལྟར་མེད་དང༌། ཞེས་དང༌། སེམས་བལྟར་མེད་པ་དང༌།
ཞེས་གསུངས། ་་་
་བཅུ་བཞི་པ་སེམས་གཡོ་བ་ལ་སོགས་པ་ཤེས་པ་ནི། སེམས་གཡོ་བ་དང་། འདུ་བ་དང་། བཀྲམ་
པ་དང༌། ༢ ཙུམ་པ་ལ་ཡང་དག་པ་ཇི་ལྟ་བ། ཞེས་སོགས་ཀྱིས་བསྟན་ན། དེའི་དོན་བཤད་པ་ལ།
ཤེས་པ་སྟེ། གཡོ་བ་ལ་སོགས་ཞེས་བྱ་དང༌། །ཞེས་དང་། སེམས་གཡོ་བ་ལ་སོགས་པ་དང་། ཞེས་
་༔།
*
160



|
，
གསུངས།
བཅོ་ལྔ་པ་སེམས་གཡོ་བ་ལ་སོགས་པ་དེ་དག་དེ་བཞིན་ཉིད་ཀྱི་རྣམ་ པ་ ཅན་དུ་ཤེས་པ་ནི། རབ་
འབྱོར་གཞན་ཡང་དེ་བཞིན་གཤེགས་པས་ཤེར་ཕྱིན་ཟབ་མོ་འདི་ལ་བརྟེན་ནས་གཟུགས་མཁྱེན་ཏོ། །
གཟུགས་ཇི་ལྟར་མཁྱེན་ཅེ་ན། དེ་བཞིན་ཉིད་དང་ མ་ནོར་བ་དེ་བཞིན་ཉིད་དང་འགྱུར་ བ་མེད་པ་
དང་རྣམ་པར་རྟོ ག་པ་མེད་པ་དང་མཚན་མ་མེད་པ་དང༌། འབད་པ་མེད་པ་དང་ སྤྲོས་པ་མེད་པ་དང༌།
དམིགས་སུ་མེད་པ། ཇི་ལྟ་བ་དེ་ལྟར་མཁྱེན་ཏོ། །ཞེས་སོགས་ཀྱིས་བསྟན་ནས། དེའི་དོན་བཤད་
པ་ལ། དེ་ལས་ གཞན་ཡང་དེ་དག་ནི། །དེ་བཞིན་ཉིད་ཀྱི་རྣམ་པར་ཤེས། །ཞེས་དང༌། གཡོ་བ་ལ་
སོགས་པ་དེ་བཞིན་ཉིད་ཀྱི་རྣམ་པ་ཅན་དང༌། ཞེས་གསུངས།
བཅུ་དྲུ ག་པ་ དེ་བཞིན་ གཤེགས་ པས་དེ་བཞིན་ཉིད་རང་ གིས་རྟོགས་པ་ལྟར་གདུལ་བྱ་གཞན་ལ་་་་་་་
བསྟན་ཅིང་བཏགས་པའམ་འདོགས་པ་ཤེས་པ་ལ། དེ་བཞིན་ཉིད་དུ་འདོགས་པ་དང༌། དེ་བཞིན་ཉིད་
དུ་ཐུགས་སུ་ཆུད་པ་དང་དེ་བཞིན་ཉིད་མཆོག་ཏུ་མཁྱེན་པ་དང་དེ་བཞིན་ཉིད་ཡང་དག་པར་སྟོན་པའི་་་་་༌
གཞི་ཤེས་གཅིག་ཏུ་བྱེད་དེ་སྟོན་པ་ལ། རབ་འབྱོར་གཞན་ཡང་གཡོ་བ་དང་ འདུ་བ་དང་བཀྲམ་པ་དང་།
བཅུམ་པའི་དེ་བཞིན་ཉིད་གང་ཡིན་པ་དེ་ནི་ཕུང་པོ་དང་ཁམས་དང་སྐྱེ་མཆེད་དང་རྟེན་ཅིང་འབྲེལ་བར་་་་
འབྱུང་ བའི་དེ་བཞིན་ཉིད་དོ། །ཞེས་སོ གས་དང༌། དེ་བཞིན་ཉིད་དུ་འདོགས་པར་མཛད་དོ། ཞེས་
དང་། ཡུམ་འདི་ལ་བརྟེན་ནས་དེ་བཞིན་ཉིད་འདི་མངོན་པར་སངས་རྒྱས་སོ། །ཞེས་དང་། དེ་བཞིན་
ཉིད་མངོན་པར་སངས་རྒྱས་པས་ན་དེ་བཞིན་གཤེགས་པ་ཞེས་བྱའོ། །ཞེས་དང་། མངོན་པར་སངས་
རྒྱས་ནས་གསུངས་སོ། །ཞེས་སོགས་ཀྱི་མདོ་ཕྱི་མ་བཞིས་ཤེས་པ་བཞི་པོ་དེ་བསྟན་ནོ། །དེའི་དོན་
བ ཤད་པ་ལ། ཐུབ་པས་དེ་བཞིན་ཉིད་རྟོགས་ཏེ། །གཞན་ལ་བསྟན་པ་ཞེས་བྱ་འདི། །ཞེས་དང༌།
དེ་བཞིན་གཤེགས་པས་དེ་བཞིན་ཉིད་རྟོགས་པ་དེ་གཞན་ལ་བསྟན་ཅིང་བཏགས་པ་ཞེས་བྱ་བ་འདི་རྣ མས་
ཀྱི་ཤེས་པའི་རྣམ་པའི་ བྱེ་བྲག་བཅུ་དྲུག་གིས། ཞེས་གསུངས། དེ་ཡང་ཤེས་པ་བཞི་པོ་དེ་རྩ་བས་ག ཉིས་པ་
དང་ བཞི་པ་དངོས་སུ་བསྟན་ནས་འགྲེལ་པས་གསུམ་པ་མ་གཏོ གས་ཚིག་ཟིན་ལ་བསྟན་ཏོ། །
དེ་དག་གི་དོན་བསྡུས་ནས་སྟོན་པ་ལ། ཐམས་ཅད་ཤེས་པ་ཉིད་སྐབས་ཀྱི། །ཤེས་པའི་མཚན་
ཉིད་བསྡུས་པ་ཡིན། །ཞེས་དང༌། ཚུལ་བཞིན་དུ་ཐམས་ཅད་ཤེས་པ་ཉིད་ཀྱི་སྦྱོར་བ་རྣ མས་ཇི་ལྟ་བ་
བཞིན་མཚོན་ པས་ན ཤེས་པའི་མཚན་ཉིད་ཐམས་ཅད་ཤེས་པ་ཉིད་ཀྱིས་བསྡུས་པ་ཡིན་ནོ། །ཞེས་
གསུངས།
161



གཞུང་དོན་ནི། ཆགས་སོགས་ཉོན་མོངས་མངོན་གྱུར་པ་དང༌། ཆགས་སོགས་དེའི་རྟགས་ཏེ་
འབྲས་བུ་སྒོ་གསུམ་གྱི་ གནས་ངན་ལེན་དང༌། ཆགས་སོགས་དེའི་མཚན་མ་སྟེ་རྒྱུ་དངོས་པོའི་གནས་ཚུལ་
ཇི་ལྟ་བ་བཞིན་མ་ཡིན་པར་ཡིད་ལ་བྱེད་པ་གང་ཟག་བདེ་བར་འཛིན་པ་སོགས་དང་། འདོད་ཆགས་དང་
འདོད་ཆགས་མེད་པ་སོགས་མི་མཐུན་ཕྱོགས་དང་གཉེན་པོ་དག་ལ་མངོན་པར་ཞེན་པས་དབེན་པའི་་་་་་་་
སེམས་དཔའི་རྣལ་འབྱོར་བཞི་ཆོས་ཅན། སེམས་དཔའི་རྒྱུད་ཀྱི་གཞི་ཤེས་སྦྱོར་བ་ཡིན་ཏེ། དེ་བཞིན་
གཤེགས་པ་འབྱུང་བ་སོགས་གཞི་ཤེས་ཀྱི་རྣམ་པ་གང་རུང་ལ་དམིགས་པའི་ཐེག་དམན་གྱི་རྟོགས་རིགས་སུ་་
གནས་པའི་སེམས་དཔའི་རྣལ་འབྱོར་ཡིན་པའི་ཕྱིར། རྟགས་དེ་གསལ་བ་དེའི་མཚན་ཉིད།
ཁ་ཅིག དེ་བཞིན་གཤེགས་པ་འབྱུང་བ་སོགས་གཞི་ཤེས་ཀྱི་རྣམ་པ་གང་ཡང་རུང་བ་ལ་དམིགས་
པའི་སེམས་དཔའི་རྣལ་འབྱོར་དེ། དེའི་མཚན་ཉིད་ཟེར་ན། རྒྱུན་མཐའི་བར་ཆད་མེད་ལམ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། དེ་གང་ཡང་རུང་བ་བདེན་སྟོང་དུ་མངོན་སུམ་དུ་རྟོ གས་
པའི་སེམས་དཔའི་རྣལ་འབྱོར་ཡིན་ པའི་ཕྱིར། །
ཁ་ཅིག དེ་བཞིན་གཤེགས་པ་འབྱུང་ བ་སོགས་གཞི་ཤེས་ཀྱི་ཡུལ་བཅུ་དྲུག་པོ་གང་རུང་གི་རྣམ་པ་
ཅན་གྱི་སེམས་དཔའི་རྣལ་འབྱོར། དེའི་མཚན་ཉིད་ཟེར་ན། གཉིས་སྟོང་དོན་སྤྱིའི་ཚུལ་གྱིས་རྟོགས་
པའི་ཐེག་ཆེན་གྱི་སྦྱོར་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་མི་ནུས་
ཏེ། ཆོས་ཅན་དེ་དང་གཅིག་ཡིན་པའི་ཕྱིར།
ཁ་ཅིག དེ་སྐབས་འདིར་དངོས་སུ་བསྟན་པའི་དེའི་མཚན་ཉིད་ཟེར་ན། ཉན་ཐོས་དགྲ་བཅོམ་
པའི་རྟོ གས་པ་སྔོན་དུ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་གང་ཟག་གི་བདག་མེད་རྟོ གས་པའི་་་་་་
མཁྱེན་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། དེར་བསྡུས་པ་
དང་ ཕྱིར་བལྟས་དང༌། །ཞེས་གསུངས་པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར།
གཞན་ཡང་། རྒྱུན་མཐའི་བར་ཆད་མེད་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར། འཇིག་རྟེན་དོན་དམ་པར་འཇིག་པ་མེད་པར་མངོན་སུམ་དུ་རྟོགས་པའི་སེམས་དཔའི་རྣལ་འབྱོར་
ཡིན་ པའི་ ཕྱིར་རོ། །དེས་ན་སེམས་དཔའི་རྒྱུད་ཀྱི་ གཞི་ཤེས་སྦྱོར་བའི་ཡུལ་དེ་ལ་བཅུ་དྲུག་ཏུ་ཡོད་དེ།
དེ་ལ་དེ་བཞིན་གཤེགས་པ་འབྱུང་ བ་ཤེས་པ་ནས། དེ་བཞིན་གཤེགས་པས་དེ་བཞིན་ཉིད་ཀྱི་རྣམ་པ་
རྟོགས་པ་ཤེས་པའི་བར་དུ་ཡོད་ པའི་ ཕྱིར། །
དེ་དག་གི་ནང་ནས། ཤེས་པ་སྟེ། གཡོ་བ་ལ་སོགས་ཞེས་བྱ་དང་། ཞེས་པའི་དོན་ནི། ལྟ་ངན་
162



ཏེ
རྣམས་འཁྲུལ་གཞི་ལ་བརྟེན་ནས་འབྱུང་ཞིང་གང་ཟག་གི་བདག་མེད་པར་ཤེས་པའི་སེམས་དཔའི་རྣལ་་་་་
འབྱོར་ཆོས་ཅན། སེམས་དཔའི་རྒྱུད་ཀྱི་གང་ཟག་གི་བདག་མེད་རྟོགས་པའི་ གཞི་ཤེས་སྦྱོར་བའི་མཚན་
ཉིད་ཡིན་ཏེ། དེའི་འཇོག་བྱེད་ཡིན་ པའི་ ཕྱིར།
འདིའི་སྐབས་སུ་སྤྱི་དོན་ལ། ལྟ་ངན་གྱི་དབྱེ་བ། བསྡུ་བ། གང་ཟག་གང་གི་ཡིན་པ། སྒྲ་བཤད་
པའོ། །དང་པོ་ནི། སྔོན་འཛམ་བུའི་གླིང་འདིར་མུ་སྟེགས་ཀྱི་སྟོན་པ་རྟོག་གེ་པ་དྲུག རྗེས་སྒྲོག་པ་
དྲུག སྙོམས་འཇུག་པ་དྲུག་སྟེ་བཅོ་བརྒྱད་ཀྱི་བསྟན་པ་དར་བའི་དུས་སུ་ལྟ་ངན་དྲུག་ཅུ་རྩ་གཉིས་ཀྱི་རྣམ་
གཞག་བྱུང་ བར་ཚངས་པའི་དྲ་བའི་མདོ་ལས་ གསུངས་པ་ཡིན་ཏེ། དེ་ལ་སྔོན་གྱི་མཐར་རྟོག་པའི་ ལྟ་བ་
བཅོ་བརྒྱད་དང་། ཕྱི་མའི་མཐར་རྟོག་པའི་ལྟ་བ་ཞེ་བཞི་གསུངས་པའི་ཕྱིར། དང་པོ་གྲུབ་སྟེ། རྟག་
པར་སྨྲ་བ་རྣམས་ཀྱི་བཞི། ཁ་ཅིག་རྟག་པར་སྨྲ་བ་རྣམས་ཀྱི་ བ ཞི། རྒྱུ་མེད་པར་སྨྲ་བ་རྣམས་ཀྱི་གཉིས།
མཐའ་དང་ལྡན་མི་ལྡན་རྣམས་ཀྱི་བཞི། ལྷ་སྤོང་མི་སྤོང་རྣམས་ཀྱི་ བཞི་གསུངས་པའི་ཕྱིར། དེའི་ཡང་།
དང་ པོ་ནི། ཕྱི་རོལ་པའི་བསམ་གཏན་པ་འགའ་ཞིག་གིས་སྔོན་གནས་རྗེས་དྲན་གྱི་མངོན་ཤེས་ལ་བརྟེན་
ནས་ བར་བསྐལ་ཉི་ཤུ་དང༌། བཞི་བཅུ་དང༌། བརྒྱད་ཅུ་དྲན་པ་དང་། ལྷའི་མིག་གི་མངོན་ཤེས་ལ་
བརྟེན་ནས་སེམས་ཅན་ཁ་དོག་བཟང་བ་དང་ངན་པ་རྣམས་དེ་དང་དེར་སྐྱེས་པ་མཐོང་ནས་བདག་དང་་་་
འཇིག་རྟེན་རྟག་པར་སྨྲ་བ་རྣམས་ཡིན་ནོ། །
གཉིས་པ་ནི། ཚངས་ཆེན་གྱི་འཁོར་འགའ་ཞིག་མིར་སྐྱེས་ཏེ་མངོན་ཤེས་བསྒྲུབས་ནས་བལྟས་པས་
ཚངས་པ་ཆེན་པོ་མ་ཤི་བར་མཐོང་ནས་ཚངས་པ་ཆེན་པོ་ནི་རྟག་ལ་ལྷ་གཞན་རྣམས་ནི་མི་རྟག་གོ་སྙ མ་པ་་་
དང༌། ཚངས་པ་ཆེན་པོའི་འབྱུང་ བ་ཆེན་པོ་རྣམས་ནི་མི་རྟག་ཅིང་སེམས་མ་འགགས་པར་མཐོང་ནས་
འབྱུང་བ་རྣམས་ནི་མི་རྟག་ལ་སེམས་རྟག་པར་ལྟ་བ་དང་། འདོད་ལྷ་རྩེ་བས་རབ་ཏུ་བསླུས་པ་ཞིག་ཤི་
ནས་ མིར་སྐྱེས་ཏེ་མངོན་ཤེས་བསྒྲུབས་ནས་བལྟས་པས་རང་གི་སྔར་གྱི་ཟླ་བོ་རྣམས་མ་ཤི་བར་མཐོང་ནས་་་་
ལྷ་རྩེ་བས་བསླུས་པ་རྣམས་ནི་མི་རྟ ག་ལ་གཞན་རྣམས་རྟག་པར་ལྟ་བ་དང༌། ལྷ་གྲོགས་ལ་ཡིད་འཁྲུལ་བ་
ཁ་ཅིག་ཤི་ནས་མིར་སྐྱེས་ཏེ་མངོན་ཤེས་བསྒྲུབས་ནས་བལྟས་པས་གཞན་རྣམས་མ་ཤི་བར་མཐོང་ནས།
ལྷ་གྲོགས་ལ་ཡིད་འཁྲུལ་བ་དག་མི་རྟག་ལ་གཞན་རྣ མས་རྟག་གོ་སྙམ་དུ་ལྟ་བ་རྣ མས་སོ། །
གསུམ་པ་ནི། གཟུགས་མེད་ནས་ཤི་འཕོས་ནས་འདོད་ལྷར་སྐྱེ་བའི་དྲང་སྲོང་འགའ་ཞིག་ གིས་
མངོན་ཤེས་བསྒྲུབས་ནས་བལྟས་པས་རང་གི་ལུས་ཀྱི་རྒྱུ་སྔ་མ་གང་ཡིན་ མ་མཐོང་ནས་རང་གི་ལུས་རྒྱུ་མེད་་་་
གློ་བུར་དུ་བྱུང་ བར་ལྟ་བ་བསམ་གཏན་ལ་བརྟེན་པ་དང༌། ཆར་དང་རླུང་སོགས་གློ་བུར་དུ་འབྱུང་ ཞིང་
163



ཤིང་རྣ མས་ལ་རེས་འགའ་མེ་ཏོ ག་དང་འབྲས་བུ་བརྒྱུད་དེ་གློ་བུར་དུ་འབྱུང་ བར་ལྟ་བ་རྟོག་གེ་ལ་བརྟེན་པ་
གཉིས་སོ། །
བཞི་པ་ནི། ཕྱི་རོལ་པའི་དྲང་སྲོང་མངོན་ཤེས་དང་ལྡན་པ་འགའ་ཞིག་གིས་འཇིག་རྟེན་གྱི་མཐའ་
འཆད་པར་འགྱུར་རོ། །འོན་ཏེ་འཆད་པར་འགྱུར་སྙམ་དུ་ཡང་དག་པར་འཚོལ་བ་ན་འཇིག་པའི་བསྐལ་
པ་དྲན་པའི་ཚེ་མཐའ་ཡོད་པའི་འདུ་ཤེས་འབྱུང༌། འཆགས་ པའི་བསྐལ་པ་དྲན་པའི་ཚེ་མཐའ་མེད་པའི་
འདུ་ཤེས་འབྱུང༌། ཡང་དེ་དག་ཡུལ་རྒྱ་མཚོའི་མཐའ་ཡང་དག་པར་འཚོལ་བ་ན་འོག་ཏུ་མནར་མེད་མན་
ཆད་ལས་ མ་མཐོང་ཞིང༌། སྟེང་དུ་བསམ་གཏན་བཞི་པ་ཡན་ཆད་ལས་ མ་མཐོང་ཞིང༌། ཐད་ཀར་ཐམས་
ཅད་ཕ་རོལ་ཟད་པའི་མཐའ་མ་མཐོང་བ་དེའི་ཚེ་འོག་དང་སྟེང་དུ་མཐའ་ཡོད་པའི་འདུ་ཤེས་འབྱུང་། །
ཐད་ཀར་མཐའ་མེད་པའི་འདུ་ཤེས་འབྱུང་བའོ། །
ལྔ་པ་ནི། བློ་མ་བྱང་བ་དང༌། རྟོག་པ་མངོན་པའི་ང་རྒྱལ་ཅན་དང༌། བློ་བྱང་བ་རྣམ་ པར་ མ་ངེས་
པ་དང་། ཤེས་པ་ཅན་ཞིང་ཀུན་ཏུ་རྨོངས་པ་བཞི་ལས་མངོན་པར་མཐོ་བའི་ལམ་དགེ་བ་དང་ མི་དགེ་བ་
དང༌། ངེས་ལེགས་ཀྱི་ལམ་བདེན་པ་བཞི་ལས་བརྩམས་ཏེ་དྲི་བ་དྲིས་པ་ན་དྲི་བ་རྣམས་ལ་ལན་གསལ་པོ་
མི་འདེབས་པར་གཏ མ་རླུང་ལ་སྐུར་ཞིང་བདག་གིས་ ལྷ་མི་སྤོང་བ་ཡིན་ནོ་སྙ མ་དུ་ལྟ་བའོ། །དེ་དག་
མདོར་བསྡུས་པའི་ སྡོམ་ནི། རྟག་དང་ ཁ་ཅིག་རྒྱུ་མེད་དང༌། །མཐའ་ལྡན་དེ་བཞིན་ལྷ་མི་སྤོང་། །
ཞེས་པའོ། །
གཉིས་པ་ནི། འདུ་ཤེས་ཡོད་པར་སྨྲ་བ་རྣམས་ཀྱི་ བཅུ་དྲུག མེད་པར་སྨྲ་བ་རྣམས་ཀྱི་བརྒྱུད།
གཉིས་མིན་དུ་སྨྲ་བ་རྣམས་ཀྱི་བརྒྱད། ཆད་པར་སྨྲ་བ་རྣམས་ཀྱི་བདུན། ཚེ་འདི་ཉིད་ལས་ གྲོལ་བར་སྨྲ་
བ་རྣམས་ཀྱི་ ལྔ་རྣ མས་སུ་ཡོད། དང་ པོ་བཅུ་དྲུག་ཡོད་དེ། བདག་གཟུགས་དང་ ལྡན་པ་དང༌། མི་ལྡན་
པ་དང༌། གཉིས་ཀ་དང༌། གཉིས་ཀ་མ་ཡིན་པ་དང༌། བདག་མཐའ་དང་ ལྡན་པ་དང༌། མི་ལྡན་པ་
དང་། གཉིས་ཀ་ཡིན་པ་དང༌། གཉིས་ཀ་མ་ཡིན་པར་འདུ་ཤེས་པ་རྣམས་ཀྱི་ ལྟ་ངན་དང༌། བདག་
བདེ་བ་ཡིན་པ་དང༌། སྡུག་བསྔལ་ཡིན་པ་དང༌། གཉིས་ཀ་ཡིན་པ་དང༌། གཉིས་ཀ་མ་ཡིན་པར་འདུ་
ཤེས་པ་ཅན་གྱི་ བཞི་དང༌། བདག་གཅིག་པུ་ཡིན་པ་དང༌། ཐ་དད་ཡིན་ པ་དང་། ཆུང་ངུ་ཡིན་པ་དང༌།
ཚད་མེད་པར་འ དུ་ཤེས་པ་ཅན་གྱི་བཞི་རྣ མས་ཡིན་ནོ། །གཉིས་པ་ནི། བ ད ག་གཟུགས་ཅན་ཡིན་པར་
འདུ་ཤེས་མེད། ཅེས་པ་ནས་བདག་མཐའ་དང་ ལྡན་མི་ལྡན་གཉིས་ཀ་མ་ཡིན་པར་འདུ་ཤེས་མེད་པའི་
བར་བརྒྱད་དོ། །གསུམ་པ་ནི། སྔ་མ་བརྒྱད་པོ་དེ་ཉིད་ལ་འདུ་ཤེས་ཡོད་པ་ཡང་མ་ཡིན། མེད་པ་
164



ཡང་མ་ཡིན་པར་ཞེས་སོགས་སྦྱར་ནས་ལྟ་བ་བརྒྱད་པོ་དེ་ཡིན་ནོ། །བཞི་པ་ནི། འདོད་པའི་ མི་དང་
ལྷ་དང་ གཟུགས་ཁམས་པ་དང་གཟུགས་མེད་སྐྱེ་མཆེད་རིགས་བཞི་སྟེ་བདུན་པོ་རྣམས་མ་ཤིའི་བར་དུ་ནད་་
དང་འབྲས་དང་ཟུག་རྡུ་དང་བཅས་པ་ཡིན་ལ། ཤི་ནས་ཡེ་མེད་དུ་ལྟ་བ་བདུན་པོ་དེ་ཡིན་ནོ། །ལྔ་པ་
ནི༔ འདོད་པའི་ཡོན་ཏན་ལ་འཛེམ་མེད་དུ་སྤྱོད་པས་ཚེ་འདི་ལ་གྲོལ་ བར་ལྟ་བ་དང༌། བསམ་གཏན་
བཞི་ཐོབ་པས་ཚེ་འདི་ཉིད་ལས་གྲོལ་བར་ལྟ་བ་བཞི་སྟེ་ལྔའོ། །དེ་དག་མདོར་བསྡུས་པའི་སྡོམ་ནི། འདུ་
ཤེས་ཡོད་སྨྲ་བཅུ་དྲུག་དང༌། །མེད་དང་ གཉིས་མིན་བརྒྱད་བརྒྱད་དང༌། །ཆད་པར་སྨྲ་བ་རྣ མས་ཀྱི་
བདུན། །ཚེ་འདི་ཉིད་ལ་གྲོལ་བའི་ལྔ། །ཞེས་པའོ།།
ལྟ་ངན་དྲུག་ཅུ་རྩ་གཉིས་པོ་འདི་དག་དོན་དྲུག་གི་སྒོ་ནས་ཤེས་པར་བྱ་སྟེ། རྒྱུ། སྔོན་དུ་འགྲོ་བ།
རྟེན། དུས། ལྟ་བ་ལ་བརྟེན་པ། སྐྱེས་པའི་གནས་རྣམས་ཀྱིས་ཤེས་པར་བྱ་བ་ཡིན་ པའི་ ཕྱིར་ཏེ། དང་
པོ་ནི། འཇིག་ཚོགས་ལ་ལྟ་བ་དང༌། གཉིས་པ་ནི། དམ་པ་མ་ཡིན་ པའི་ཆོས་ལ་སོགས་པ་ཐོས་པ་སྔོན་
དུ་སོང་བའོ། །གསུམ་པ་ནི། བསྟན་དང་རྟོ ག་གེ་ལ་བརྟེན་པ་དང༌། བཞི་པ་ནི། འདས་པ་དང་ད་
ལྟ་བའི་དུས་ལ་དམིགས་ནས་སྔོན་གྱི་མཐར་རྟོ ག་པ་དང་ མ་འོངས་པའི་དུས་ལ་དམིགས་ནས་ཕྱི་མའི་མཐར་
རྟོག་པ་དང༌། ལྔ་པ་ནི། རྟག་ཆད་ཀྱི་ལྟ་བ་དང༌། མྱ་ངན་ལས་འདས་པ་ལ་བརྟེན་པའི་ལྟ་
བའོ། །དྲུག་པ་ནི། བསམ་གཏན་སོགས་ལ་བརྟེན་ནས་སྐྱེ་བར་བཤད་དོ། །རྩ་བ་ཤེས་རབ་ལས་ ལྟ་
ངན་དྲུག་ཅུ་རྩ་གཉིས་པོ་དེ་དག་བཅུ་དྲུག་ཏུ་བསྡུས་ནས་བཤད་དེ། སྔོན་གྱི་མཐའ་ལ་བརྟེན་པའི་ལྟ་བ་
བརྒྱུད། ཕྱི་མའི་མཐའ་ལ་བརྟེན་པའི་ལྟ་བ་བརྒྱད་དུ་གསུངས་པའི་ཕྱིར། དང་པོ་གྲུབ་སྟེ། བདག་
འདས་པའི་དུས་ན་བྱུང་ བར་ལྟ་བ་དང༌། མ་བྱུང་ བར་ལྟ་བ་དང༌། གཉིས་ཀར་ལྟ་བ་དང༌། གཉིས་ཀ་
མ་ཡིན་པར་ ལྟ་བ་དང༌། བདག་རྟག་པར་ ལྟ་བ་དང༌། མི་རྟག་པར་ལྟ་བ་དང༌། གཉིས་ཀར་ལྟ་བ་
དང༌། གཉིས་ཀ་མ་ཡིན་པར་ ལྟ་བ་རྣམས་སུ་གསུངས་པའི་ཕྱིར། གཉིས་པ་གྲུབ་སྟེ། བདག་མ་འོངས་
པའི་ དུས་ན་འབྱུང་ བར་ལྟ་བ་དང༌། མི་འབྱུང་ བར་ལྟ་བ་དང༌། གཉིས་ཀར་ལྟ་བ་དང་། གཉིས་ཀ་མ་
ཡིན་པར་ལྟ་བ་དང༌། བདག་མཐའ་དང་ ལྡན་པར་ལྟ་བ་དང༌། མི་ལྡན་པར་ལྟ་བ་དང༌། གཉིས་ཀར་
ལྟ་བ་དང༌། གཉིས་ཀ་མ་ཡིན་པར་ ལྟ་བ་རྣམས་སུ་ཡོད་པའི་ཕྱིར་ཏེ། རྩ་བ་ཤེས་རབ་ལས། འདས་
དུས་བྱུང་ མ་བྱུང་ཞེས་དང༌། །འཇིག་རྟེན་རྟ ག་པ་ལ་སོགས་པར། །ལྟ་བ་གང་ཡིན་ དེ་དག་ནི། །སྔོན་
གྱི་མཐའ་ལ་བརྟེན་པ་ ཡིན། །མ་འོངས་དུས་གཞན་འབྱུང་འགྱུར་དང༌། །མི་འབྱུང་ འཇིག་རྟེན་མཐའ་
སོགས་པར། །ལྟ་བ་གང་ཡིན་དེ་དག་ནི། །ཕྱི་མའི་མཐའ་ལ་བརྟེན་པ་ཡིན། །ཞེས་གསུངས་པའི་ཕྱིར།།
165



དེ་རྣམས་བཅུ་བཞིར་ཡང་གསུངས་ཏེ། སྔོན་གྱི་མཐའ་ལ་བརྟེན་པ་བཞི། ཕྱི་མའི་མཐའ་ལ་བརྟེན་
པ་བཞི། པང་འདས་ལ་བརྟེན་པ་བཞི། ལུས་སྲོག་ལ་བརྟེན་པ་གཉིས་སུ་གསུངས་པའི་ཕྱིར་ཏེ། དེ་ཉིད་
ལས། གང་འདས་ཕན་ཆད་མཐའ་སོགས་དང༌། །རྟ ག་ལ་སོགས་པར་ལྟ་བ་དག །མྱ་ངན་འདས་དང་
ཕྱི་མཐའ་དང༌། །སྔོན་གྱི་མཐའ་ལ་བརྟེན་པ་འོ། །ཞེས་གསུངས་པའི་ཕྱིར། དེ་ཡང་དང་པོ་ནི།
བདག་དང་འཇིག་རྟེན་རྟག་པར་བདེན་པར་ལྟ་བ་དང༌། མི་རྟ ག་པར་བདེན་པར་ལྟ་བ་དང༌། གཉིས་
ཀར་བདེན་པར་ལྟ་བ་དང༌། གཉིས་ཀ་མ་ཡིན་པར་བདེན་པར་ལྟ་བ་རྣམས་སོ། །གཉིས་པ་ནི།
བདག་དང་ འཇིག་རྟེན་མཐའ་དང་ལྡན་པར་བདེན་པར་ལྟ་བ། དེ་དང་ མི་ལྡན་པར་ལྟ་བ་དང༌། གཉིས་
ཀར་ལྟ་བ་དང༌། གཉིས་ཀ་མ་ཡིན་པར་བདེན་པར་ ལྟ་བ་རྣམས་སོ། །གསུམ་པ་ནི། གྲོལ་བའི་བདག་
གྲོངས་ཕན་ཆད་དུ་འབྱུང་ བར་ལྟ་བ་དང་། མི་འབྱུང་ བར་ལྟ་བ་དང༌། གཉིས་ཀར་ལྟ་བ་དང༌། གཉིས་
ཀ་མ་ཡིན་པར་བདེན་པར་ལྟ་བ་རྣམས་སོ། །བཞི་པ་ནི། ལུས་སྲོག་རྫས་ཐ་དད་དུ་བདེན་པར་ལྟ་བ་
དང༌། རྫས་གཅིག་ཏུ་བདེན་པར་ལྟ་བ་རྣམས་སོ། །གཉིས་པ་བསྡུ་བ་ནི། དེ་ཐམས་ཅད་བསྡུ་ན་
གཡོ་བ། འདུ་བ། བཀྲམ་པ། བཅུམ་པའི་ལུང་མ་བསྟན་གྱི་ལྟ་བ་བཞིར་འདུ་སྟེ། མདོ་ལས། །
སེམས་གཡོ་བ་དང་འདུ་བ་དང་ བཀྲམ་པ་དང་བཅུམ་པ་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །
ཞེས་གསུངས་ པའི་ ཕྱིར།།
གསུམ་པ་ནི། བདག་དང་ འཇིག་རྟེན་རྟག་པར་བདེན་པར་ ལྟ་བ་དང༌། མཐའ་དང་ མི་ལྡན་པ་སྟེ་
སྐྱེ་བ་ཕྱི་མ་ཕན་ཆད་དུ་འབྱུང་ བར་ལྟ་བ་དང༌། དེ་བཞིན་གཤེགས་པ་གྲོངས་ཕན་ཆད་འབྱུང་ བར་བདེན་
པར་ལྟ་བ་གསུམ་ནི་གྲངས་ཅན་གྱི་ལྟ་བ་ཡིན་ཅིང་། དེ་རྣམས་ལ་གཡོ་བའི་ལུང་མ་བསྟན་གྱི་ལྟ་བ་ཞེས་
བྱ་སྟེ། དེ་རྣམས་རང་ཡུལ་ལ་སྒྲུབ་པའི་རྣམ་ པས་འཇུག་པའི་ཕྱིར། དེ་མི་རྟ ག་པར་ལྟ་བ་དང༌། མཐའ་
དང་ལྡན་པ་སྟེ་སྐྱེ་བ་ཕྱི་མ་ཕན་ཆད་མི་འབྱུང་ བར་ལྟ་བ་དང༌། དེ་བཞིན་གཤེགས་པ་གྲོངས་ཕན་ཆད་དུ་
མི་འབྱུང་ བར་བདེན་པར་ ལྟ་བ་གསུ མ་ནི་རྒྱང་འཕེན་གྱི་ལྟ་བ་ཡིན་ཅིང་། དེ་རྣམས་ལ་འདུ་བའི་ལུང་མ་
བསྟན་གྱི་ལྟ་བ་ཞེས་བྱ་སྟེ། དེ་རྣམས་རང་ཡུལ་ལ་དགག་པའི་རྣམ་ པས་འཇུག་པའི་ཕྱིར། མཐའ་དེ་
གཉིས་ཀ་ཡིན་པར་བདེན་པར་ ལྟ་བ་གསུམ་ནི་གཅེར་བུ་པའི་ལྟ་བ་ཡིན་ཅིང་། དེ་རྣམས་ལ་བཀྲམ་པའི་
ལྟ་བ་ཞེས་བྱ་སྟེ། དེ་རྣམས་རང་ཡུལ་ལ་དགག་སྒྲུབ་གཉིས་ཀ་ཆ་མཉམ་དུ་འཇུག་པའི་ཕྱིར། མཐའ་
གཉིས་གང་ཡང་བརྗོད་དུ་མེད་པར་བདེན་པར་ ལྟ་བ་གསུམ་ནི་གནས་མ་བུ་པའི་ལྟ་བ་ཡིན་ ཅིང་། དེ་ལ་
བཅུ མ་པའི་ལྟ་བ་ཞེས་བྱ་སྟེ། དེ་རྣམས་རང་ཡུལ་ལ་དགག་སྒྲུབ་གཉིས་ཀ་བཀག་པས་འཇུག་པའི་ཕྱིར།
166



ལུས་སྲོག་རྫས་གཅིག་ཏུ་བདེན་པར་ལྟ་བ་བྱེ་བྲག་པའི་རྒྱུད་ལ་ཡོད་ཅིང་། རྫས་ཐ་དད་དུ་བདེན་པར་ལྟ་
བ་གྲངས་ཅན་གྱི་རྒྱུད་ལ་ཡོད་དེ། བྱེ་བྲག་པས་གང་ཟག་གི་བདག་གཟུགས་བེམ་པོར་འདོད་ཅིང་གྲངས་
ཅན་གྱིས་ཤེས་རིག་དུ་འདོད་པའི་ཕྱིར། བདག་ནི་གང་ཟག་གི་བདག་དང༌། འཇིག་རྟེན་ནི་དེའི་ལོངས་
སྤྱད་བྱར་གྱུར་པའི་སྣོད་ཀྱི་འཇིག་རྟེན་ཡིན་ཅིང་གྲོལ་བའི་བདག་ནི་དེ་བཞིན་གཤེགས་པས་ཀྱང་གང་ཟག་
གི་བདག་གི་རྣམ་གྲངས་སུ་འདོད་དོ། །གཉིས་མིན་དུ་ལྟ་བའི་དོན་ནི་རང་བཞིན་རྟག་ལ་གནས་སྐབས་
མི་རྟག་པར་ ལྟ་བའོ །། །
བཞི་པ་ནི། འདི་རྣམས་ལ་ལུང་མ་བསྟན་གྱི་ལྟ་བ་ཞེས་བརྗོད་པའི་རྒྱུ་མཚན་ཡོད་དེ། འདི་དག་
གིས་ཇི་ལྟར་བཟུང་བའི་དོན་བཅོམ་ལྡན་འདས་ལ་ཞུས་པས་ལན་ལུང་མ་བསྟན་པའི་དོན་གྱིས་དེ་ལྟར་་་་་་་
བཤད་པའི་ཕྱིར། ལན་ལུང་མི་སྟོན་པའི་རྒྱུ་མཚན་ཡོད་དེ། གང་ཟག་གི་བདག་མེད་པར་བསྟན་པའི་
སྒོ་ནས་དེའི་ལན་སྟོན་དགོས་པ་གང་ཞིག འདི་རྣམས་ཞུ་བ་པོ་དེ་དག་གང་ཟག་གི་བདག་མེད་སྟོན་པའི་
སྣོད་དུ་མི་རུང་བའི་ཕྱིར། དང་པོ་གྲུབ་སྟེ། ཞུ་བ་པོ་དེ་རྣམས་ཁྱད་གཞི་གང་ཟག་གི་བདག་ལས་ བརྩམས་
པའི་ཞུ་བ་ཡིན་ པའི་ ཕྱིར། གཉིས་པ་གྲུབ་སྟེ། རིན་ཆེན་ཕྲེང་བར། འཇི ག་རྟེན་མཐའ་དང་ལྡན་ནམ་
ཞེས༑ ༑ཞུས་ན་ རྒྱལ་བ་མི་གསུངས་བཞུགས། །གང་ཕྱིར་དེ་ལྟར་ཟབ་པའི་ཆོས། །སྣོད་མིན་འགྲོ་
ལ་མི་གསུངས་པ། །དེ་ཡི་ཕྱིར་ན་མཁས་རྣམས་ཀྱིས། །ཀུན་མཁྱེན་ཐམས་ཅད་མཁྱེན་པར་ཤེས། །
ཞེས་གསུངས་པའི་ཕྱིར། དེས་ན་གྲོལ་བ་དོན་གཉེར་རྣམས་ཀྱིས་ལྟ་ངན་གྱིས་མ་གོས་པ་ལ་འབད་རིགས་་
ཏེ། དཀོན་མཆོག་བརྩེགས་པ་ལས། འོད་སྲུང་འཇིག་ཚོགས་ལ་ལྟ་བའི་རི་པོ་ཙ མ་ནི་སླ་ཡི། མངོན་པའི་
ང་རྒྱལ་ཅན་གང་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ། །ཞེས་དང༌། རྩ་ཤེས་ལས། རྒྱལ་བ་རྣམས་
ཀྱིས་སྟོང་པ་ཉིད། །ལྟ་ཀུ་ངེས་པར་འབྱིན་པར་གསུངས། །གང་དག་སྟོང་པ་ཉིད་ལྟ་བ། །དེ་དག་
སྒྲུབ་ཏུ་མེད་པར་གསུངས། །ཞེས་གསུངས་པའི་ཕྱིར་དང༌། རྒྱུད་བླ་མར། ཉོན་མོངས་རྨོངས་བདག་
རྣམས་ཀྱིས་འཕགས་ལ་སྐུར་བ་དང༌། །དེས་གསུངས་ཆོས་ལ་བརྙས་གང་དེ་ཀུན་ཞེན་ལྟས་བྱས། །ཞེས་
སོགས་གསུངས་པའི་ཕྱིར།
ཁོ་ན་རེ། རྒྱང་འཕེན་གྱིས་གྲོལ་བའི་བདག་ཁས་ལེན་པར་ཐལ། ཕྱི་མའི་མཐའ་ལ་བརྟེན་པའི་ལྟ་
བ་བཞིའི་མཚན་གཞི་འཐད་པ་གང་ཞིག དེས་ལྟ་བ་གཉིས་པ་རྒྱང་འཕེན་ལ་སྦྱོར་རིགས་པའི་ཕྱིར་ན་མ་
ཁྱབ། འདོད་མི་ནུས་ཏེ། དེས་ཐར་པ་ཁས་མི་ལེན་པའི་ཕྱིར། ཁ་ཅིག བདག་དང་ འཇིག་རྟེན་
མི་རྟག་པར་བདེན་པར་ལྟ་བའི་ལྟ་བ་ཆོས་ཅན། ཁྱོད་ཀྱི་ཞེན་ཡུལ་མེད་པར་རྟོགས་པའི་ཐེག་ཆེན་གྱི་
167



མཐོང་ལམ་བར་ཆད་མེད་ལམ་དེ་སེམས་དཔའི་རྒྱུད་ཀྱི་གཞི་ཤེས་སྦྱོར་བ་ཡིན་པར་ཐལ། ཁྱོད་འདིར་
བསྟན་ལུང་མ་བསྟན་གྱི་ལྟ་བ་ཡིན་པའི་ཕྱིར། འདོད་ན། བདག་དང་འཇིག་རྟེན་བདག་མེད་དུ་རྟོ གས་
པའི་དེ་ཡང་དེར་ཐལ་ལོ། །
གཞན་ཡང་། དེ་བཞིན་གཤེགས་པ་གྲོངས་པ་ཡོད་པར་ཐལ། དམ་བཅའ་འཐད་པའི་ཕྱིར།
འདོད་ན། དེ་བཞིན་གཤེགས་པ་ཤི་བ་ཡོད་པར་ཐལ་ལོ། །
ཞེས་བཀག་ནས་ཁོ་རང་གི་ལུགས་ལ། རྟག་པས་ཁྱད་པར་དུ་བྱས་པའི་བདག་དང་འཇིག་རྟེན་རང་
རྐྱ་ཐུབ་པའི་རྫས་ཡོད་དུ་ལྟ་བ་དང༌། དེ་བཞིན་དུ་མི་རྟག་པ་དང༌། གཉིས་ཀ་དང༌། གཉིས་ཀ་མ་ཡིན་
པས་ཁྱད་པར་དུ་བྱས་པའི་བདག་དང་འཇིག་རྟེན་རང་རྐྱ་ཐུབ་པའི་རྫས་ཡོད་དུ་ལྟ་བའི་ལྟ་བ་རྣམས་སྔོན་་་
གྱི་མཐའ་ལ་བརྟེན་པ་དང༌། མཐའ་དང་ ལྡན་པ་དང༌། མི་ལྡན་པ་དང༌། གཉིས་ཀ་དང༌། གཉིས་ཀ་
མ་ཡིན་ པས་ཁྱད་པར་དུ་བྱས་པའི་བདག་དང་ འཇིག་རྟེན་རང་རྐྱ་ཐུབ་པའི་རྫས་ཡོད་དུ་ལྟ་བ་རྣམས་ཕྱི་་་་་
མའི་མཐའ་ལ་བརྟེན་པ་དང༌། བདེན་པས་སྟོང་ཞིང་སྐྱེ་བ་ཕྱི་མ་ཕན་ཆད་དུ་འབྱུང་ བས་ཁྱད་པར་དུ་བྱས་
པའི་སོ་སྐྱེ་ཐ་མལ་པ་རང་རྐྱ་ཐུབ་པའི་རྫས་ཡོད་དུ་ལྟ་བ་དང་། དེ་བཞིན་དུ་མི་འབྱུང་བ་དང༌། གཉིས་
ཀ་དང༌། གཉིས་ཀ་མ་ཡིན་པས་ཁྱད་པར་དུ། ཞེས་སོགས་མྱང་འདས་ཀྱི་མཐའ་ལ་བརྟེན་པ་དང༌།
རྫས་གཅིག་པས་ཁྱད་པར་དུ་བྱས་པའི་སྐྱེས་བུ་རང་རྐྱ་ཐུབ་པའི་རྫས་ཡོད་དུ་ལྟ་བ་དང༌། རྫས་ཐ་དད་
པས་ཁྱད་པར་དུ་བྱས་པའི་དེ་དེར་ལྟ་བ་གཉིས་ལུས་སྲོག་ལ་བརྟེན་པའི་ལུང་མ་བསྟན་གྱི་ལྟ་བ་ཡིན། ཞེས་
ཟེར་ན། གཡོ་བ་ལ་སོགས་ཞེས་བྱ་དང༌། །ཞེས་པའི་སྐབས་ནས་དངོས་སུ་བསྟན་པའི་སེམས་དཔའི་
སྦྱོར་བ་ཡིན་ན། གཞི་ཤེས་སྦྱོར་བ་ཡིན་དགོས་པར་ཐལ། ཁྱོད་ཀྱི་ཐལ་འགྱུར་དང་པོ་ལ་ཁྱ བ་འབྲེལ་ཡོད་
པའི་ཕྱིར། འདོད་ན། དེ་བཞིན་གཤེགས་པ་འབྱུང་ བ་དང་། །ཞེས་སོགས་ལ་དེར་ཐལ། འདོད་
པའི་ཕྱིར། འདོད་ན། འཇིག་རྟེན་དོན་དམ་པར་འཇིག་པ་མེད་པར་རྟོ གས་ པའི་བྱང་སེམས་ཀྱི་སྦྱོར་བ་
ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། འཇིག་རྟེན་འཇིག་མེད་བདག་ཉིད་དང༌། །
ཞེས་གསུངས་པའི་ཕྱིར། གཞན་ཡང་། གྲངས་ཅན་གྱིས་བདེན་པས་སྟོང་ཞིང་སྐྱེ་བ་ཕྱི་མ་ཕན་ཆད་དུ་
འབྱུང་ བས་ཁྱད་པར་དུ་བྱས་པའི་སོ་སྐྱེ ཐ་མལ་པ་རང་རྐྱ་ཐུབ་པའི་རྫས་ཡོད་དུ་ཁས་ལེན་པར་ཐལ། དམ་
བཅའ་དེ་རྣམས་འཐད་པ་གང་ཞིག མྱང་འདས་ཀྱི་ མཐའ་ལ་བརྟེན་པའི་ལུང་མ་བསྟན་གྱི་ལྟ་བ་དང་པོ་
གྲངས་ཅན་གྱི་རྒྱུད་ལ་ཡོད་ པའི་ཕྱིར། འདོད་ན། དེ་འདྲའི་སོ་སྐྱེ་ཐ་མལ་པ་ཁས་ལེན་པར་ཐལ་ལོ། །
འདོད་ན། དེས་དེ་ཁོ་ཁོ་རང་དུ་ཁས་ལེན་པར་ཐལ་ལོ། །འདོད་ན། དེས་སོ་སྐྱེ་ཐ་མལ་པ་ བདེན་
168



Is
སྟོང་དུ་ཁས་ལེན་པར་ཐལ། འདོད་པའི་ཕྱིར། གཞན་ཡང་། ལུང་མ་བསྟན་གྱི་ལྟ་བ་བཅུ་བཞི་ལ་
འཛིན་སྟངས་མི་མཐུན་ པའི་ཁྱད་པར་མེད་པར་ཐལ། དེ་རྣམས་རང་རྐྱ་ཐུབ་པའི་རྫས་ཡོད་དུ་འཛིན་པའི་
རྣམ་པ་ཅན་དུ་མཚུངས་པའི་ཕྱིར་ཏེ། དམ་བཅའ་འཐད་པའི་ཕྱིར།
ཁ་ཅིག གང་ཟག་གི་བདག་དང་། འཇིག་རྟེན་རྟག་པ་དང༌། མི་རྟག་པ་དང༌། གཉིས་ཀ་
དང༌། གཉིས་ཀ་མ་ཡིན་པར་རྫས་ཡོད་དུ་ལྟ་བ་རྣམས་སྔོན་གྱི་མཐའ་ལ་བརྟེན་པ་དང༌། དེ་མཐའ་དང་
ལྡན་པ་དང༌། མི་ལྡན་པ་དང༌། གཉིས་ཀ་དང༌། གཉིས་ཀ་མ་ཡིན་ པར་རྫས་ཡོད་དུ་ལྟ་བ་རྣམས་ཕྱི་
མའི་མཐའ་ལ་བརྟེན་པ་དང༌། གྲོལ་བའི་གང་ཟག་གི་བདག་གྲོངས་ཕན་ཆད་འབྱུང་ མི་འབྱུང་ གཉིས་ཀ་
དང༌། གཉིས་ཀ་མ་ཡིན་པར་རྫས་ཡོད་དུ་ལྟ་བ་རྣམས་མྱང་འདས་ཀྱི་མཐའ་ལ་བརྟེན་པ་དང༌། ལུས་
སྲོག་རྫས་ཐ་དད་དུ་བདེན་པར་ ལྟ་བ་དང༌། རྫས་གཅིག་ཏུ་བདེན་པར་ ལྟ་བ་གཉིས་ལུས་སྲོག་ལ་བརྟེན་
པའི་ལྟ་བ་ཡིན་ཟེར་ན། །
གནས་མ་བུའི་སྡེ་པ་དེས། གང་ཟག་གི་བདག་དང་ འཇིག་རྟེན་རྟག་མི་རྟག་གང་དུ་ཡང་བརྗོད་དུ་
མེད་ པའི་ རྫས་ཡོད་དུ་གྲུབ་པར་ཁས་ལེན་པར་ཐལ། དམ་བཅའ་འཐད་པ་གང་ཞིག སྔོན་གྱི་མཐའ་ལ་
བརྟེན་པའི་ལུང་མ་བསྟན་གྱི་ལྟ་བ་བཞི་པ་གནས་མ་བུ་པའི་རྒྱུད་ལ་ཡོད་ པའི་ཕྱིར། འདོད་ན། དེས་
སྣོད་ཀྱི་འཇིག་རྟེན་རང་རྐྱ་ཐུབ་ པའི་ རྫས་ཡོད་དུ་ཁས་ལེན་པར་ཐལ། འདོད་པ་གང་ཞིག སྐབས་འདིར་
བསྟན་གྱི་འཇིག་རྟེན་དེ་སྣོད་ཀྱི་འཇིག་རྟེན་ལ་བྱེད་པར་གསེར་ཕྲེང་ལས་གསུངས་པའི་ཕྱིར། འདོད་མི་
ནུས་ཏེ། དེས་དེ་བཏགས་ཡོད་དུ་ཁས་ལེན་པའི་ཕྱིར་ཏེ། དེས་བུམ་པ་བ ཏ གས་ཡོད་དུ་ཁས་ལེན་པའི་
ཕྱིར་ཏེ། བྱེ་བྲག་སྨྲ་པས་དེ་ལྟར་ཁས་ལེན་པ་གང་ཞིག མཚུངས་པའི་ཕྱིར། །
ཁ་ཅིག བདག་དང་འཇིག་རྟེན་རྟག་པར་ལྟ་བ། མི་རྟག་པར་ལྟ་བ། གཉིས་ཀར་ལྟ་བ། གཉིས་
ཀ་མ་ཡིན་པར་ལྟ་བ་བཞི་སྔོན་གྱི་མཐའ་དང༌། དེ་མཐའ་དང་ལྡན་པ་དང༌། མི་ལྡན་པ་དང༌། གཉིས་
ཀ་དང༌། གཉིས་ཀ་མ་ཡིན་པར་ལྟ་བ་བཞི་ཕྱི་མའི་མཐའ་དང༌། གྲོལ་བའི་བདག་གྲོངས་ཕན་ཆད་
འབྱུང་ བ་དང༌། མི་འབྱུང་བ་དང༌། གཉིས་ཀ་དང༌། གཉིས་ཀ་མ་ཡིན་པར་ལྟ་བ་བཞི་མྱང་འདས་ཀྱི་
མཐའ་ལ་བརྟེན་པ་དང༌། ལུས་སྲོག་རྫས་གཅིག་དང༌། རྫས་ཐ་དད་དུ་ལྟ་བ་གཉིས་ནི་ལུས་སྲོག་ལ་
བརྟེན་པའི་ལུང་མ་བསྟན་གྱི་ལྟ་བ་ཡིན་ཟེར་ན། བདག་དང་འཇིག་རྟེན་མི་རྟ ག་པར་ལྟ་བའི་ལྟ་བ་ཚོས་
ཅན། ལུང་མ་བསྟན་གྱི་ལྟ་བ་མ་ཡིན་པར་ཐལ། ལྟ་བ་རྣམ་དག་ཡིན་པའི་ཕྱིར། ་་རྟགས་གྲུབ་སྟེ།།
བདག་དང་ འཇིག་རྟེན་མི་རྟག་པ་ཡིན་པའི་ཕྱིར། དེ་བཞིན་དུ། དེ་རྟག་མི་རྟག་གཉིས་ཀ་མ་ཡིན་ པར་
169



ལྟ་བ་ལ་རིགས་འགྲེའོ། །གཞན་ཡང༌། བདག་དང་འཇིག་རྟེན་མཐའ་དང་ལྡན་པར་ཐལ། དེ་མཐའ་
དང་ མི་ལྡན་པ་མ་ཡིན་ པའི་ཕྱིར། མ་གྲུབ་ན། དེར་ལྟ་བའི་ལྟ་བ་དེ་ལྟ་བ་རྣམ་དག་ཏུ་ཐལ་ལོ། །རྩ་
བར་འདོད་ན། དེས་རིགས་འགྲེའོ། །དེས་གཞན་རྣམས་ལ་ཤེས་པར་བྱའོ། །
ཁ་ཅིག ལུས་སྲོག་རྫས་ཐ་དད་དུ་ལྟ་བའི་ལྟ་བ་དེ་ལྟ་བ་རྣམ་ དག་ཏུ་ཐལ། དེ་རྫས་ཐ་དད་ཡིན་
པའི་ཕྱིར་ཏེ། ལུས་སེམས་རྫས་ཐ་དད་ཡིན་ པའི་ཕྱིར། མ་གྲུབ་ན། ལུས་ཞིག་པ་ན་སེམས་ཞིག་པར་
འ གྱུར་ བར་ཐལ་ལོ། །འདོད་ན། སྐྱེ་བ་ཕྱི་མ་མེད་པར་ཐལ་ལོ་ཟེར་ན། མི་འཐད་དེ། ལུས་སེམས་
བདག་ཉིད་གཅིག་མ་ཡིན་པར་ཐལ། དེ་ག ཉིས་རྫས་ཐ་དད་ཡིན་པའི་ཕྱིར། འདོན་ན། ལུས་ཤེས་པའི་
བདག་ཉིད་མ་ཡིན་ པར་ཐལ། འདོད་པའི་ཕྱིར། གཞན་ཡང་། ལུས་སྲོག་རྫས་ཐ་དད་དུ་འདོད་པ་མི་
འཐད་དེ། སྲོག་རླུང་ཡིན་ལ་རླུང་ལུས་ཀྱི་བྱེ་བྲག་ཡིན་པའི་ཕྱིར་རོ། །
གཉིས་པ་ལམ་ཤེས་སྦྱོར་བའི་ཤེས་མཚན་བཤད་པ་ལ། མཚམས་སྦྱར། རྩ་བ། འགྲེལ་བ་གསུམ་
ལས༑ དང་པོ་ནི། གཞི་ཤེས་སྦྱོར་བའི་ཤེས་མཚན་བཤད་པ་དེའི་འོག་ཏུ་ལམ་ཤེས་སྦྱོར་བའི་ཤེས་མཚན་
འཆད་པའི་རྒྱུ་མཚན་ཡོད་དེ། སྐྱེ་རིམས་ཀྱི་དབང་གིས་དེ་ལྟར་བཤད་པའི་ཕྱིར། ཞེས་འཆད་པ་ལ།
དེའི་འོག་ཏུ་ལམ་ཤེས་པ་ཉིད་ཀྱི་སྒོ་ནས། ཞེས་གསུངས། གཉིས་པ་ནི། ལམ་ཤེས་སྦྱོར་བའི་ ཤེས་མཚན་
དེ་སྟོན་པ་ལ། སྟོང་ཉིད་མཚན་མ་མེད་བཅས་དང༌། །ཞེས་སོགས་གསུངས། གསུམ་པ་ནི། དེ་ཉིད་
ཚིག་དོན་གྱི་ སྒོ་ནས་བཤད་པ་ལ། སྟོང་པ་དང༌། ཞེས་སོགས་གསུངས། འདི་ལ་ཡང་ལམ་ཤེས་སྦྱོར་
བའི་ཡུལ་བཅུ་དྲུག་ཡོད་ པའི་དང་པོ་ཆོས་ཐམས་ཅད་སྟོང་པ་ཉིད་དུ་ཤེས་པ་དང་། རྒྱུའི་མཚན་མ་མེད་
པར་ཤེས་པ་དང༌། འབྲས་བུ་ལ་སྨོན་པར་བྱར་མེད་པ་ཤེས་པ་གསུམ་སྟོན་་པ་ལ། མདོ་ལས། དེ་ནས་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན་འདོད་པ་ན་སྤྱོད་པ་དང་ གཟུགས་ན་སྤྱོད་པའི་“
ལྷའི་བུ་གང་ཇི་སྙེད་པ་དེ་དག་ཐམས་ཅད་ལྷ་རྫས་ཀྱི་ཙན་དན་གྱི་ཕྱེ་མ་བཟུང་ནས་བཅོམ་ལྡན་འདས་ག་ལ་
བ་དེར་དོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་གཉིས་ལ་སྤྱི་བོས་ཕྱག་འཚལ་ཏེ་ཕྱོགས་གཅིག་ཏུ་་་་་
འཁོད་དོ། །འཁོད་ནས་ ལྷའི་བུ་དེ་དག་གིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་
ལྡན་འདས་ཤེར་ཕྱིན་ཟབ་མོ་འདི་བཤད་ན་ཤེར་ཕྱིན་གྱི་མཚན་ཉིད་ཇི་ལྟ་བུ་ལགས། བཅོམ་ལྡན་འདས་
ཀྱིས་བཀའ་སྩལ་པ། ལྷའི་བུ་དག་ཤེར་ཕྱིན་ཟབ་མོ་འདིའི་མཚན་ཉིད་ནི་སྟོང་པ་ཉིད་དོ། །ལྷའི་བུ་དག་
ཤེར་ཕྱིན་ཟབ་མོ་འདིའི་མཚན་ཉིད་ནི་མཚན་མ་མེད་པའོ། །ལྷའི་བུ་དག་ཤེར་ཕྱིན་ཟབ་མོ་འདིའི་མཚན་
ཉིད་ནི་སྨོན་པ་མེད་པའོ། །ཞེས་གསུངས། དེའི་དོན་བཤད་པ་ལ། སྟོང་ཉིད་མཚན་མ་མེད་བཅས་
170



Iང
དང༌། །སྨོན་པ་རྣམ་པར་སྤངས་པ་དང༌། །ཞེས་དང༌། སྟོང་པ་དང༌། མཚན་མ་མེད་པ་དང༌།
སྨོན་པ་མེད་པ་དང༌། ཞེས་གསུངས།
བཞི་པ་རྟེན་འབྲེལ་ལུགས་འབྱུང་གིས་སྐྱེ་བ་མེད་པ་དང༌། ལུགས་ལྡོག་གིས་འགགས་པ་མེད་པ་
དང༌། སོགས་སྒྲས་བསྟན་པ་ཀུན་ནས་ཉོན་མོངས་པ་མེད་པ་དང་དྲི་མ་དང་བྲལ་བའི་རྣམ་པར་བྱང་བ་
མེད་པ་དང་། བླང་དོར་གྱི་དངོས་པོ་མེད་པ་དང༌། མྱ་ངན་ལས་ འདས་པའི་ངོ་བོ་ཉིད་ཤེས་པ་དང༌།
ཆོས་ཀྱི་དབྱིངས་ཀྱི་ དངོས་པོ་གནས་པའི་རྟེན་མེད་པར་ཤེས་པ་བདུན་དང༌། དེ་དག་ཀྱང་ནམ་མཁའི་
མཚན་ཉིད་ལྟར་ཤེས་པའི་རྣམ་པ་བརྒྱད་སྟོན་པ་ལ། ལྷའི་བུ་དག་ཤེར་ཕྱིན་ཟབ་མོ་འདིའི་མཚན་ཉིད་སྐྱེ་
བ་མེད་པའོ། །མཚན་ ཉིད་འགག་པ་མེད་པའོ། །མཚན་ཉིད་ཀུན་ནས་ཉོན་མོངས་པ་མེད་པའོ། །
མཚན་ཉིད་རྣམ་པར་བྱང་བ་མེད་པའོ། །མཚན་ཉིད་དངོས་པོ་མེད་པའོ། །མཚན་ཉིད་རང བཞིན་
མེད་པའོ། །མཚན་ཉིད་རྟེན་མེད་པའོ། །མཚན་ཉིད་ནམ་མཁའོ། །ཞེས་སོགས་གསུངས། །
དེའི་དོན་བཤད་པ་ལ། སྐྱེ་མེད་འགག་པ་མེད་སོགས་དང༌། །ཞེས་དང༌། སྐྱེ་བ་མེད་པ་དང༌།
འགག་པ་མེད་པ་དང༌། སོགས་པ་ཞེས་བྱ་བའི་སྒྲས་བསྡུས་པ། ཀུན་ནས་ཉོན་མོངས་པ་མེད་པ་དང༌།
རྣམ་པར་བྱང་བ་མེད་པ་དང༌། དངོས་པོ་མེད་པ་དང༌། ངོ་བོ་ཉིད་དང༌། རྟེན་མེད་པ་དང༌། ནམ་
མཁའི་མཚན་ཉིད་དེ་དྲུག་དང༌། ཞེས་གསུངས། མདོ་ལས། ངོ་བོ་ཉིད་མེད་པའོ། །ཞེས་འབྱུང་
ཡང་། ངོ་བོ་ཉིད་ཤེས་པ་ཞེས་བྱ་བ་རིགས་ཏེ། ཉི་སྣང་ལས། ངོ་བོ་ཉིད་ཤེས་པ་ཞེས་དང༌། རྒྱུན་
སྣང་ལས། མྱ་ངན་ལས་འདས་པའོ། །ཞེས་བྱ་བ་ནི་ངོ་བོ་ཉིད་ཤེས་པའོ། །ཞེས་གསུངས་པའི་ཕྱིར།
བཅུ་གཉིས་པ་ལྷ་མི་སོགས་ཀྱི་ཆོས་ཉིད་རྣམ་པར་འཁྲུགས་པའམ་དོར་བ་མེད་པར་ཤེས་པ་དང༌།
རྒྱུ་རྐྱེན་གྱིས་མངོན་པར་འདུ་མི་བྱེད་པར་ཤེས་པ་དང༌། ཆོས་ཉིད་རྣམ་པར་མི་རྟོ ག་པར་ཤེས་པ་དང༌།
ཆོས་རྣམས་ཀྱི་མཚན་ཉིད་ཀྱི་རབ་ཏུ་དབྱེ་བ་ཤེས་པ་དང༌། དོན་དམ་པར་མཚན་ཉིད་ཐམས་ཅད་མེད་
པར་ཤེས་པ་དང་ལྔ་སྟོན་པ་ལ། ལྷའི་བུ་དག་མཚན་ཉིད་དེ་དག་ནི་ལྷ་དང་མི་དང་ལྷ་མ་ཡིན་དུ་བཅས་
པའི་འཇིག་རྟེན་གྱིས་དཀྲུགས་པར་ནུས་པ་མེད་དོ། །ཞེས་སོགས་དང༌། ལྷའི་བུ་དག་མཚན་ཉིད་དེ་
དག་ནི་གཟུགས་ཀྱིས་འདུས་བྱས་པ་མ་ཡིན་ནོ། །ཞེས་སོགས་དང༌། ལྷའི་བུ་དག་མཚན་ཉིད་དེ་དག་ནི་
མིའམ་མི་མ་ཡིན་པའམ་ཟག་པ་དང་བཅས་པའམ་ཟག་པ་མེད་པའམ་འཇིག་རྟེན་པའམ་འཇིག་རྟེན་ལས་་་
འདས་པའམ་འདུས་བྱས་སམ་འདུས་མ་བྱས་ཀྱི་མ་ཡིན་ནོ། །ཞེས་སོགས་དང་། བཅོམ་ལྡན་འདས་ཀྱིས་
བཀའ་སྩལ་པ། ལྷའི་བུ་དག་དེ་བཞིན་གཤེགས་པ་རྣམས་བྱུང་ཡང་རུང་མ་བྱུང་ཡང་རུང་སྟེ། ཆོས་ཀྱི་
171



དབྱིངས་འདི་གནས་པའི་ཕྱིར་ཏེ། དེ་ལྟར་མཚན་ཉིད་གནས་པ་དེ་ཡང་དག་པ་ཇི་ལྟ་བ་བཞིན་དུ་གནས་
པ་དེ་ལྟར་དེ་བཞིན་གཤེགས་པས་མངོན་པར་སངས་རྒྱས་ཏེ། དེའི་ཕྱིར་དེ་བཞིན་གཤེགས་པ་དེ་བཞིན་
གཤེགས་པ་ཞེས་བརྗོད་དོ། །ཞེས་སོགས་དང༌། དེ་ནས་བཅོམ་ལྡན་འདས་ཀྱིས་འདོད་པ་ན་སྤྱོད་པ་
དང་གཟུགས་ན་སྤྱོད་པའི་ལྷའི་བུ་རྣམས་ལ་བཀའ་སྩལ་པ། ལྷའི་བུ་དག་གཟུགས་ཀྱི་མཚན་ཉིད་ནི་
གཟུགས་སུ་རུང་བ་སྟེ། དེ་ནི་དེ་བཞིན་གཤེགས་པས་མཚན་ཉིད་མེད་པར་མངོན་པར་སངས་རྒྱས་སོ། །
ཞེས་སོགས་གསུངས། དེའི་དོན་བཤད་པ་ལ། ཆོས་ཉིད་རྣམ་པར་འཁྲུགས་མེད་དང༌་། །འདུ་མི་བྱེད་
དང་རྣམ་མི་རྟོག །རབ་དབྱེ་མཚན་ཉིད་མེད་ཉིད་ལ། །ཞེས་དང༌། ཆོས་ཉིད་རྣམ་པར་འཁྲུགས་པ་
མེད་པ་དང༌། འདུ་མི་བྱེད་པ་དང༌། རྣམ་པར་མི་རྟོག་པ་དང༌། རབ་ཏུ་དབྱེ་བ་དང༌། མཚན་ཉིད་་
མེད་པ་ཞེས་བྱ་བ་འདི་རྣམས་ཀྱི་ཞེས་གསུངས།
དེ་དག་གི་དོན་བསྡུས་ཏེ་སྟོན་པ་ལ། ལམ་ཤེས་ཉིད་ཀྱི་སྐབས་ཀྱི་ནི། །ཤེས་པའི་མཚན་ཉིད་
བསྡུས་པ་ཡིན། །ཞེས་དང༌། ཤེས་པའི་ རྣམ་པའི་ཁྱད་པར་ བཅུ་དྲུག་གིས་ཇི་ལྟ་བ་བཞིན་དུ་ལམ་ཤེས་
པ་ཉིད་ཀྱི་སྦྱོར་བ་དག་མཚོན་པས་ན་ཤེས་པའི་མཚན་ཉིད་ལམ་ཤེས་པ་ཉིད་ཀྱིས་བསྡུས་པ་ཡིན་ནོ། }
ཞེས་གསུངས།
གཞུང་དོན་ནི། དོན་དམ་པར་སེམས་ཅན་གྱི་དོན་དུ་གོ་ཆ་བགོས་པ་མེད་ལ་ཐ་སྙད་དུ་དེ་ཐམས་
ཅད་མྱ་ངན་ལས་འདའ་བར་གོ་བགོས་པའི་ གཞན་དོན་གྱི་གོ་ཆ་བྱ་དཀའ་བ་སྒྲུབ་པ་དང༌། ཐེག་པ་གཞན་
དུ་མི་ལྟུང་བའི་མཚན་ཉིད་ཀྱི་ཐེག་ཆེན་དུ་མཐའ་གཅིག་ཏུ་གནས་ངེས་པ་དང༌། བསྐལ་པ་གྲངས་མེད་
པར་བསྒྲུབ་པར་བྱ་བའི་ཆེན་པོ་གསུམ་གྱི་ཆེད་དུ་སྒྲུབ་པའི་ཆེད་དུ་བྱ་བ་དང༌། བསྒོམ་བྱ་སྒོམ་པ་པོ་སྒོ མ་
ཆོས་རྣམས་དོན་དམ་པར་མི་དམིགས་པར་རྟོ གས་པའི་ མི་དམིགས་པ་དང༌། ཆོས་ཐམས་ཅད་ལ་ དངོས་
པོར་མངོན་པར་ཞེན་པ་མཐའ་དག་བཀག་པའི་མངོན་ཞེན་བཀག་པའི་སེམས་དཔའི་རྒྱུད་ཀྱི་ངོ་བོ་ཉིད་ཀྱི་་་
རྣལ་འབྱོར་ལྔ་ཆོས་ཅན། ལམ་ཤེས་སྦྱོར་བ་ཡིན་ཏེ། སྟོང་ཉིད་མཚན་མེད་སོགས་ལམ་ཤེས་ཀྱི་རྣམ་པ་
གང་ཡང་རུང་བ་ལ་དམིགས་པའི་སེམས་དཔའི་རྣལ་འབྱོར་ཡིན་པའི་ཕྱིར། རྟགས་དེ་གསལ་བ་དེའི་
མཚན་ཉིད་དོ། །ཁོ་ན་རེ། སྟོང་ཉིད་མཚན་མ་མེད་སོགས་ལམ་ཤེས་ཀྱི་རྣམ་པ་ཡིན་པར་ཐལ། མཚན་
ཉིད་འཐད་པའི་ཕྱིར། འདོད་ན། དེ་ཆོས་ཅན། ལམ་ཤེས་ཀྱི་ འཛིན་སྟངས་སུ་ཐལ། འདོད་པའི་
ཕྱིར་ན་མ་ཁྱབ། ཁ་ཅིག སྟོང་ཉིད་མཚན་མ་མེད་སོགས་ལམ་ཤེས་ཀྱི་ཡུལ་བཅུ་དྲུ ག་གང་རུང་གི་རྣམ་པ་
ཅན་གྱི་སེམས་དཔའི་རྣལ་འབྱོར། དེའི་མཚན་ཉིད་ཟེར་བ་མི་འཐད་དེ། བྱང་སེམས་ཚོགས་ལམ་པའི་
172



རྒྱུད་ཀྱི་ཀུན་རྫོ བ་སེམས་བསྐྱེད་ཀྱིས་མ་ངེས་པའི་ཕྱིར། ། ལ མ་ཤེས་ཀྱི་སྦྱོར་བའི་ ཡུལ་ དེ་ལ་བཅུ་དྲུག་ཡོད་
དེ༑ དེ་ལ་ཆོས་ཐམས་ཅད་ཀྱི་ངོ་བོ་བདེན་པས་སྟོང་པའི་སྟོང་ཉིད་ནས། དོན་དམ་པ་ མཚན་ཉིད་
ཐ ཡང༌་ ཅད་མེད་པའི་ བར་རྣམས་ སུ་ཡོད་པའི་ཕྱིར།
གསུམ ཡ་རྣམ་ མཁྱེན་གྱི་སྦྱོར་བའི་ཤེས་མཚན་ དེ་སྟོན་པ་ལ་གསུམ་ལས། དང་པོ་ནི། ལམ་ཤེས་
སྦྱོར་བའི་ཤེས་མཚན་བཤད་པའི་འོ ག་ཏུ་རྣམ་མཁྱེན་སྦྱོར་བའི་ཤེས་མཚན་སྟོན་པའི་རྒྱུ་མཚན་ཡོད་དེ།
སྐྱེ་བའི་རིམ་པའི་དབང་དུ་བྱས་ནས་དེ་ལྟར་བཤད་པའི་ཕྱིར། ཞེ ས་མཚམས་སྦྱོར་བ་ལ། དེའི་འོག་ཏུ་
རྣམ་པ་ཐམས་ཅད་མཁྱེན་པ་ཉིད་ཀྱི་སྒོ་ནས། ཞེས་གསུངས། གཉིས་པ་ནི། རྣམ་མཁྱེན་སྦྱོར་བའི་ཤེས་
མཚན་ དེ་སྟོན་པ་ལ། དེ་ནི་ཉིད་ཀྱི་ཆོས་བརྟེན་ནས། །ཞེས་སོགས་གསུངས། གསུམ་པ་ནི། དེ་ཉིད་
ཚིག་དོན་ གྱི་སྒོ་ནས་ བཤད་པ་ལ། དེ་བཞིན་གཤེགས་པ་དེ་ཉིད་ཀྱི་ཆོས་ལ། ཞེས་སོགས་གསུངས། འདི་
ལ་ཡང་རྣམ་མཁྱེན་སྦྱོར་བའི་ཡུལ་དེ་ལ་བཅུ་དྲུག་ཏུ་ཡོད་པའི། དང་པོ་ནི། དེ་བཞིན་གཤེགས་པ་ཉིད་
ཀྱི་མཐོང་ཆོས་ལ་བདེ་བར་གནས་པ་ཤེས་པ་དང༌། ཡུམ་སྟོན་པ་ན་ཉིད་ཀྱིས་ཁྲི་བཤམས་པ་སོགས་མཛད་
ནས་གུས་པར་བྱ་བ་ཤེས་པ་དང༌། བཀའ་བསྒྲུབ་པར་བྱ་བ་ཉིད་དུ་བཀུར་བས་བླ་མར་བྱ་བར་ཤེས་པ་
དང༌། ཡོན་ཏན་བརྗོད་པ་སོགས་ཀྱིས་མཉེས་པར་བྱ་བར་ཤེས་པ་དང་། རིན་པོ་ཆེའི་མེ་ཏོག་གཏོར་བ་
སོགས་མཆོད་པར་བྱ་བར་ཤེས་པ་ལྔ་རིམ་བཞིན་དུ་སྟོན་པ་ལ། དེ་ནས་བཅོམ་ལྡན་འདས་ཀྱིས་ཚེ་དང་
ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར་ཤེར་ཕྱིན་འདི་ནི་ དེ་བཞིན་གཤེགས་པ་
དགྲ་བཅོམ་པ་ཡང་དག་པར་ རྫོགས་པའི་སངས་རྒྱས་ཀྱི་སྐྱེད་པར་བྱེད་པའོ། །འཇིག་རྟེན་འདིའི་སྟོན་
པར་བྱེད་པའོ། །དེའི་ཕྱིར་དེ་བཞིན་གཤེགས་པ་རྣམས་ཤེར་ཕྱིན་གྱི་ཆོས་འདི་ལ་བརྟེན་ཅིང་གནས་
སོ༑ །དེ་ལྟར་ཆོས་འདི་ལ་རིམ་གྲོ་མཛད། བླ་མར་མཛད། བསྟི་སྟང་དུ་མཛད། མཆོད་པར་མཛད།
རྗེད་པར་མཛད། བཀུར་སྟིར་མཛད། རབ་འབྱོར་འདི་ནི་ཤེར་ཕྱིན་ཞེས་སོགས་གསུངས། དེའི་དོན་
བཤད་པ་ལ། དེ་ནི་ཉིད་ཀྱི་ཆོས་བརྟེན་ནས། །གནས་དང་གུས་པར་བྱ་བ་དང༌། །བླ་མ་ཉིད་དང་
མཉེས་པ་དང༌། །དེ་ལ་མཆོད་དང༌། ཞེས་དང༌། དེ་བཞིན་གཤེགས་པ་དེ་བཞིན་ཉིད་ཀྱི་ཆོས་ལ་
མངོན་པར་བརྟེན་ནས་གནས་པ་དང༌། གུས་པར་བྱ་བ་དང་། བླ་མར་བྱ་བ་དང༌། མཉེས་པར་བྱ་བ་
་དང་༑ མཆོད་པར་བྱ་བ་དང་། ཞེས་གསུངས། །
དྲུ ག་པ། དེ་ཁོ་ནར་སྐྱེ་འཇིག་དང་རང་གི་ངོ་བོ་སྟོང་པས་གུས་པར་བྱ་བ་སོགས་དེ་ལྟར་བྱེད་པ་མེད་
པ་ཉིད་ཤེས་པ་དང་། ཡུལ་ཐམས་ཅད་དུ་ཐོགས་མེད་དུ་འགྲོ་བའ མ་འཇུག་པ་ཤེས་པ་དང༌། གཟུགས་
173



ས
བ
སོགས་ཀྱི་དོན་དེ་ཁོ་ནར་མ་མཐོང་བ་ཉིད་ཐ་སྙད་དུ་དེ་ཁོ་ན་མཐོང་བར་སྟོན་པར་མཛད་པ་ཤེས་པ་་་་་་
དང༌།
གསུམ་པོ་དེ་རིམ་བཞིན་སྟོན་པ་ལ། རབ་འབྱོར་གཞན་ཡང་དེ་བཞིན་གཤེགས་པས་བྱེད་པ་པོ་
མེད་པའི་ཕྱིར་ཆོས་ཐམས་ཅད་མ་བྱས་ཞེས་བྱ་བར་མངོན་པར་སངས་རྒྱས་སོ། །ལུས་པ་མེད་པར་མ་
བྱས་ཞེས་བྱ་བར་མངོན་པར་སངས་རྒྱས་སོ། །རབ་འབྱོར་འདི་ཡང་དེ་བཞིན་གཤེགས་པས་བྱས་པ་མཁྱེན་
པ་དང་བྱས་པ་རི ག་པར་བལྟ་བར་བྱའོ། །རབ་འབྱོར་གཞན་ཡང་དེ་བཞིན་གཤེགས་པས་ཤེར་ཕྱིན་ལ་
བརྟེན་ཏེ། དེ་བཞིན་གཤེགས་པས་བྱ་བྱེད་ མེད་པ་ཅན་ཤེས་པ་ཆོས་ཐམས་ཅད་ལ་འཇུག་པ་མེད་པའི་
བརྔས་འཇུག་སྟེ། རབ་འབྱོར་རྣམ་ གྲངས་དེས་ན་ཤེར་ཕྱིན་དེ་བཞིན་གཤེགས་པའི་སྐྱེད་པར་བྱེད་པའོ། །
འཇིག་རྟེན་འདིའི་སྟོན་པར་བྱེད་པའོ། །རབ་འབྱོར་གྱིས་གསོལ་བ། བཅོམ་ལྡན་འདས་གང་གི་ཚེ་
ཆོས་ཐམས་ཅད་ཤེས་པ་པོ་མ་མཆིས་ཤིང་མཐོང་བ་པོ་མ་མཆིས་པ་དེའི་ཚེ་ཇི་ལྟར་ན་ཤེར་ཕྱིན་དེ་བཞིན་་་་་
གཤེགས་པའི་སྐྱེད་པར་བྱེད་པ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་དེ་བཞིན་
ནོ༑ ༑དེ་དེ་བཞིན་ཏེ། རབ་འབྱོར་གང་གི་ཚེ་གཟུགས་ལ་དམིགས་པའི་རྣམ་པར་ཤེས་པ་མི་བསྐྱེད་པ་
དེའི་ཚེ་གཟུགས་ཀྱི་མཐོང་བ་མེད་པར་སྟོན་པར་བྱེད་དོ། །ཞེས་སོགས་གསུངས། དེའི་དོན་བཤད་པ་
ལ། བྱེད་མེད་དང༌། །ཀུན་ཏུ་འཇུག་མཁྱེན་གང་ཡིན་དང༌། །མ་མཐོང་སྟོན་པར་མཛད་པ་དང༌། }
ཞེས་གསུངས་པ་དང༌། བྱེད་པ་མེད་པ་ཉིད་དང༌། ཐམས་ཅད་དུ་འགྲོ་བ་དང་། མ་མཐོང་བའི་དོན་
སྟོན་པ་དང༌། ཞེས་གསུངས།
དགུ་པ་ཕུང་སོགས་ཀྱི་འཇིག་རྟེན་སྟོང་པ་ཉིད་ཀྱི་རྣམ་པ་ཅན་དུ་ཤེས་པ་དང༌། གདུལ་བྱ་འཁོར་དུ་
བསྡུས་པ་ལ་འཇི ག་རྟེན་རང་གི་དངོས་པོ་སྟོང་པ་ཉིད་དུ་བརྗོད་པ་ཤེས་པ་དང༌། རྒྱུད་སྨིན་པའི་གདུལ་བྱ་
ལ་འཇིག་རྟེན་སྟོང་པ་ཉིད་དུ་ཤེས་པར་མཛད་པ་ཤེས་པ་དང་། རྣམ་པར་གྲོལ་བའི་གདུལ་བྱ་ལ་འཇིག་
རྟེན་སྟོང་པ་ཉིད་དུ་མངོན་སུམ་གྱི་མཐོང་བར་མཛད་པ་ཤེས་པ་བཞི་སྟོན་པ་ལ། རབ་འབྱོར་གཞན་ཡང་་
ཇི་ལྟར་ཤེར་ཕྱིན་དེ་བཞིན་གཤེགས་པ་སྐྱེད་པར་བྱེད་པ་དང་འཇིག་རྟེན་སྟོན་པར་བྱེད་པ་ཡིན་ཞེ་ན། རབ་
འབྱོར་འདི་ལ་ཤེར་ཕྱིན་ནི་འཇིག་རྟེན་སྟོང་ངོ་ཞེས་བརྗོད་པར་མཛད་དོ། །ཇི་ལྟར་འཇིག་རྟེན་སྟོང་ངོ༌
ཞེས་བྱ་བར་ ) རྗོད་པར་མཛད་ཅེ་ན། ཕུང་པོ་ལྔའི་འཇིག་རྟེན་སྟོང་ངོ་ཞེས་བྱ་བར་བརྗོད་པར་མཛད་
དོ། །ཞེས་སོགས་དང༌། རབ་འབྱོར་གཞན་ཡང་ཤེར་ཕྱིན་འདི་ལ་འཇིག་རྟེན་སྟོང་ཞེས་བྱ་བར་ཤེས་
པར་མཛད་དོ། །ཞེས་སོགས་དང༌། རབ་འབྱོར་གཞན་ཡང་ཤེར་ཕྱིན་འདི་ལ་འཇིག་རྟེན་སྟོང་ཞེས་བྱ་
174



བར་སྟོན་པར་མཛད་དོ། །ཞེས་སོགས་གསུངས། དེ་ཡང་མདོ་འདི་ལས། འཇིག་རྟེན་སྟོང་ཉིད་ཀྱི་
རྣམ་པ་ཤེས་པ་ལ་མདོ་དངོས་སུ་མེད་ཅིང་། འཇིག་རྟེན་སྟོང་པ་ཉིད་དུ་བརྗོད་པ་དང༌། དེར་ཤེས་ཟ་
དང༌། དེར་སྟོན་པར་མཛད་པ་གསུམ་ལ་མདོ་དངོས་སུ་ཡོད་ཅིང་། དེ་བཞིན་དུ་ལེའུ་བརྒྱད་མ་དང༌།
ཉི་སྣང་ལས་ཕྱིང་། འཇིག་རྟེན་སྟོང་པ་ཉིད་ཀྱི་རྣམ་པ་ཅན་དུ་ཤེས་པ་ལ་མདོ་མ་སྦྱར།
བརྒྱད་སྟོང་པར། དེ་ལྟར་འཇིག་རྟེན་སྟོང་པའོ། །དེ་ལྟར་འཇིག་རྟེན་བརྗོད་པའོ། །དེ་ལྟར་
འཇིག་རྟེན་ཤེས་པའོ། །དེ་ལྟར་འཇིག་རྟེན་ཡང་དག་པར་སྟོན་ཏེ། ཞེས་གསུངས་པ་བཞི་པོ་འདི་བཞི་
དང་སྦྱོར་བ་རྒྱན་སྣང་ལས་ གསུངས་པ་ ལྟར་རོ། །དེའི་དོན་བཤད་པ་ལ། འཇིག་རྟེན་སྟོང་ཉིད་རྣམ་པ་
དང་། །བརྗོད་དང་ཤེས་མཛད་མངོན་སུམ་མཛད། །ཅེས་པ་དང༌། འཇིག་རྟེན་སྟོང་པ་ཉིད་ཀྱི་
རྣམ་པ་དང༌། འཇིག་རྟེན་སྟོང་པ་ཉིད་དུ་བརྗོད་པ་དང༌། འཇིག་རྟེན་སྟོང་པ་ཉིད་དུ་ཤེས་པར་མཛད་
པ་དང༌། འཇིག་རྟེན་སྟོང་པ་ཉིད་དུ་མཐོང་བར་མཛད་པ་དང༌། ཞེས་གསུངས།
བཅུ་པ་ཕུང་པོ་ལྔའི་དེ་ཁོ་ན་ཉིད་བསམ་གྱིས་མི་ཁྱབ་པ་ཉིད་དུ་སྟོན་པར་ཤེས་པ་དང་། ཕུང་པོ་
ལྔའི་ཆོས་ཉིད་སྤྲོས་པ་ཐམས་ཅད་ཞི་བ་ཉིད་དུ་སྟོན་པ་དང༌། ཡུལ་འཇིག་རྟེན་ཟག་བཅས་ཀྱི་ཕུང་པོ་
ལྔ་འགོག་པ་ཤེས་པ་དང༌། ཡུལ་ཅན་ཕུང་པོ་ལྔ་ལ་བླང་དོར་རམ་འཇིག་རྟེན་ཕ་རོལ་དང་ཚུ་རོལ་གྱི་འདུ་
ཤེས་འགོག་པ་ཤེས་པ་བཞི་སྟོན་པ་ལ། རབ་འབྱོར་གཞན་ཡང་ཤེར་ཕྱིན་དེ་བཞིན་ གཤེགས་ པས་ འཇིག་
རྟེན་བསམ་གྱིས་མི་ཁྱབ་ཅེས་བྱ་བར་སྟོན་སྟེ། ཞེས་རིགས་དང་། དེ་བཞིན་དུ་རྣམ་པར་དབེན་ཞེས་
བྱ་བ་དང་ཤིན་ཏུ་སྟོང་ཞེས་བྱ་བ་དང༌། རང་ བ ཞིན་སྟོང་ཞེས་བྱ་བར་སྟོན་ཏོ། །ཞེས་དང༌། རབ་
འབྱོར་གཞན་ཡང་ཤེར་ཕྱིན་དེ་བ ཞིན་ གཤེགས་པ་ལ་འཇིག་རྟེན་སྟོང་པ་ཉིད་ཅེས་བྱ་བར་སྟོན་ཏོ། །ཞེས་
སོགས་དང༌། རབ་འབྱོར་གཞན་ཡང་ཤེར་ཕྱིན་ཟབ་མོ་འདི་ཡང་དེ་བ ཞིན་ གཤེགས་པ་ལ་འཇིག་རྟེན་
འདིའི་འདུ་ཤེས་དང་འཇིག་རྟེན་ཕ་རོལ་གྱི་འདུ་ཤེས་ཡང་མི་འགྱུར་བ་དེ་ལྟར་འཇིག་རྟེན་སྟོན་ཏོ། །དེ་
ཅིའི་ཕྱིར་ཞེ་ན། དེ་ནི་འདི་ ལྟར་གང་གིས་འཇིག་རྟེན་འདིའི་འདུ་ཤེས་དང་འཇིག་རྟེན་ཕ་རོལ་གྱི་འདུ་
ཤེས་སུ་འགྱུར་བའི་ཆོས་དེ་ལྟ་བུ་མེད་དོ། །ཞེས་གསུངས། དེའི་དོན་བཤད་པ་ལ། བསམ་མི་ཁྱབ་
དང་ ཞི་ཉིད་དང༌། །འཇིག་རྟེན་འདུ་ཤེས་འགོག་པ་ལ། །ཞེས་དང༌། བསམ་གྱིས་མི་ཁྱབ་པ་
ཉིད་དུ་སྟོན་ པ་དང༌། ཞི་བ་ཉིད་དུ་སྟོན་པ་དང༌། འཇིག་རྟེན་འགོག་པ་དང༌། འདུ་ཤེས་འགོག་
པ་ཞེས་བྱ་བ་འདི་རྣམས་ཀྱི། ཞེས་གསུངས། དེ་དག་གི་དོན་བསྡུས་ཏེ་སྟོན་པ་ལ། རྣམ་པ་ཀུན་
མཁྱེན་ཚུལ་ལ་ནི། །ཤེས་པའི་མཚན་ཉིད་ཅེས་བཤད་དོ། །ཞེས་དང་། ཤེས་པའི་རྣམ་ པའི་བྱེ་
175



E
།
，
་
，
1
བྲག་བཅུ་དྲུག་གི་ཇི་ལྟ་བ་བཞིན་དུ་རྣམ་པ་ཐམས་ཅད་མཁྱེན་པ་ཉིད་ཀྱི་སྦྱོར་བ་དག་མཚོན་པས་ན། ཤེས་
པའི་མཚན་ཉིད་རྣམ་པ་ཐམས་ཅད་མཁྱེན་པ་ཉིད་ཀྱིས་བསྡུས་པ་ཡིན་ནོ་ཞེས་གསུངས།
གཞུང་དོན་ནི། ཐམས་ཅད་ཤེས་པ་ཉིད་དང༌། ལམ་ཤེས་ཀྱི་ཡུལ་དུ་བྱས་པའི་ དངོས་པོའི་ཁྱད་
པར་ གཞི་ལམ་གྱི་རྣམ་པ་དང་ དེ་བཞིན་ཉིད་ལ་དམིགས་པ་དང་། ཆོས་ཐམས་ཅད་ལ་གཟུང་བྱ་དང་
གཟུང་བྱ་མ་ཡིན་པར་ཞེན་ནས་བཟུང་མི་བཟུང་གི་མཐའ་བྲལ་དུ་རྟོགས་པའི་མི་མཐུན་པ་དང་། ཆོས་
ཐམས་ཅད་ལ་ཡེ་ཤེས་ཀྱིས་ཐོགས་མེད་དུ་ཤེས་པའི་ཐོགས་པ་མེད་ པ་དང་། གཟུང་འཛིན་མི་ད མི གས་་
པས་རྟེན་ཡོད་པར་རྟོགས་པའི་ གཞི་མེད་པ་དང༌། དེ་བཞིན་ཉིད་ཡིན་པ་ཉིད་ཀྱི་འགྲོ་འོང་མེད་པར་
རྟོགས་པའི་འགྲོ་བ་མེད་པ་དང༌། གཟུགས་སོགས་ངོ་བོ་ཉིད་མེད་པའི་སྐྱེ་བ་མེད་པར་རྟོགས་པའི་སྐྱེ་་
མེད་དང༌། དངོས་བོ་དང་ དངོས་མེད་དང་ གཉིས་ཀ་དང་ གཉིས་ཀ་མ་ཡིན་པའི་ཕུང་ཁམས་ཀྱི་ངོ་བོ་དེ་
བ ཞིན་ཉིད་མི་ད མིགས་པའི་ཕྱིར་རྟོགས་པ་ནི། དེ་བཞིན་ཉིད་མི་དམིགས་པ་སྟེ་རྣམ་མཁྱེན་གྱི་རྣམ་པ་་
གང་ཡང་རུང་བ་ལ་དམིགས་པའི་སེམས་དཔའི་རྒྱུད་ཀྱི་ངོ་བོ་ཉིད་ཀྱི་རྣལ་འབྱོར་བདུན་ཆོས་ཅན། རྣམ་
མཁྱེན་གྱི་སྦྱོར་བ་ཡིན་ཏེ། དེ་བཞིན་ གཤེགས་པ་ཉིད་ཀྱི་མཐོང་ཆོས་ལ་བདེ་བར་གནས་པ་སོགས་རྣམ་
མཁྱེན་གྱི་རྣམ་པ་གང་ཡང་རུང་བ་ལ་དམིགས་པའི་སེམས་དཔའི་རྣལ་འབྱོར་ཡིན་པའི་ཕྱིར། རྟགས་དེ་
གསལ་བ་དེའི་མཚན་ཉིད་ཡིན་ནོ། །རྣམ་མཁྱེན་ ཀྱི་སྦྱོར་བའི་ཡུལ་དེ་ལ་བཅུ་དྲུག་ཡོད་དེ། རྣམ་
མཁྱེན་ གྱི་སྦྱོར་བ་ལ་བརྟེན་ནས་དེ་བཞིན་གཤེགས་པ་ཉིད་ཀྱི་མཐོང་ཆོས་ལ་བདེ་བར་གནས་པ་ནས། ཕུང་
པོ་ལྔ་ལ་བླང་དོར་རམ་ འཇིག་རྟེན་ཕ་རོལ་དང་ཚུ་རོལ་གྱི་འདུ་ཤེས་འགོག་པ་ཤེས་པའི་བར་བཅུ་དྲུག་ཏུ་་་་
ཡོད་པའི་ཕྱིར། ཁ་ཅིག དེ་བཞིན་ གཤེགས་པ་ཉིད་ཀྱི་མཐོང་ཆོས་ལ་བདེ་བར་གནས་པ་དེ་རྣམ་མཁྱེན་
གྱི་རྣམ་པ་ཡིན་པར་ཐལ། མཚན་ཉིད་འཐད་པའི་ཕྱིར། འདོད་ན། དེ་ཆོས་ཅན། རྣམ་མཁྱེན་
དུ་ཐལ། འདོད་པའི་ཕྱིར་ན་མ་ཁྱབ་བོ། །
གཉིས་པ་ཁྱད་མཚན་བ ཤད་པ་ལ། མཚམས་སྤྱར་བ་དང༌། དོན་བ ཤད་པ་ གཉིས་ལས། དང་
པོ་ནི། སྔར་གྱི་དེ་ལྟར་ཚིགས་སུ་བཅད་པ་དགུས་ཤེས་མཚན་ གྱི་སྦྱོར་བ་སྤྱིར་བསྟན་ནས། ཤེས་
མཚན་དེའི་འོག་ཏུ་བར་སྐབས་ཀྱི་ཚིགས་བཅད་བཞིས་ཁྱད་པར་གྱི་མཚན་ཉིད་འཆད་དེ། ཤེས་པའི་
མཚན་ཉིད་ཀྱི་རྣམ་པས་སྤྱིར་སངས་རྒྱས་ཀྱི་ཡེ་ཤེས་སྐྱེད་བྱེད་དུ་ཡོངས་སུ་ཤེས་པར་བྱས་པའི་སྦྱོར་བ་དེ་་་་༌༌
རྣམས་ཀྱི་ཁྱད་པར་ཇི་ལྟ་བུ་ཡིན་པ་དེ་ཤེས་པར་བྱ་བའི་ཆེད་ཡིན་པའི་ཕྱིར། ཞེས་འཆད་པ་ལ། དེ་ལྟར་
བར་སྐབས་ཀྱི་ཚིགས་སུ་བཅད་པ་དགུས་ཤེས་པའི་མཚན་ཉིད་སྤྱིའི་ངོ་བོ་ཉིད་དུ་བརྗོད་ནས། ཤེས་པའི་
E
116



རྣམ་ པས་ཡོངས་སུ་བཅད་པ་རྣམས་ཀྱི་ཁྱད་པར་ཤེས་པར་བྱ་བ་ཡིན་པས། ཤེས་པའི་མཚན་ཉིད་ཀྱི་འོག་
ཏུ་བར་སྐབས་ཀྱི་ཚིགས་སུ་བཅད་པས་ཁྱད་པར་གྱི་མཚན་ཉིད། ཅེས་གསུངས། །
གཉིས་པ་ནི། སེམས་དཔའི་རྒྱུད་ཀྱི་ངོ་བོ་ཉིད་བཅུ་དྲུག་པོ་དེ་ཉིད་སྦྱོར་བ་ལས་ ཁྱད་པར་དུ་འཕགས་
པར་སྟོན་པ་ལ། བསམ་མི་ཁྱབ་སོགས་ཁྱད་པར་གྱིས། །ཞེས་སོགས་གསུངས། འདི་ལ་ཡང་ཁྱད་
ཆོས་གྲངས་ ཀྱི་སྒོ་ནས་མདོར་བསྟན། དེ་ཉིད་ངོ་བོའི་སྒོ་ནས་རྒྱས་པར་བཤད། དམན་ལམ་དངོས་སུ་
མི་སྟོན་པའི་འཐད་པ་བཤད་པའོ། །དང་ པོ་ལ། རྩ་འགྲེལ་གཉིས་ལས། དང་ པོ་ནི། བསམ་
མི་ཁྱབ་སོགས་ཁྱད་པར་གྱིས། །ཞེས་སོགས་རྐང་པ་བཞི་དང༌།
གཉིས་པ་ནི། དེའི་དོན་བ ཤད་པ་ལ། བསམ་གྱིས་མི་ཁྱབ་པ་དང༌། མི་མཉམ་པ་ལ་སོགས་
པའི་ཁྱད་པར་གྱིས་ཁྱད་པར་དུ་བྱས་པའི་སྡུག་བསྔལ་ལ་སོགས་པའི་བདེན་པའི་ཡུལ་ཅན་ཆོས་དང་ རྗེས་སུ་
ཤེས་པའི་བཟོད་པ་དང་ ཤེས་པའི་མཚན་ཉིད་བཅུ་དྲུག་གིས་ལམ་ཤེས་པ་ཉིད་ལ་སོགས་ པའི་སྦྱོར་བ་དག་་་
མཚོན་པས་ན། ཁྱད་པར་གྱི་མཚན་ཉིད་ཡིན་ནོ། །ཞེས་གསུངས།
གཉིས་པ་ལ་གསུམ་ལས། དང་ པོ་ནི། འོ་ན་བསམ་གྱིས་མི་ཁྱབ་པ་ལ་སོགས་བའི་ཁྱད་པར་བྱེད་
ཆོས་དེ་གང་ཡིན། ཞེས་དྲིས་པའི་སྒོ་ནས་མཚམས་སྦྱོར་བ་ལ། ཡང་བསམ་གྱིས་མི་ཁྱབ་པ་ལ་སོགས་
པའི་ཁྱད་པར་གང་ཞེ་ན། ཞེས་གསུངས། གཉིས་པ་ནི། སྔར་གྱི་ཚིགས་བཅད་དེའི་དོན་རྒྱས་པར་
བ ཤད་པ་ལ། བསམ་མི་ཁྱབ་དང་ མི་མཉམ་དང༌། །ཞེས་སོགས་གསུངས། གསུམ་པ་ནི། དེ་
ཉིད་ཚིག་དོན་གྱི་སྒོ་ནས་བ ཤད་པ་ལ། ཡང་དག་པར་རྫོགས་པའི་སངས་རྒྱས་ལ་སོགས་པས། ཞེས་
སོགས་གསུངས།
འདི་ལ་ཡང་། ཁྱད་པར་གྱི་ངོ་བོ་དང༌། ཁྱད་པར་དུ་འཕགས་པ་གཉིས་ལས། དང་ པོ་ལ་
ཡང་། སྡུག་བསྔལ་དང༌། ཀུན་འབྱུང་དང༌། འགོག་པ་དང༌། ལམ་བདེན་གྱི་སྐད་ཅིག་མའི་
ཁྱད་པར་བཞི་ལས། དང་ པོ་ལ། སངས་རྒྱས་ཀྱི་ཡེ་ཤེས་བཞིའི་རྒྱུ་བྱེད་ཅིང་། རྟོག་གེ་པའི་སྤྱོད་
ཡུལ་ལས་འདས་པས་བསམ་གྱིས་མི་ཁྱབ་པ་དང༌། དཔེ་ཟླར་རུང་བའི་མཚུངས་པ་མེད་པས་མི་མཉམ་
པ་དང༌། དེ་ཁོ་ནར་ཚད་མས་གཞལ་བ་ལས་ ཡང་དག་པར་འདས་པ་དང་། སྒྲར་བརྗོད་པ་ལ་སོགས་ པའི་
གྲངས་ཀྱིས་བགྲངས་པ་ལས་ཡང་དག་པར་ འདས་པའི་སྡུག་བདེན་གྱི་རང་བཞིན་བཞི་རྟོགས་པའི་ཁྱད་་་་་་
པར་བ ཞི་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་ཤེར་ཕྱིན་འདི་ནི་བྱ་བ་ཆེན་པོས་ཉེ་
བར་གནས་སོ། །བཅོམ་ལྡན་འདས་ཤེར་ཕྱིན་ནི་བསམ་གྱིས་མི་ཁྱབ་པའི་བྱ་བ་དང་། མཉམ་པ་མ་
177



ག་
མཆིས་པའི་བྱ་བ་དང༌། གཞལ་དུ་མ་མཆིས་པའི་བྱ་བ་དང༌། གྲངས་མ་མཆིས་པའི་བྱ་བ་དང༌། མི་
མཉམ་པ་དང་མཉམ་པའི་བྱ་བས་ཉེ་བར་གནས་སོ། ཞེས་སོགས་གསུངས། དེའི་ངོ ན་བ ཤད་པ་ལ།
བསམ་མི་ཁྱ བ་དང་ མི་མཉམ་དང༌། །གཞལ་དང་ བགྲངས་ལས་ ཡང་དག་འདས། ཞེས་དང་ཡང་
དག་པར་ རྫོགས་ པའི་སངས་རྒྱས་ལ་སོགས་པས་ལེགས་པར་ཡོངས་སུ་བཟུང་བའི་ ཤེས་རབ་ཀྱི་སྟོབས་ཀྱིས་་་་
བསམ་གྱིས་མི་ཁྱབ་པ་ཉིད་དང༌། མི་མཉམ་པ་ཉིད་དང༌། གཞལ་བ་ལས་ ཡང་དག་པར་འདས་པ་
དང་༔ བགྲངས་པ་ལས་ཡང་དག་པར་འདས་པ་དང༌། ཞེས་གསུངས། །
གཉིས་པ་ལ་ཡང་། རྒྱལ་པོ་བཏང་སྙོམས་སུ་གནས་ནས་བློན་པོས་དེའི་བྱ་བ་བྱེད་པ་ལྟར་ཡུམ་
གྱིས་མི་རྟོག་བ ཞིན་དུ་འཕ གས་པའི་ གང་ཟག་ཐམས་ཅད་ཀྱི་སྤངས་རྟོགས་ ཀྱི་ཡོན་ཏན་ཐམས་ཅད་སྡུད་པ་་་
དང་། སྐྱེས་བུ་མཁས་པས རིག་པར་བྱ་བའི་དོན་ཇི་བཞིན་དུ་ཤེས་པ་དང་། ཐུན་མོང་མ་ཡིན་
པའི་ཁྱད་པར་ཉན་རང་ གི་སྤྱོད་ཡུལ་མ་ཡིན་པའི་དངོས་པོ་ཟབ་པ་དང་རྒྱ་ཆེ་བ་ཡོངས་སུ་ཤེས་པ་དང༌།
མ་ནོར་བ་མྱུར་བའི་ཁྱད་པར་ཤེས་པ་སྟེ་ཀུན་འབྱུང་བདེན་པའི་ཡུལ་ཅན་ཆོས་བཟོད་སོགས་སྐད་ཅིག་མ་་་་
བ ཞིའི་ཁྱད་པར་སྟོན་པ་ལ། དེ་ནས་ཚེ་དང་ལྡན་པ་རབ་འབྱོ ར་གྱིས་བཅོམ་ལྡན་འདས་ལ་འདི་སྐད་
ཅེས་གསོལ་ཏོ། །བཅོམ་ལྡན་འདས་ཤེར་ཕྱིན་འདི་ཟབ་སྟེ། ་ བཅོམ་ལྡན་འདས་ཤེར་ཕྱིན་འདི་བྱ་
བ་ཆེན་པོས་ཉེ་བར་གནས་སོ། །བཅོམ་ལྡན་འདས་ཤེར་ཕྱིན་འདི་ནི་བྱ་བ་ཚད་མ་མཆིས་པ་དང༌། བྱ་
བ་མི་མཉམ་པ་དང༌། བྱ་བ་གཞལ་དུ་མ་མཆིས་པ་དང༌། བྱ་བ་གྲངས་མེད་པ་དང༌། བྱ་བ་མི་
མཉམ་པ་དང་མཉམ་པའི་སླད་དུ་ཉེ་བར་གནས་སོ། །དེ་སྐད་ཅེས་གསོལ་བ་དང༌། བཅོམ་ལྡན་
འདས་ཀྱིས་བཀའ་སྩལ་པ། རབ་འབྱོར་དེ་དེ་བཞིན་ནོ། །དེ་དེ་བ ཞིན་ཏེ། རབ་འབྱོར་ཤེར་ཕྱིན་
འདི་ནི་བྱ་བ་ཆེན་པོས་ཉེ་བར་གནས་སོ། །རབ་འབྱོར་ཤེར་ཕྱིན་འདི་ནི་བྱ་བ་ཚད་མེད་པ་དང༌། བྱ་
བ་མི་མཉམ་པ་དང་། བྱ་བ་གཞལ་དུ་མེད་པ་དང༌། བྱ་བ་གྲངས་མེད་པ་དང་། བྱ་བ་མི་མཉམ་
པ་དང་མཉམ་པས་ཉེ་བར་གནས་སོ། །དེ་ཅིའི་ཕྱིར་ཞེ་ན། རབ་འབྱོར་ཤེར་ཕྱིན་ཟབ་མོ་འདི་ ནི་
ཕར་ཕྱིན་ལྔ་དང་ཡང་དག་པར་ལྡན་པའོ། །ཞེས་སོགས་དང༌། དེ་ནས་འདོད་པ་ན་སྤྱོད་པ་དང༌།
གཟུགས་ན་སྤྱོད་པའི་ལྷའི་བུ་དེ་དག་གིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་
འདས་ཤེར་ཕྱིན་ཟབ་ཅིང་བལྟ་བར་དཀའ་བ་རྟོགས་པར་དཀའ་བ་བརྟག་ཏུ་མ་མཆིས་པ། རྟོག་གེ་
པའི་སྤྱོད་ཡུལ་མ་ལགས་པ་སྟེ། ཤེར་ཕྱིན་ནི་ཞིབ་པ་ཕྲ་བ་འཛངས་པ་མཁས་པ་རྣམ་པར་ཤེས་པས་རིག་
པར་བགྱི་བ་སྟེ་བྱང་སེམས་གང་ཡུམ་འདི་ལ་མོས་པར་འགྱུར་བ་དེ་དག་ནི་ངེས་པར་སྔོན་གྱི་ རྒྱལ་བ་ལ་བགྱི་
1
178



Eས་
བ་བགྱིས་པའོ། །ཞེས་སོགས་དང༌། བཅོམ་ལྡན་འདས་གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་ཀྱི་སེམས་ཅན་གང་ཇི་སྙེད་པ་དེ་དག་ཐམས་ཅད་དད་པའི་རྗེས་སུ་འབྲང་བ་དང༌། བརྒྱུད་
པ་དང༌། རྒྱུན་དུ་ཞུགས་པ་དང༌། ལན་ཅིག་ཕྱིར་འོང་བ་དང་། ཕྱིར་མི་འོང་བ་དང༌། ་ དགྲ་
བཅོམ་པར་གྱུར། རང་སངས་རྒྱས་སུ་གྱུར་ཏེ་དེ་དག་ཐམས་ཅད་ཀྱི་ཤེས་པ་དང་སྤངས་པ་གང་ཇི་སྙེད་
པ་དང་། ཤེར་ཕྱིན་ཟབ་མོ་འདི་ལ་གདུགས་གཅིག་ཏུ་བཟོད་ནས་མོས་པ་དང་བགྲང་བའི་ཚུལ་དེ་ལྟར་
ཤེར་ཕྱིན་ལ་བཟོད་ཅིང་མོས་ན་འདི་ཉིད་དེ་དག་ལས་མཆོག་དང་ གཙོ་བོར་ཁུམས་ལགས་སོ། ། ཞེས་
སོགས་དང༌། ལྷའི་བུ་དག་རིགས་ ཀྱི་བུའམ་རིགས་ཀྱི་བུ་མོ་གང་ལ་ལས་ ཤེར་ཕྱིན་ཟབ་མོ་འདི་ཉན་
ཅིང་ཐོས་ནས་འབྲི་བ་དང༌།་ བྲིས་ནས་ལུང་འབོགས་པ་དང་། ཚུལ་བཞིན་དུ་ཡིད་ལ་བྱེད་པའི་
རིགས་ ཀྱི་བུའམ་རིགས་ཀྱི་བུ་མོ་དེ་དག་ནི་ཤིན་ཏུ་མྱུར་བར་མྱ་ངན་ལས་འདའ་བར་འདོན་པར་བྱ་ཡི།
ཉན་ཐོས་ཀྱི་ཐེག་པ་པ་རྣམས་དང་། རང་སངས་རྒྱས་ཀྱི་ཐེག་པ་པ་རྣམས་དང༌། ཤེར་ཕྱིན་དང་བྲལ་
བའི་མདོ་སྡེ་ གཞན་ལ་སྤྱོད་པ་དག་ནི་མ་ཡིན་ནོ། །ཞེས་སོགས་གསུངས།།
དེའི་དོན་བཤད་པ་ལ། ། འཕ གས་པ་ཀུན་སྡུད་མཁས་པ་ཡིས། ་ །རིག་བྱ་ཐུན་མོང་མིན་ཤེས་
ཉིད། ཤེས་མྱུར། ཞེས་དང༌། འཕགས་ པའི་གང་ཟག་ཐམས་ཅད་སྡུད་པ་དང༌། སྐྱེས་བུ་
མཁས་པས་རིག་པར་བྱ་བ་ཉིད་དང༌། ཉན་ཐོས་ལ་སོགས་པའི་སྤྱོད་ཡུལ་མ་ཡིན་པའི་དངོས་པོ་ཡོངས་
སུ་ཤེས་པ་དང༌། རང་གི་ལུགས་ལ་ལྟོས་པའི་ མངོན་པར་ཤེས་པ་ཤིན་ཏུ་མྱུར་བའི་ཤེས་པ་དང༌། ཞེས་
གསུངས།
གསུམ་པ་ལ། ཀུན་རྫོབ་ཀྱི་བདེན་པའི་ངོ་བོར་ཆོས་ཐམས་ཅད་བྲི་བ་མེད་པ་དང་། དོན་དམ་པའི་
བདེན་པའི་ངོ་བོར་ཆོས་ཐམས་ཅད་གང་བ་མེད་པར་སྒྲོ་སྐུར་དང་བྲལ་བར་མཁྱེན་པ་དང༌། སྦྱིན་པ་པོ་
སོགས་སུ་ལྟ་བའི་འཁོར་གསུམ་གྱི་དྲི་མ་རྣམ་པར་དག་པའི་སྦྱིན་སོགས་ལ་མོས་པ་དང་ཡིད་ལ་བྱེད་པས། །
རྟག་ཏུ་རབ་ཏུ་བསྒྲུབ་པའི་ཁྱད་པར་ཤེས་པ་དང༌། ཡང་དག་པར་འཁོར་གསུམ་རྣམ་དག་གི་སྦྱོར་བས་
བསྐལ་པ་དུ་མར་བསྒྲུབས་ནས་ཐོབ་པར་བྱ་བའི་བསོད་ནམས་དང་ཡེ་ཤེས་སྔར་ཕྱིན་ཅི་མ་ལོག་པར་འགྲུབ་
པའི་ཁྱད་པར་ཤེས་པ་དང༌། ཞེན་པས་རྣམ་པར་མི་རྟོག་པར་སྦྱིན་སོགས་ཀྱི་ཆོས་ཐམས་ཅད་ལ་དམིགས་
ནས་ཤེར་ཕྱིན་མི་འདོར་བར་འཛིན་པའི་དམིགས་པའི་ཁྱད་པར་ཤེས་པ་སྟེ་འགོག་བདེན་གྱི་ཡུལ་ཅན་གྱི་
ཆོས་བཟོད་སོགས་བ ཞིའི་ཁྱད་པར་སྟོན་པ་ལ། དེ་ནས་འདོད་པ་ན་སྤྱོད་པ་དང་ གཟུགས་ན་སྤྱོད་པའི་ལྷའི་
བུ་དེ་དག་གིས་ཆེད་དུ་བརྗོད་པས་ཆེད་དུ་བརྗོད་དེ། བཅོམ་ལྡན་འདས་ཤེར་ཕྱིན་འདི་ནི་ཕ་རོལ་ཏུ་
179



ཕྱིན་པ་ཆེན་པོ་སྟེ། ཞེས་པ་ནས། ཤེར་ཕྱིན་ཟབ་མོ་གང་ལ་བསླབ་ཅིང་བྱང་ཆེན་རྣམས་བླ་མེད་
རྫོགས་བྱང་དུ་མངོན་པར་འཚང་རྒྱུ་ཡང་ཤེར་ཕྱིན་ཟབ་མོ་འདི་འབྲི་བའམ་འཕེལ་བར་ཡང་འཚལ་བར་མི་་
གདའོ། །ཞེས་དང༌། དེ་ནས་འདོད་པ་ན་སྤྱོད་པ་དང་ གཟུགས་ན་སྤྱོད་པའི་ལྷའི་བུ་དེ་དག་གིས་
བཅོམ་ལྡན་འདས་ཀྱི་ཞབས་ གཉིས་ལ་སྤྱི་བོས་ཕྱག་འཚལ་ཏེ། གཡས་ཕྱོགས་སུ་ལན་གསུམ་བསྐོར་ཏེ་
བཅོམ་ལྡན་འདས་ཀྱི་སྤྱན་སྔ་ནས་དོང་སྟེ། ཞེས་པ་ནས། དཔེར་ན་བ་དྲུས་མ་བེའུ་མི་འདོར་བ་ལྟར་
རབ་འབྱོར་བྱང་ཆེན་ཤེར་ཕྱིན་ཟབ་མོ་འདི་ཁོང་དུ་ཆུད་པར་བྱ་བ་དང༌། འཆང་བ་དང༌། ཀློག་པ་
དང༌། ཡོངས་སུ་བསམ་པ་དང༌། ཡིད་ཀྱིས་རྟོགས་པར་བྱ་བ་དང༌། ལྟ་བས་ལེགས་པར་རྟོགས་
པར་མ་བྱས་པ་དེ་སྲིད་དུ་ཆོས་སྨྲ་བ་དེ་ གཏོང་བར་མི་འགྱུར་རོ། །ཞེས་སོགས་དང༌། རབ་འབྱོར་
གྱིས་གསོལ་བ། བཅོམ་ལྡན་འདས་བྱང་ཆེན་སངས་རྒྱས་ཀྱི་ཞིང་གཞན་དུ་སངས་རྒྱས་བཅོམ་ལྡན་འདས་
གཞན་དག་ལ་བསྙེན་བཀུར་བགྱིས་ཤིང་དེ་ནས་ཤི་འཕོས་ཏེ་འདིར་སྐྱེས་པ་གང་ ཤེར་ཕྱིན་ཟབ་མོ་ཐོས་་་་་
མ་ཐག་ཏུ་མོས་པར་འགྱུར་རོ། ཞེས་སོགས་དང༌། རབ་འབྱོར་འདི་ལྟ་སྟེ། དཔེར་ན་རྒྱ་མཚོ་
ཆེན་པོར་གྲུ་ཞིག་པ་ན་སྐྱེས་བུ་གང་ཤིང་ངམ་རྐྱལ་བའམ་རོ་ལ་མི་འཇུ་མི་འཛིན་ན། ཞེས་པ་ནས། དེ་
དག་ནི་བར་མ་དོར་བྱང་ཆུབ་ལས་ཡོངས་སུ་ཉམས་པར་མི་འགྱུར་ཏེ། དེ་དག་ནི་ཉན་ཐོས་ཀྱི་ས་དང་
རང་སངས་རྒྱས་ཀྱི་ས་ལས་འདས་ཏེ། སེམས་ཅན་ཡོངས་སུ་སྨིན་པར་བྱས་ནས་སངས་རྒྱས་ཀྱི་ཞིང་
ཡོངས་སུ་དག་པར་བྱས་ཏེ་བླ་མེད་རྫོགས་བྱང་དུ་མངོན་པར་འཚང་རྒྱ་བར་འགྱུར་རོ། །ཞེས་གསུངས།
དེའི་དོན་བཤད་པ་ལ། བྲི་དང་ གང་མེད་དང༌། སྒྲུབ་དང་ཡང་དག་འགྲུབ་པ་དང་། །
དམིགས་པ། ཞེས་དང༌། ཀུན་རྫོབ་དང་དོན་དམ་པའི་བདེན་པ་ལ་བརྟེན་པའི་ཆོས་ཐམས་ཅད་བྲི་
བ་མེད་པ་དང༌། གང་བ་མེད་པའི་ངོ་བོ་དང༌། འཁོར་གསུམ་རྣམ་པར་དག་པས་སྦྱིན་པ་ལ་སོགས་
པའི་ཕ་རོལ་ཏུ་ཕྱིན་པ་རྟག་ཏུ་རབ་ཏུ་སྒྲུབ་པ་དང་། ཡང་དག་པའི་སྦྱོར་བས་བསྐལ་པ་དུ་མར་བསྒྲུབས་
པའི་བསོད་ནམས་དང་ཡེ་ཤེས་ཡང་དག་པར་འགྲུབ་པ་དང་། རྣམ་པར་མི་རྟོག་པར་ཆོས་ཐམས་ཅད་ལ་
དམིགས་པ་དང༌། ཞེས་གསུངས།
བཞི་པ་ལ། རྟེན་ཀྱི་ཁྱད་པར་ཤེས་པ་དང༌། མ་ཚང་བ་མེད་པའི་ཁྱད་པར་དང༌། ཡོངས་
སུ་བཟུང་བའི་ཁྱད་པར་དང༌། རོ་མྱང་བ་མེད་པའི་ཁྱད་པར་ཤེས་པ་སྟེ་ལམ་བདེན་གྱི་ཡུལ་ཅན་གྱི་ཆོས་
བཟོད་སོགས་བཞིའི་ཁྱད་པར་སྟོན་པ་ ལ། རབ་འབྱོར་འདི་ལྟ་སྟེ། དཔེར་ན་བུད་མེད་སྐྱེས་པ་ལ་ལ་
ཞིག་བུམ་པ་སོ་མ་བཏང་བས་ཆུ་བཟུང་བར་བྱ་བར་སེམས་ན། ཞེས་པ་ནས། བྱང་ཆེན་དེ ནི་འདི་ལྟ་
180



སྟེ་ཉན་ཐོས་ཀྱི་སའམ་རང་སངས་རྒྱས་ཀྱི་སར་བར་མ་དོར་ཉེ་ཞོར་མི་འགྱུར་ཏེ། དེ་ནི་མ་སྨྲས་མ་
ཉམས་པར་བླ་མེད་རྫོགས་བྱང་དུ་མངོན་པར་ འཚང་རྒྱའོ། །ཞེས་དང༌། ་རབ་འབྱོར་འདི་ལྟ་སྟེ།
དཔེར་ན་རྒྱ་མཚོའི་གྲུ་མ་བསྡམས་ཤིང་ཚག་དམ་མ་བྱས་པར་ རྫས་བཅུགས་ཏེ་ཆུ་ལ་བཏང་ན། ཞེས་པ་
ནས༑ བྱང་ཆེན་དེ་ནི་ཉན་ཐོས་དང་རང་སངས་རྒྱས་ཀྱི་སར་མི་ལྟུང་ངོ༌། །ཞེས་དང༌། རབ་
འབྱོར་འདི་ལྟ་སྟེ། དཔེར་ན་ལོ་བརྒྱ་ཉི་ཤུ་ལོན་པ་ན་བྱ་བ་རྒས་པ་འཆལ་བ་ཞིག་ཡོད་ལ། ཞེས་པ་
ནས། བྱང་ཆེན་དེ་ལྟར་ཐབས་མཁས་པས་ཡོངས་སུ་བཟུང་བས་བླ་མེད་རྫོགས་བྱང་འགྲུབ་པར་འགྱུར་
རོ། །ཞེས་དང་། དེ་སྐད་ཅེས་བཀའ་སྩལ་པ་དང༌། ཚེ་དང་ལྡན་པ་རབ་འབྱོར་གྱིས་བཅོམ་
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ལས་དང་པོ་པའི་བྱང་ཆེན་ཇི་ལྟར་ཤེར་
ཕྱིན་ལ་བསླབ་བར་བགྱི། ཞེས་པ་ནས། རིགས་ཀྱི་བུ་ཁྱོད་ཤེར་ཕྱིན་ལ་སྤྱོད་པའི་ཚེ་གཟུགས་ལ་
འདོད་པ་མ་སྐྱེད་ཅིག་ རིགས་ ཀྱི་བུ་ཆོས་ཐམས་ཅད་ངོ་བོ་ཉིད་ཀྱིས་སྟོང་པའི་ཕྱིར་རོ། །ཞེས་
གསུངས། །
དེའི་དོན་བ ཤད་པ་ལ། རྟེན་དང་བཅས་པ་དང༌། མཐའ་དག་པ་དང་ཡོངས་འཛིན་དང་། །
རོ་མྱང་མེད་དང་ ཁྱད་པར་ནི། །ཞེས་དང༌། ཆོས་ཀྱི་དབྱིངས་ ཀྱི་ངོ་བོ་ཉིད་སེམས་དཔའི་རྟེན་དང་།
སྨོན་ལམ་ལ་སོགས་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་རྒྱུའི་ཚོགས་པ་དང༌། དགེ་བའི་བཤེས་
གཉེན་གྱིས་ཐབས་ཀྱིས་ཡོངས་སུ་བཟུང་བ་དང་། མངོན་པར་ཞེན་པའི་རོ་མྱང་བ་མེད་པ་དང༌། བཅུ་
དྲུག་གི་བདག་ཉིད་ཅེས་བྱ་བ་ནི་གོ་རིམ་བཞིན་དུ་སྡུག་བསྔལ་ལ་སོགས་ པའི་བདེན་ པའི་སྐད་ཅིག་མ་་་་་་་
རྣམས་ ཀྱི་ཁྱད་པར་ཡིན་ཏེ། ཞེས་ གསུངས།
གཉིས་པ་ནི། གང་གིས་ལམ་ནི་གཞན་དག་ལས། །ཁྱད་དུ་འཕགས་པས་ཁྱད་པར་ལམ། །
ཞེས་དང༌། གང་གིས་ཉན་ཐོས་ལ་སོགས་པའི་ལམ་རྣམས་ལས་བྱང་ཆུང་སེམས་དཔའ་ལ་སོགས་པའི་
ལམ་ཤེས་པ་ཉིད་ལ་སོགས་པ་གཉིས་ནི། ཁྱད་པར་ཀྱི་ལམ་ཡིན་པར་ཁྱད་ཞུགས་སོ། །ཞེས་བཤད།
གསུམ་པ་ནི། དེའི་ཕྱིར་དེ་དག་ནི་ཇི་སྐད་བ ཤད་པའི་ཁྱད་པར་དང་བྲལ་བའི་མངོན་པར་ཞེན་
པ་ལ་སོགས་པའི་སྐྱེ་བའི་མཚན་ཉིད་ཀྱིས་གོ་སླ་བའི་ཕྱིར་མ་བ ཤད་དོ། །ཞེས་པས་འཆད་དོ། །
གཞུང་དོན་ནི། ཉོན་མོངས་རྟགས་སོགས་ཀྱིས་དབེན་ པའི་སེམས་དཔའི་རྣལ་འབྱོར་བཅུ་དྲུག་
ཆོས་ཅན། ཉན་རང་གི་སྦྱོར་བ་ལས་ ཁྱད་པར་དུ་འཕགས་པའི་སྦྱོར་བ་ཡིན་ཏེ། བསམ་གྱིས་མི་ཁྱབ་པ་
སོགས་ཀྱིས་ཁྱད་པར་དུ་བྱས་པའི་སེམས་དཔའི་རྣལ་འབྱོར་ཡིན་ པའི་ཕྱིར། རྟགས་དེ་གསལ་བ་དེའི་
181



མཚན་ཉིད། ཐེག་ཆེན་ཀྱི་སྦྱོར་བའི་ཁྱད་མཚན་དེ་ལ་བཅུ་དྲུག་ཏུ་ཡོད་དེ། དེ་ལ་བདེན་བཞིའི་
ཡུལ་ཅན་གྱི་ཤེས་བཟོད་སྐད་ཅིག་མ་བཅུ་དྲུག་གི་ཁྱད་པར་གྱི་མཚན་ཉིད་བཅུ་དྲུག་ཏུ་ཡོད་པའི་ཕྱིར། ཁ་
ཅིག བདེན་བཞིའི་གནས་ལུགས་བསམ་གྱིས་མི་ཁྱབ་པ་སོགས་རྣམ་མཁྱེན་ གྱི་ རྣམ་པ་གང་ཡང་རུང་
བ་ལ་དམིགས་པའི་སེམས་དཔའི་རྣལ་འབྱོར་དེ། ཉན་རང་གི་སྦྱོར་བ་ལས་ ཁྱད་པར་དུ་འཕགས་ པའི་
སྦྱོར་བའི་མཚན་ཉིད་ཟེར་ན། བྱང་སེམས་མཐོང་ལམ་ པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། སྟོང་ཉིད་རྟོགས་པར་ཐལ་ལོ། ཁོ་ན་
རེ། དེ་ཆོས་ཅན། ཁྱོད་རང་གི་མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན།
དེས་རྟོག་གེ་པའི་བློས་བསམ་གྱིས་མི་ཁྱབ་པའི་ཆོས་ཉིད་རྟོགས་པར་ཐལ། འདོད་པའི་ཕྱིར་ན་མ་ཁྱབ།
ཁོ་ན་རེ། གཞུང་འདིས་སེམས་དཔའི་རྒྱུད་ཀྱི་གཞི་ཤེས་སྦྱོར་བ་དེ་ཉན་རང་གི་སྦྱོར་བ་ལས་ ཁྱད་པར་དུ་
འཕ གས་པའི་སྦྱོར་བར་དངོས་སུ་བསྟན་པར་ཐལ། སྦྱོར་བ་དེ་འཐད་པའི་ཕྱིར་ན་མ་ཁྱབ། འདོད་མི་
ནུས་ཏེ། རྣམ་བཤད་ལས། གཞི་ཤེས་སྦྱོར་བ་ཙམ་ནི་རང་གི་ལྡོག་པས་ཉན་རང་ གི་སྦྱོར་བ་ལས་ཁྱད་
པར་བྱེད་མི་ནུས་ཤིང་། སྦྱོར་བ་གཞན་གཉིས་ཀྱི་ངོ་བོའི་ལྡོག་པས་ཀྱང་ཁྱད་པར་དུ་ཞུགས་པ་རྟོགས་
པའི་ཆེད་དུའོ། །ཞེས་གསུངས་ པའི་ཕྱིར། ཞེས་ཟེར་རོ།།
གསུམ་པ་བྱེད་མཚན་སྟོན་པ་ལ། གསུམ་ལས། དང་པོ་ནི། ཐེག་ཆེན་གྱི་སྦྱོར་བའི་ཁྱད་
མཚན་གྱི་འོག་ཏུ་དེའི་བྱེད་མཚན་སྟོན་པའི་རྒྱུ་མཚན་ཡོད་དེ། ཁྱད་མཚན་གྱིས་ཉན་རང་གི་སྦྱོར་བ་ལས་
ཁྱད་པར་དུ་འཕ གས་པར་ཤེས་པར་བྱ་བའི་སྦྱོར་བ་རྣམས་ཀྱིས་གཞན་ལ་ཕན་པ་སྒྲུབ་ པའི་ བྱེད་པ་དེ་གང་་་
ཞེ་ན་དེ་བསྟན་པའི་ཕྱིར་དུ་བར་སྐབས་ཀྱི་ཚིགས་སུ་བཅད་པ་གཉིས་གསུངས་པའི་ཕྱིར། ཞེས་མཚམས་
སྦྱོར་བ་ལ། ཁྱད་པར་གྱི་མཚན་ཉིད་ཀྱིས་རྣམ་པར་བཅད་པ་རྣམས་ཀྱི་བྱེད་པ་གང་ཡིན་ཞེ་ན་བར་
སྐབས་ཀྱི་ཚིགས་སུ་བཅད་པ་གཉིས་ཀྱིས་བྱེད་པའི་མཚན་ཉིད། ཅེས་གསུངས།
གཉིས་པ་ནི། བྱེད་མཚན་དེ་ལ་བཅུ་གཅིག་ཏུ་ཕྱེ་་ནས་སྟོན་པ་ལ། ཕན་དང་བདེ་དང་སྐྱོབ་
པ་དང༌། ཞེས་སོགས་ གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ།
མ་འོངས་ པའི་ཕན་པ་དང༌། ཞེས་སོགས་གསུངས། འདི་ལ་ཡང་སེམས་དཔའི་རྒྱུད་ཀྱི་ གཞི་ཤེས་སྦྱོར་
བའི་བྱེད་མཚན་དང་། ལམ་ཤེས་སྦྱོར་བའི་བྱེད་པ་དང༌། རྣམ་མཁྱེན་སྦྱོར་བའི་བྱེད་པ་དང་ གསུམ་
ཡོད་པའི། དང་པོ་ལ། མ་འོངས་པ་སྟེ་ཚེ་ཕྱི་མའི་ཕན་པའི་བྱེད་པ་དང༌། ཚེ་འདིའི་བདེ་བའི་བྱེད་པ་
དྲུང་། སྐྱོབ་པའི་བྱེད་པ་དང་ གསུམ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་
182



རྫོ
ཆོས་ཐམས་ཅད་རང་གི་མཚན་ཉིད་ཀྱིས་སྟོང་པ་ལ་བྱང་ཆེན་གང་བླ་མེད་རྫོགས་བྱང་དོན་དུ་གཉེར་ཞིང་།
བླ་མེད་རྫོགས་བྱང་དུ་མངོན་པར་འཚང་རྒྱ་བ་ནི་དཀའ་བ་བགྱིད་པའོ། །བཅོམ་ལྡན་འདས་ཀྱིས་བཀའ་
སྩལ་པ། རབ་འབྱོར་དེ་དེ་བཞིན་ནོ། །དེ་དེ་བཞིན་ཏེ། རབ་འབྱོར་ཆོས་ཐམས་ཅད་རང་གི་
མཚན་ཉིད་ཀྱིས་སྟོང་པ་ལ་བྱང་ཆེན་གང་བླ་མེད་རྫོགས་བྱང་དོན་དུ་གཉེར་ཞིང་བླ་མེད་རྫོགས་བྱང་འདོད་
པ་ནི་དཀའ་བ་བྱེད་པའོ། །རབ་འབྱོར་འོན་ཀྱང་བྱང་ཆེན་རྣམས་འཇིག་རྟེན་ལ་ཕན་པའི་ཕྱིར་ཡང་
དག་པར་ཞུགས་པའོ། །ཞེས་སོགས་དང༌། རབ་འབྱོར་ཇི་ལྟར་ན་བྱང་ཆེན་འཇིག་རྟེན་ལ་བདེ་
བའི་ཕྱིར་ཞུགས་པ་ཡིན་ཞེ་ན། རབ་འབྱོར་འདི་ ལ་བྱང་ཆེན་བླ་མེད་ རྫོ གས་བྱུང་དུ་མངོན་པར་འཚང་རྒྱུ་
བར་འདོད་པས་སེམས་ཅན་རྣམས་སྡུག་བསྔལ་བ་དང་ཡིད་མི་བདེ་བ་དང་འཁྲུ གས་པ་རྣམས་ལས་ཡོངས་་་
སུ་དགྲོལ་ཞིང་། མི་འཇིགས་བའི་ཐང་བདེ་བ་མྱ་ངན་ལས་འདས་པ་ལ་རབ་ཏུ་འགོད་དོ། །ཞེས་
སོགས་དང་། རབ་འབྱོར་ཇི་ལྟར་ན་བྱང་ ཆེན་བླ་མེད་རྫོགས་བྱང་དུ་མངོན་པར་འཚང་རྒྱ་བར་འདོད་
ཅིང་འཇིག་རྟེན་གྱི་སྐྱོབ་པ་བྱེད་པ་ཡིན་ཞེ་ན། རབ་འབྱོར་འདི་ལ་བྱང་ཆེན་བླ་མེད་རྫོགས་བྱང་དུ་
མངོན་པར་འཚང་རྒྱ་བར་འདོད་པས་འཁོར་བ་ན་ཡོད་པའི་སྡུག་བསྔ ་གང་ཅི་ཡང་རུང་སྟེ་དེ་དག་ལས་་་་
སེམས་ཅན་རྣམས་ཡོངས་སུ་སྐྱོབ་ཅིང༌། དེ་དག་སྤངས་པའི་ཆོས་སྟོན་ཏེ། དེ་དག་གིས་ཀྱང་ཆོས་དེ་ཐོས་
ནས་རིམ་གྱིས་ཐེག་པ་གསུམ་གྱི་ཡོངས་སུ་མྱ་ངན་ལས་འདའ་བར་འགྱུར་རོ། །ཞེས་སོགས་གསུངས།
དེའི དོན་བཤད་པ་ལ། ཕན་དང་བདེ་དང་སྐྱོབ་པ་དང༌། །ཞེས་དང་། མ་འོངས་པའི་ཕན་པ་
དང་། ཚེ་འདིའི་བདེ་བ་དང༌། སྡུག་བསྔལ་མེད་པའི་རྣམ་ པར་སྨིན་པ་མ་ཡིན་པའི་ཆོས་ཉིད་ཉེ་བར་
བསྒྲུབ་པའི་དོན་གྱིས། ཐམས་ཅད་ཤེས་པ་ཉིད་ཀྱི་ཕན་པ་ལ་སོགས་པའི་དབྱེ་བ་གསུམ་མོ། །ཞེས་
གསུངས།
གཉིས་པ་ལ་ཡང་། སྐྱབས་ཀྱི་བྱེད་པ། གནས་ཀྱི་བྱེད་པ། དཔུང་གཉེན་གྱི་བྱེད་པ། གླིང་གི་
བྱེད་པ། ཡོངས་སུ་འདྲེན་པའི་བྱེད་པ། ལྷུན་གྱིས་གྲུབ་པའི་བྱེད་པ་དང༌། ཐེག་པ་གསུམ་གྱི་ངེས་
པར་འབྱུང་བའི་འབྲས་བུ་མངོན་དུ་མི་བྱེད་པ་དང་བདུན་སྟོན་པ་ལ། རབ་འབྱོར་ཇི་ལྟར་བྱང་ཆེན་བླ་
མེད་རྫོགས་བྱང་དུ་མངོན་པར་འཚང་རྒྱ་བར་འདོད་པས་འཇིག་རྟེན་གྱི་སྐྱབས་སུ་འགྱུར་བ་ཡིན་ཞེ་ན། །
རབ་འབྱོར་འདི་ལ་བྱང་ཆེན་བླ་མེད་རྫོགས་བྱང་དུ་མངོན་པར་སངས་རྒྱས་ནས། སེམས་ ཅན་སྐྱེ་བ་
དང་། རྒ་བ་དང་། ན་བ་དང་། འཆི་བ་དང༌། མྱ་ངན་དང༌། སྨྲེ་སྔགས་འདོན་པ་དང༌།
སྡུག་བསྔལ་བ་དང་། ཡིད་མི་བདེ་བ་དང་། འཁྲུ གས་པའི་ཆོས་ཅན་རྣམས་སྐྱེ་བ་ནས་འཁྲུགས་པ་ལས་
183



I
ཡོངས་སུ་སྒྲོལ་ཞིང་ཕུང་པོ་མ་ལུས་པའི་མྱ་ངན་ལས་འདས་པ་ལ་རབ་ཏུ་འགོད་དོ། །ཞེས་སོགས་དང་།
རབ་འབྱོར་ཇི་ལྟར་བྱང་ཆེན་སེམས་ ཅན་རྣམས་ཀྱི་གནས་སུ་གྱུར་པ་ཡིན་ཞེ་ན། རབ་འབྱོར་འདི་ལ་བྱང་
ཆེན་བླ་མེད་རྫོགས་བྱང་དུ་མངོན་པར་སངས་རྒྱས་ནས་སེམས་ཅན་རྣམས་ཆོས་ཐམས་ཅད་འདྲེ་བ་མེད་་་་
པར་ཆོས་སྟོན་ཏོ། །ཞེས་སོགས་དང༌། རབ་འབྱོར་ཇི་ལྟར་བྱང་ཆེན་བླ་མེད་རྫོགས་བྱང་དུ་མངོན་
པར་འཚང་རྒྱ་བར་འདོད་པས་འཇིག་རྟེན་གྱི་དཔུང་གཉེན་དུ་འགྱུར་བ་ཡིན་ཞེ་ན། རབ་འབྱོར་འདི་ལ་
བྱང་ཆེན་བླ་མེད་རྫོགས་བྱང་དུ་མངོན་པར་སངས་རྒྱས་ནས་སེམས་ཅན་རྣམས་ལ་ཆོས་འདི་ལྟར་སྟོན་ཏེ།
གཟུགས་ ཀྱི་ཕ་རོལ་ཏུ་ཕྱིན་པ་གང་ཡིན་པ་དེ་ནི་གཟུགས་མ་ཡིན་ནོ། །ཞེས་སོགས་དང་། རབ་འབྱོར་
ཇི་ལྟར་ན་བྱང་ཆེན་བླ་མེད་རྫོགས་བྱང་དུ་མངོན་པར་སངས་རྒྱས་ནས་འཇིག་རྟེན་གྱི་གླིང་ཡིན་ཞེ་ན།
རབ་འབྱོར་འདི་ ལྟ་སྟེ། དཔེར་ན་ཆུ་ཀླུང་ཆེན་པོ་རྣམས་སམ་རྒྱུ་མཚོ་ཆེན་པོ་རྣམས་སམ་ཆུས་ཡོངས་སུ་
བཅད་པའི་ གནས་ གང་ཡིན་པ་དེ་ནི་གླིང་ཞེས་བརྗོད་དོ། །རབ་འབྱོར་དེ་བཞིན་དུ་གཟུགས་ནི་སྔོན་
གྱི་མཐའ་དང་ ཕྱི་མའི་མཐའ་ཡོངས་སུ་ཆད་པའོ། །ཞེས་སོགས་དང༌། རབ་འབྱོར་ཇི་ལྟར་ན་བྱང་
ཆེན་བླ་མེད་རྫོགས་བྱང་དུ་མངོན་པར་སངས་རྒྱས་ནས། འཇིག་རྟེན་ཡོངས་སུ་འདྲེན་པར་བྱེད་པ་ཡིན་
ཞེ་ན། རབ་འབྱོར་འདི་ལ་བྱང་ཆེན་སེམས་ ཅན་རྣམས་ཀྱི་རིས་ལ་ཐུགས་རྗེ་ཆེན་པོ་བསྐྱེད་དེ། བླ་
མེད་ རྫོགས་བྱང་དུ་མངོན་པར་སངས་རྒྱས་ནས་སེམས་ ཅན་རྣམས་ལ་གཟུགས་ཀྱི་སྐྱེ་བ་མེད་པ་དང༌། །
འགགས་པ་མེད་པ་དང་། ཀུན་ནས་ཉོན་མོངས་པ་མེད་པ་དང༌། རྣམ་པར་བྱང་བ་མེད་པའི་ཆོས་སྟོན་
ཏེ། ཞེས་སོགས་དང༌། རབ་འབྱོར་ཇི་ལྟར་ན་བྱང་ཆེན་བླ་མེད་རྫོགས་བྱང་དུ་སངས་རྒྱས་ནས་སེམས་
ཅན་རྣམས་ ཀྱི་རྟེན་བྱེད་པ་ཡིན་ཞེ་ན། རབ་འབྱོར་འདི་ལ་བྱང་ཆེན་བླ་མེད་རྫོགས་བྱང་དུ་སངས་རྒྱས་
ནས་སེམས་ ཅན་རྨོངས་པ་རྟེན་མེད་པ་རྣམས་ཀྱི་རྟེན་བྱེད་པ་ཡིན་ཏེ། གཟུགས་ནི་ནམ་མཁའི་ངང་ཚུལ་
ཅན་ནོ་ཞེས་བྱ་བར་སེམས་ཅན་རྣམས་ལ་ཆོས་སྟོན་ཏོ། །ཞེས་སོགས་དང༌། རབ་འབྱོར་ཆོས་ཐམས་
ཅད་ནི་སྐྱེ་བ་མེད་པའི་ངང་ཚུལ་ཅན་ཏེ་དེ་དག་ནི་ངང་ཚུལ་དེ་ལས་མི་འདའོ། །ཞེས་སོགས་གསུངས།
དེའི་དོན་བ ཤད་པ་ལ། མི་རྣམས་ ཀྱི་ནི་སྐྱབས་དག་དང༌། །གནས་དང་དཔུང་གཉེན་གླིང་
དང་ནི། །ཡོངས་འདྲེན་པ་ཞེས་བྱ་བ་སྟེ། །ལྷུན་གྱིས་གྲུབ་དང་ཐེག་གསུམ་གྱིས། །འབྲས་
བུ་མངོན་སུམ་མི་བྱེད་བདག །ཅེས་དང༌། གཏན་ཏུ་ཕན་པ་དང༌། སྡུག་བསྔལ་གྱི་རྒྱུ་བཟློག་པ་དང༌།
འཁོར་བ་དང་མྱ་ངན་ལས་འདས་པ་མཉམ་པ་ཉིད་དུ་རྟོགས་པ་དང༌། རང་དང་ གཞན་གྱིས་དོན་
རྟོགས་པའི་རྟེན་གྱི་ངོ་བོ་དང་། གཞན་གྱི་དོན་སྒྲུབ་པ་དང༌། སེམས་ ཅན་གྱི་དོན་ལྷུན་གྱིས་གྲུབ་པར་
184



wམ
འཇུག་པ་དང༌། ཐེག་པ་གསུམ་གྱིས་ངེས་པར་འབྱུང་བའི་འབྲས་བུ་མངོན་སུམ་དུ་མི་བྱེད་པ་ཞེས་བྱ་བ་
འདི་རྣམས་དུས་ཇི་ལྟར་བ་བཞིན་དུ་ཡང་དག་པར་ཉེ་བར་སྒྲུབ་པའི་ དོན་གྱིས་ལམ་ཤེས་པ་ཉིད་ཀྱི་སྐྱབས་་་
ལ་སོགས་པའི་བྱེད་པ་བདུན་ནོ་ཞེས་གསུངས།
གསུམ་པ་ལ། རྟེན་གྱི་མཛད་པ་ གཅིག་པུ་སྟོན་པ་ལ། རབ་འབྱོར་ཆོས་ཐམས་ཅད་ནི་གཟུགས་
ཀྱི་ངང་ཚུལ་ཅན་ཏེ་དེ་དག་ནི་ངང་ཚུལ་དེ་ལས་ མི་འདའོ། །ཞེས་པ་ནས། དགེ་བའི་ བ ཤེས་གཉེན་
གྱིས་ཡོངས་སུ་བཟུང་བ་དེ་དག་ཤེར་ཕྱིན་ཟབ་མོ་འདི་ལ་མོས་པར་འགྱུར་རོ། །ཞེས་གསུངས། དེའི་
དོན་བཤད་པ་ལ། ཐ་མ་རྟེན་གྱི་མཛད་པ་སྟེ། ཞེས་དང༌། རྣམ་པ་ཐམས་ཅད་མཁྱེན་པ་ཉིད་ཀྱི་
ཆོས་ཐམས་ཅད་སྟོན་པ་ཉེ་བར་བསྒྲུབ་པའི་དོན་གྱིས། རྣམ་པ་ཐམས་ཅད་མཁྱེན་པ་ཉིད་ལ་ནི་རྟེན་ གྱི་
མཛད་པ་གཅིག་སྟེ། ཞེས་གསུངས། དེ་དག་གི་དོན་བསྡུས་ནས་སྟོན་པ་ལ། འདི་ནི་བྱེད་པའི་
མཚན་ཉིད་ཡིན། །ཞེས་དང༌། དེ་ལྟར་ན་བྱེད་པའི་རྣམ་པ་དག་གིས་ཇི་ལྟ་བ་བ ཞིན་དུ་ཐམས་ཅད་
མཁྱེན་པ་ཉིད་གསུམ་གྱི་སྦྱོར་བ་དག་མཚོན་པས་ན་བྱེད་ པའི་མཚན་ཉིད་ཡིན་ནོ། །ཞེས་གསུངས།
གཞུང་དོན་ནི། ཉོན་མོངས་རྟ གས་སོ གས་ཀྱིས་དབེན་པའི་སེམས་དཔའི་རྣལ་འབྱོར་བཅུ་དྲུག་
ཆོས་ཅན། གཞན་དོན་སྒྲུབ་པའི་བྱེད་ལས་ ཁྱད་པར་ ཅན་དང་ ལྡན་ པའི་སྦྱོར་བ་ཡིན་ཏེ། ཕན་བ དེ་
སྐྱོབ་སོགས་ཀྱི་བྱེད་ལས་ཁྱད་པར་ ཅན་དང་ལྡན་པའི་སེམས་དཔའི་རྣལ་འབྱོར་ཡིན་པའི་ཕྱིར། རྟ གས་
དེ་གསལ་བ་དེའི་མཚན་ཉིད་ཡིན་ནོ། །ཐེག་ཆེན་གྱི་སྦྱོར་ པའི་བྱེད་མཚན་དེ་ལ་བཅུ་གཅིག་ཏུ་ཡོད་དེ།
དེ་ལ་གཞི་ཤེས་ཀྱི་སྦྱོར་བའི་དབང་དུ་བྱས་པའི་བྱེད་པ་ གསུམ། ལམ་ཤེས་ཀྱི་སྦྱོར་བའི་དབང་དུ་བྱས་
པའི་བྱེད་པ་བདུན། རྣམ་མཁྱེན་གྱི་སྦྱོར་བའི་དབང་དུ་བྱས་པ་གཅིག་རྣམས་སུ་ཡོད་པའི་ཕྱིར།
བཞི་བ་ངོ་བོ་ཉིད་མཚན་བ ཤད་པ་ལ་གསུམ་ལས། དང་པོ་ནི། འོ་ན་བྱེད་མཚན་བཅུ་གཅིག་གིས་
གཞན་དོན་ཕུན་ཚོགས་སྐྱེད་ནུས་སུ་ཤེས་པར་བྱས་པའི་སྦྱོར་བ་རྣམས་ ཀྱི་ངོ་བོ་ཉིད་གང་ཞེ་ན། ངོ་བོ་
ཉིད་དེ་ཉིད་བར་སྐབས་ ཀྱི་ཚིགས་སུ་བཅད་པ་གསུམ་གྱིས་སྟོན་པའི་ཕྱིར། ཞེས་མཚམས་སྦྱོར་བ་ལ།
བྱེད་ པའི་མཚན་ཉིད་ཀྱིས་ཤེས་པར་བྱས་པ་རྣམས་ཀྱི་ངོ་བོ་ཉིད་གང་ཡིན་ཞེ་ན། བར་སྐབས་ ཀྱི་ཚིགས་
སུ་བཅད་པ་ གསུམ་གྱིས་ངོ་བོ་ཉིད་ཀྱི་མཚན་ཉིད། ཅེས་གསུངས། གཉིས་པ་ནི། ངོ་བོ་ཉིད་མཚན་
བཅུ་དྲུག་པོ་དེ་སྟོན་པ་ལ། ཉོན་མོངས་རྟགས་དང་མཚན་མ་དང༌། །ཞེས་སོགས་ གསུངས།
གསུམ་པ་དེ་ཉིད་ཚིག་དོན་གྱི་སྒོ་ནས་བ ཤད་པ་ལ། འདོད་ཆགས་ལ་སོགས་པའི་ཉོན་མོངས་པ་དང་།
ཞེས་སོགས་གསུངས།
185



ས
རྩ་འགྲེལ་འདི་དག་གི་དོན་ལ་ངོ་བོ་ཉིད་སོ་སོའི་དོན་བཤད་པ་དང་། དོན་བསྡུས་ཏེ་མཚོན་ཚུལ་
བཤད་པ་དང་ གཉིས་ལས། དང་པོ་ལ། གཞི་ཤེས་ཀྱི་སྦྱོར་བའི་ངོ་བོ་ཉིད་མཚན། ལམ་ཤེས་ཀྱི་སྦྱོར་
བའི་ངོ་བོ་ཉིད་མཚན། རྣམ་མཁྱེན་གྱི་སྦྱོར་བའི་ངོ་བོ་ཉིད་མཚན་དང་གསུམ་ལས། དང་པོ་ལ་ཆགས་
སོགས་ཉོན་མོངས་མངོན་གྱུར་པས་དབེན་པ། དེའི་རྟགས་ཏེ་འབྲས་བུ་གནས་ངན་ལེན་གྱིས་དབེན་བ།
དེའི་མཚན་མ་སྟེ་རྒྱུ་དངོས་པོའི་གནས་ཚུལ་ཇི་ལྟ་བ་བ ཞིན་མ་ཡིན་པར་ཡིད་ལ་བྱེད་པ་གཙང་བདེ་་་་་་་
སོགས་སུ་འཛིན་པ་དང་ཕུང་པོ་སོགས་ལ་བདེན་པར་འཛིན་པས་དབེན་པ། འདོད་ཆགས་དང་འདོད་
ཆགས་མེད་པ་དང་ཞེ་སྡང་དང་ཞེ་སྡང་མེད་པ་དང་གཏི་མུག་དང་གཏི་མུག་མེད་པ་མི་མཐུན་ཕྱོགས་དང་ས་
གཉེན་པོ་དག་ལ་ཞེན་པས་དབེན་པའི་ངོ་བོ་ཉིད་བཞི་སྟོན་པ་ལ། རབ་འབྱོར་གྱིས་གསོལ་བ། བཅོམ་
ལྡན་འདས་བྱང་ཆེན་ཤེར་ཕྱིན་ཟབ་མོ་འདི་ལ་འཚལ་བར་འགྱུར་བ་དེ་དག་ནི་རྟགས་དང་རྣམ་པ་དང་་་་
མཚན་མ་དང་རང་བཞིན་ཇི་ལྟ་བུ་ཞིག་ཏུ་འགྱུར། དེ་སྐད་ཅེས་གསོལ་བ་དང༌། བཅོམ་ལྡན་འདས་
ཀྱིས་ཚེ་དང་ལྡན་པ་རབ་འབྱོར་ལ་བཀའ་སྩལ་པ། རབ་འབྱོར་བྱང་ཆེན་དེ་དག་ནི་འདོད་ཆགས་རྣམ་
པར་བསལ་བས་དབེན་པའི་རང་བཞིན་དུ་འགྱུར་རོ། །བྱང་ཆེན་དེ་དག་ནི་ཞེ་སྡང་དང་གཏི་མུག་གི་
མཚན་མས་དབེན་པའི་རང་བཞིན་དུ་འགྱུར་རོ །རབ་འབྱོར་བྱང་ཆེན་དེ་དག་ནི་འདོད་ཆགས་དང་
འདོད་ཆགས་མེད་པས་དབེན་པའི་རང་བཞིན་དུ་འགྱུར་རོ། །ཞེས་སོགས་གསུངས།
དེའི་དོན་བཤད་པ་ལ། ཉོན་མོངས་ རྟགས་དང་མཚན་མ་དང༌། །མི་མཐུན་ཕྱོགས་དང་ གཉེན་
པོ་དང༌། །དབེན་དང་། ཞེས་དང༌། འདོད་ཆགས་ལ་སོགས་པའི་ཉོན་མོངས་པ་དང་། དེའི་
རྟགས་ལུས་ཀྱི་གནས་ངན་ལེན་དང༌། དེའི་མཚན་མ་ཚུལ་བཞིན་མ་ཡིན་པ་ཡིད་ལ་བྱེད་པ་ལ་སོགས་པ་
དང༌། འདོད་ཆགས་དང་འདོད་ཆགས་མེད་པ་ལ་སོགས་པ་མི་མཐུན་པའི་ ཕྱོགས་དང་ གཉེན་པོ་དག་
སྟོང་པ་ཉིད་ཀྱིས་ཐམས་ཅད་ཤེས་པ་ཉིད་ཀྱི་དབེན་པའི་ངོ་བོ་ཉིད་བཞིའོ། །ཞེས་གསུངས།
གཉིས་པ་ལ། དོན་དམ་པར་སེམས་ ཅན་གྱི་དོན་དུ་གོ་ཆ་བགོས་པ་མེད་ལ་ཐ་སྙད་དུ་སེམས་ ཅན་
ཐམས་ཅད་མྱ་ངན་ལས་བཟླ་བར་གོ་བགོས་པའི་དཀའ་བ་ཉིད་ཀྱི་ངོ་བོ་ཉིད་དང་། ཐེག་དམན་དུ་མི་ལྟུང་
བའི་ངོ་བོ་ཉིད་ཀྱིས་ཐེག་ཆེན་དུ་མཐའ་གཅིག་ཏུ་ངེས་ཕའི་ངོ་བོ་ཉིད་དང་། ཡུན་རིང་པོར་བསྒྲུབ་པར་
བྱ་བ་ཆེན་པོ་གསུམ་གྱི་ཆེད་དུ་བསྒྲུབ་པའི་ཆེད་དུ་བྱ་བའི་ངོ་བོ་ཉིད་དང་། བསྒོམ་བྱ་སྒོམ་པ་པོ་སྒོམ་
ཆོས་གསུམ་དོན་དམ་པར་མི་དམིགས་པར་རྟོགས་པའི་ མི་དམིགས་པའི་ངོ་བོ་ཉིད་དང་། ཡུམ་ནས་རྣམ་
མཁྱེན་གྱི་བར་ལ་དངོས་པོར་མངོན་པར་ཞེན་པ་མཐའ་དག་བཀག་པའི་མངོན་ཞེན་མེད་པའི་ངོ་བོ་ཉིད་ལ་མ་
186



དང་ལྔ་སྟོན་པ་ལ། རབ་འབྱོར་གྱིས་གསོལ་བ། བཅོམ་ལྡན་འདས་བྱང་ཆེན་གུང་གིས་སེམས་ ཅན་
ཐམས་ཅད་ཡོངས་སུ་མྱ་ངན་ལས་བཟླ་བར་བགྱིའོ། །ཞེས་གོ་ཆ་འདི་འཚལ་ ཀྱང་དེ་ལ་སེམས་ ཅན་དང་
སེམས་ ཅན་དུ་གདགས་པ་མི་དམིགས་པ་དེ་དག་ནི་དཀའ་བ་བགྱིད་པར་ འགྱུར་བ འོ། །ཞེས་སོགས་
དང་། དེ་སྐད་ཅེས་གསོལ་བ་དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་བཀའ་
སྩལ་པ། རབ་འབྱོར་ཁྱོད་ཀྱིས་དོན་གང་ཞིག་མཐོང་ནས་འདི་སྐད་དུ་བྱང་ཆེན་གོ་ཆ་ཆེན་པོ་བགོས་ཤིང་
ཤེར་ཕྱིན་ཟབ་མོ་འདི་ལ་སྤྱོད་པ་དེས་ཉན་ཐོས་ཀྱི་སའམ་རང་སངས་རྒྱས་ཀྱི་སའི་གནས་གཞན་གཉིས་སུ་་་
དོགས་པར་མི་བྱའོ། །ཞེས་དང་། རབ་འབྱོར་གྱིས་གསོལ་བ། བཅོམ་ལྡན་འདས་འདི་ལྟར་
བྱང་ཆེན་གྱིས་སེམས་ཅུང་ཟད་ཉི་ཚེ་བ་ཞིག་གི་སླད་དུ་གོ་ཆ་འཚལ་བ་མ་ལགས་ཏེ། སེམས་ཅན་ཐམས་
ཅད་ཡོངས་སུ་མྱ་ངན་ལས་བཟླ་བར་བྱའོ་ཞེས་དེ་ལྟར་གོ་ཆ་འཚལ་བའི་བྱང་ཆེན་དེ་ཉན་ཐོས་ཀྱི་སའམ་་་་་
རང་སངས་རྒྱས་ཀྱི་སར་ལྟུང་བའི་གནས་དང་སྐབས་མ་ མཆིས་སོ། །ཞེས་སོ གས་དང་། བྱང་ཆེན་གྱིས་
ནི་སེམས་ ཅན་ཐམས་ཅད་ཡོངས་སུ་མྱ་ངན་ལས་བཟླ་བ་དང་རྣམ་མཁྱེན་ཉིད་ཀྱི་ཡེ་ཤེས་ཀྱི་དོན་དུ་གོ་ཆ་་་་་
བ གོས་སོ། །ཞེས་སོགས་དང༌། རབ་འབྱོར་གྱིས་གསོལ་བ། བཅོམ་ལྡན་འདས་ཤེར་ཕྱིན་ཟབ་
པ་སྟེ། དེ་ནི་སུས་ཀྱང་བསྒོམ་པར་མི་བགྱི་ཅི་ཡང་བསྒོམ་པར་མི་བགྱི་ཇི་ལྟར་ཡང་བསྒོམ་པར་མི་བགྱིའོ། །།
ཞེས་སོགས་དང་། རབ་འབྱོར་ཤེར་ཕྱིན་ཟབ་མོ་འདིར་ཕྱིར་མི་ལྡོག་པའི་བྱང་ཆེན་ཡོངས་སུ་བརྟག་པར་
བྱ་སྟེ་བྱང་ཆེན་གང་ཞིག་ཤེར་ཕྱིན་ཟབ་མོ་འདི་ལ་མངོན་པར་ཞེན་པར་མི་བྱེད་པ་དེ་ནི་ཕྱིར་མི་ལྡོག་པའི་་་་
བྱང་ཆེན་དུ་ཡོངས་ སུ་བརྟག་པར་བྱའོ། །ཞེས་སོགས་གསུངས།
དེའི་དོན་བ ཤུད་པ་ལ། དཀའ་དང་ངེས་པ་དང༌། ཆེད་དུ་བྱ་དང་མི་དམིགས་དང་། །
མངོན་པར་ཞེན་པ་བཀག་པ་དང༌། །ཞེས་དང༌། དོན་དམ་པར་ མེད་པའི་སེམས་ཅན་མྱ་ངན་ལས་བཟླ་
བར་དཀའ་བ་དང༌། ཐེག་པ་གཞན་དུ་མི་ལྟུང་བའི་མཚན་ཉིད་ཀྱི་མཐའ་གཅིག་ཏུ་ངེས་པ་དང་། ཡུན་
རིང་པོ་ནས་བསྒྲུབ་པར་བྱ་བ་མཆོག་ཉིད་ཀྱི་ཆེད་དུ་བྱ་བ་དང་། བསྒོམ་པར་བྱ་བ་དང་སྒོམ་པ་པོའི་
ཆོས་མི་དམིགས་པ་དང་། དངོས་པོར་མངོན་པར་ཞེན་པ་མཐའ་དག་བཀག་པ་ཞེས་བྱ་བ་དེ་ལྟ་བུ་དག་
ནི་ལམ་ཤེས་པ་ཉིད་ཀྱི་ངོ་བོ་ཉིད་ལྔའོ། །ཞེས་གསུངས།
གསུམ་པ་ལ་ཡང་། གཞི་ཤེས་དང་ལམ་ཤེས་ཀྱི་ཡུལ་དུ་བྱས་པའི་དངོས་པོའི་ཁྱད་པར་ གཞི་ལམ་ ་
གྱི་ རྣམ་པ་དང་དེ་བཞིན་ཉིད་ལ་དམིགས་པའི་ངོ་བོ་ཉིད་དང་། འཇིག་རྟེན་མངོན་ཞེན་ཅན་གྱི་ གཟུང་བྱ་
དང་གཟུང་བྱ་མ་ཡིན་པར་ཞེན་པ་ལས་བཟློག་སྟེ་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ལ་་་་་
，
187



l
ཞེན་ནས་བཟུང་མི་བཟུང་གི་མཐའ་བྲལ་དུ་རྟོགས་པས་འཇིག་རྟེན་ཐམས་ཅད་དང་མི་མཐུན་པའི་ངོ་བོ་་་་
ཉིད་དང་། གཟུགས་སོགས་ཐམས་ཅད་ལ་ཡེ,ཤེས་ཀྱིས་ཐོ ་པ་མེད་པར་ཤེས་པའི་ངོ་བོ་ཉིད་དང༌། གཟུང་
བ་དང་ འཛིན་པ་དོན་དམ་པར་མི་དམིགས་པས་རྟེན་ནམ་ གཞི་མེད་པར་རྟོགས་པའི་ངོ་བོ་ཉིད་དང་། །
དེ་བཞིན་ཉིད་ཡིན་པ་ཉིད་ཀྱིས་འོང་བ་དང་འགྲོ་བ་མེད་པར་རྟོ གས་པའི་ངོ་བོ་ཉིད་དང༌། གཟུགས་ལ་
སོགས་པའི་ངོ་བོ་ཉིད་མེད་པའི་སྟོང་པ་ཉིད་ཡིན་པས་སྐྱེ་བ་མེད་པར་རྟོགས་པའི་ངོ་བོ་ཉིད་དང༌། དངོས་
པོ་དང་དངོས་པོ་མེད་པ་དང་ གཉིས་ཀ་དང་ གཉིས་མིན་གྱི་ཕུང་གསུམ་གྱི་ངོ་བོ་དེ་བཞིན་ཉིད་མི་ད མི གས་་་
པར་རྟོ གས་པའི་ངོ་བོ་ཉིད་དང་བདུན་རིམ་བཞིན་སྟོན་པ་ལ། རབ་འབྱོར་གྱིས་གསོལ་བ། བྱང་ཆེན་
ཤེར་ཕྱིན་ཟབ་མོ་འདི་བསྟན་པའི་ཚེ་མི་དངངས་ཀུན་ཏུ་མི་སྐྲག་ཀུན་ཏུ་སྐྲག་པས་ཟིན་པར་མི་འགྱུར་ཞིང་་་
ཞུམ་པར་ མི་འགྱུར། ཡོངས་སུ་ཞུམ་པར་མི་འགྱུར། དེའི་ཡིད་ཕྱིར་ཕྱོགས་པར་མི་འགྱུར་ན། བཅོམ་
ལྡན་འདས་བྱང་ཆེན་དེ་ཤེར་ཕྱིན་ཟབ་མོ་ཇི་ལྟར་བརྟག་པར་བགྱི། བཅོམ་ལྡན་འདས་ཀྱིས་བཀའ་སྩལ་
པ། རབ་འབྱོར་བྱང་ཆེན་དེས་རྣམ་མཁྱེན་ལ་གཞོལ་བའི་བསམ་ པས་ཤེར་ཕྱིན་ཟབ་མོ་འདི་ལ་བརྟག་
པར་བྱའོ། །ཞེས་སོགས་དང༌། ལྷའི་བུ་དག་ནམ་མཁའ་ཟབ་པའི་ཕྱིར་ཆོས་འདི་ཟབ་བོ། །ལྟའི་
བུ་དག་དེ་བཞིན་ཉིད་ཟབ་པའི་ཕྱིར་དང༌། ཞེས་སོགས་དང༌། རབ་འབྱོར་གྱིས་གསོལ་བ། བཅོམ་
ལྡན་འདས་ཆོས་འདི་ནི་གཞན་ཐམས་ཅད་དང་ རྗེས་སུ་མཐུན་པ་སྟེ། བཅོམ་ལྡན་འདས་ཆོས་གང་ཡང་
རྣམ་ པ་དང་རྗེས་སུ་མཐུན་པ་ལགས་ཤེ་ན། བཅོམ་ལྡན་འདམ་ཆོས་འདི་ནི་ཤེར་ཕྱིན་དང་ རྗེས་སུ་མཐུན་
པའོ། །ཞེས་པ་ནས། ཆོས་འདི་དག་ནི་གང་ལ་ཡང་ཐོགས་པ་མ་མཆིས་པ་སྟེ། ཞེས་སོ གས་དང༌།
ཆོས་འདི་ནི་གཞི་མ་མཆིས་པ་དང་ལྡན་པ་སྟེ། གཟུགས་ཀྱི་གཞི་མ་དམིགས་པའི་སླད་དུ་དང༌། ཞེས་
སོགས་དང་། དེ་ནས་འདོད་པ་ན་སྤྱོད་པ་དང་གཟུགས་ན་སྤྱོད་པའི་ ལྷའི་བུ་རྣམས་ཀྱིས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་གནས་བརྟན་རབ་འབྱོར་འདི་ནི་བཅོམ་ལྡན་
འདས་ཀྱི་རྗེས་སུ་སྐྱེས་སོ། །དེ་ཅིའི་སླད་དུ་ཞེ་ན། དེ་ན་འདི་ ལྟར་གནས་བརྟན་རབ་འབྱོར་ནི་ཅི་
དང་ ཅི་སྟོན་པ་དེ་ཐམས་ཅད་སྟོང་པ་ཉིད་དང་མཚན་མ་མ་མཆིས་པ་དང་སྨོན་པ་མ་མཆིས་པ་ལས་་་་་་་་
བརྩམས་ཤིང་སྟོན་པའོ། །ཞེས་སོགས་དང༌། དེ་ནས་ གནས་བརྟན་རབ་འབྱོར་གྱིས་ལྷའི་བུ་དེ་དག་
གི་ གཏམ་ ཀྱིས་རྗེས་སུ་འབྲེལ་བར་བྱས་ཏེ། དེ་ལྟར་ལྷའི་བུ་དག་གནས་བརྟན་རབ་འབྱོར་ནི་གཟུགས་
ཀྱི་ རྗེས་སུ་མ་སྐྱེས་གཟུགས་ཀྱི་དེ་བཞིན་ཉིད་ཀྱི་རྗེས་སུ་མ་སྐྱེས་གཟུགས་ཀྱི་དེ་བཞིན་ཉིད་ལས་ གཞན་གྱི་་་་་
རྗེས་ སུ་མ་སྐྱེས་སོ། །ཞེས་སོགས་དང་། དེ་ནས་ཚེ་དང་ལྡན་པ་ཤཱ་རིའི་བུས་བཅོམ་ལྡན་འདས་ལ་
188



འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བ ཞིན་ཉིད་དང་མ་ནོར་བ་དེ་བཞིན་ཉིད་དང་ གཞན་་
མ་ཡིན་པ་དེ་བཞིན་ཉིད་དང་ཆོས་ཉིད་དང་ཆོས་ཀྱི་དབྱིངས་དང༌། ཆོས་གནས་པ་ཉིད་དང་ཆོས་་
ངེས་པ་ཉིད་དང༌། ཡང་དག་པའི་མཐའ་འདི་ཟབ་པ་སྟེ། དེ་ལ་གཟུགས་དང་ གཟུགས་ ཀྱི་དེ་་
བཞིན་ཉིད་མི་དམིགས་ཏེ། གང་གི་ཚེ་གཟུགས་ཉིད་མི་དམིགས་པ་དེའི་ཚེ་གཟུགས་ ཀྱི་དེ་བཞིན་ཉིད་་
དམིགས་པ་ལྟ་ག་ལ་འགྱུར། ཞེས་པ་ནས། དེ་ནི་ཉན་ཐོས་ཀྱི་སའམ་རང་སངས་རྒྱས་ཀྱི་སར་
ལྟུང་ངོ༌། །ཞེས་པའི་བར་རྣམས་གསུངས།
དེའི་དོན་བ ཤད་པ་ལ། དམིགས་པ་ཞེས་བྱ་གང་ཡིན་དང༌། །མི་མཐུན་ཐོགས་པ་མེད་དང་དེ། །
གཞི་མེད་འགྲོ་མེད་སྐྱེ་མེད་དང༌། །དེ་བཞིན་ཉིད་ནི་མི་དམིགས་དང༌། །ཞེས་དང་། ཐམས་ཅད་
ཤེས་པ་ཉིད་དང་ལམ་ཤེས་པ་ཉིད་ཀྱིས་བསྡུས་པའི་དངོས་པོའི་ཁྱད་པར་ལ་དམིགས་པ་དང༌། འཇིག་རྟེན་
གྱིས་སྒྲུབ་པའི་འཛིན་པ་ལ་སོགས་པ་ལས་ བཟློག་སྟེ་བསྟན་པས་མི་མཐུན་པ་དང༌། ་གཟུགས་ལ་སོགས་
པ་ཐོགས་པ་མེད་པར་ཤེས་པ་དང༌། ཤེས་བྱ་དང་ཤེས་པ་མི་དམིགས་པས་ གཞི་པ་མེད་པ་དང༌། དེ་
བ ཞིན་ཉིད་ཀྱིས་འགྲོ་བ་མེད་པ་དང་། གཟུགས་ལ་སོགས་པ་ངོ་བོ་ཉིད་མེད་པས་སྐྱེ་བ་མེད་པ་དང༌།
དངོས་པོ་དང་དངོས་པོ་མེད་པ་ལ་སོ གས་པ་གསུམ་གྱི་ངོ་བོ་དེ་བཞིན་ཉིད་མི་དམིགས་པ་ཞེས་བྱ་བ་དེ་ལྟ་་་
བུ་ནི་རྣམ་པ་ཐམས་ཅད་མཁྱེན་པ་ཉིད་ཀྱི་ངོ་བོ་ཉིད་བདུན་ནོ། །ཞེས་གསུངས།
གཉིས་པ་དེ་སྟོན་པ་ལ། ངོ་བོ་ཉིད་བཅུ་དྲུག་བདག་ཉིད། །མཚོན་བྱ་ལྟ་བུར་མཚོན་པས་ན། །
མཚན་ཉིད་བཞི་པར་བཞེད་པ་ཡིན། ཞེས་དང༌། དེ་ལྟར་ན་ངོ་བོ་ཉིད་བཅུ་དྲུག་གིས་ཇི་ལྟ་བ་
བ ཞིན་དུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་མཚན་ཉིད་དང་ལྡན་པ་བཞིན་དུ་མཚོན་པས།
དེ་ལྟར་ན་བཞི་པ་ངོ་བོ་ཉིད་ཀྱི་མཚན་ཉིད་དུ་བཞེད་དོ། །ཞེས་གསུངས།
གསུམ་པ་གྲངས་ ཀྱི་སྒོ་ནས་དོན་བསྡུ་བ་ལ། དེ་ལྟར་ན་སྤྱིར་གཅིག་ཏུ་བསྡོམས་ན་ནི་མཚན་ཉིད་
དགུ་བཅུ་རྩ་གཅིག་ཏུ་འགྱུར་རོ། །ཞེས་གསུངས། །
གཞུང་དོན་ནི། ཉོན་མོངས་རྟ གས་སོ གས་ཀྱིས་དབེན་པའི་སེམས་དཔའི་རྣལ་འབྱོར་བཅུ་དྲུག་
ཆོས་ཅན། ཁྱོད་ལ་མཚན་ཉིད་ཀྱི་སྒྲས་སྟོན་པའི་རྒྱུ་མཚན་ཡོད་དེ། ཁྱོད་སྦྱོར་བ་བཅུ་དྲུག་མཚོན་པར་
བྱེད་ པའི་ གཞི་ཡིན་པས་ན་དེ་ལྟར་བསྟན་པའི་ཕྱིར། ཐེག་ཆེན་གྱི་སྦྱོར་བའི་ངོ་བོ་ཉིད་མཚན་དེ་ལ་བཅུ་
དྲུག་ཏུ་ཡོད་དེ། དེ་ལ་ གཞི་ཤེས་སྦྱོར་བའི་ངོ་བོ་ཉིད་བཞི། ལམ་ཤེས་སྦྱོར་བའི་ངོ་བོ་ཉིད་ལྔ། རྣམ་
མཁྱེན་སྦྱོར་བའི་ངོ་བོ་ཉིད་བདུན་དུ་ཡོད་པའི་ཕྱིར། དང་པོ་གྲུབ་སྟེ། དེ་ལ་ཉོན་མོངས་དང༌། ཉོན་
189



མོངས་ཀྱི་རྟ གས་དང༌། ཉོན་མོངས་ ཀྱི་མཚན་མ་དང༌། མི་མཐུན་ཕྱོགས་དང་ གཉེན་པོའི་ཕྱོགས་དག་
གིས་དབེན་པའི་ངོ་བོ་ཉིད་བཞི་ཡོད་པའི་ཕྱིར། གཉིས་པ་གྲུབ་སྟེ། དེ་ལ་བྱ་དཀའ་བ་ཉིད་ཀྱི་ངོ་བོ་
ཉིད་དང༌། མཐའ་གཅིག་ཏུ་ངེས་པའི་ངོ་བོ་ཉིད་དང༌། ཆེད་དུ་བྱ་བའི་ངོ་བོ་ཉིད་དང༌། མི་དམིགས་
པའི་ངོ་བོ་ཉིད དང༌། མངོན་པར་ཞེན་པ་མེད་པའི་ངོ་བོ་ཉིད་ལྔ་ཡོད་པའི་ཕྱིར། གསུམ་པ་གྲུབ་སྟེ།
དེ་ལ་དམིགས་པའི་ངོ་བོ་ཉིད་དང་། འཇིག་རྟེན་ཐམས་ཅད་དང་མི་མཐུན་པའི་ངོ་བོ་ཉིད་དང༌།
ཐོགས་པ་མེད་ པའི་ངོ་བོ་ཉིད་དང་། གཞི་མེད་པའི་ངོ་བོ་ཉིད་དང༌། འགྲོ་བ་མེད་པའི་ངོ་བོ་ཉིད་
དང་། སྐྱེ་བ་མེད་པའི་ངོ་བོ་ཉིད་དང་། དེ་བཞིན་ཉིད་མི་དམིགས་པའི་ངོ་བོ་ཉིད་མཚན་དང་བདུན་
དུ་ཡོད་པའི་ཕྱིར། །
ཁོ་ན་རེ། བྱང་སེམས་མཐོང་ལམ་ པའི་རྒྱུད་ཀྱི་གང་ཟག་གི་བདག་མེད་རྟོ གས་པའི་མཁྱེན་པ་དེ་
ཉོན་མོངས་ རྟ གས་སོགས་ཀྱིས་དབེན་པའི་སེམས་དཔའི་རྣལ་འབྱོར་དུ་ཐལ། ངོ་བོ་ཉིད་མཚན་དེ་ལ་
ཉོན་མོངས་རྟགས་སོགས་ཀྱིས་དབེན་པའི་སེམས་དཔའི་རྣལ་འབྱོར་སོགས་བཅུ་དྲུག་ཏུ་འབྱེད་རིགས་པའི་་
ཕྱིར། འདོད་ན། དེ་ཆོས་ཅན། དེ་མ་ ཡིན་པར་ཐལ། ཉོན་མོངས་རྟགས་སོགས་དང་བཅས་
པའི་ཕྱིར་ན་མ་ཁྱབ། དེར་ཐལ། ཉོན་མོངས་དང་བཅས་པའི་ཕྱིར། ཞེས་ཟེར་རོ། །དེས་ན།
སྤྱིར་ཐེག་ཆེན་གྱི་སྦྱོར་བའི་མཚན་ཉིད་ཀྱི་སྒྲས་བརྗོད་རུང་དེ་ལ་དགུ་བཅུ་རྩ་གཅིག་ཏུ་ཡོད་དེ། དེ་ལ་
ཤེས་མཚན་ཞེ་བརྒྱད་དང་། ཁྱད་མཚན་བཅུ་དྲུག བྱེད་མཚན་བཅུ་གཅིག ངོ་བོ་ཉིད་མཚན་
བཅུ་དྲུག་ཏུ་ཡོད་པའི་ཕྱིར།
དྲུག་པ། ཐེག་ཆེན་གྱི་ཐར་པ་ཆ་མཐུན་བཤད་པ།
Es
བཞི་པ་རྒྱུད་ལ་བརྟེན་བྱ་ཐར་པ་ཆ་མཐུན་བཤད་པ་ལ། མདོ་ལས་ གསུངས་ཚུལ་དང་། བསྟན་
བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། དེ་བཞིན་ཉིད་ཀྱི་ལེའུར་བྱང་སེམས་ཉམས་པའི་
ཆོས་ཅན་དྲུག་ཅུ་དམན་པའི་དགྲ་བཅོམ་དུ་གྱུར་པར་ གསུངས་ པའི་འཐད་པར་དེ་དག་གིས་སངས་རྒྱས་ལྔ་་
བརྒྱ་བསྙེན་བཀུར་ཞིང་སྦྱིན་སོགས་ལ་སྤྱད་ཀྱང་ཤེར་ཕྱིན་དང་ཐབས་མཁས་ཀྱིས་མ་ཟིན་ པས་སོ། །ཞེས་
གསུངས་ པ་ལས་ འཕྲོས་ནས། ཤཱ་རིའི་བུ་འདི་ལ་བྱང་ཆེན་ཐོག་མར་སེམས་བསྐྱེད་པ་ནས་ཉེ་བར་བཟུང་
སྟེ་རྣམ་མཁྱེན་གྱི་སེམས་དང་མ་བྲལ་བར་སྦྱིན་བ་གཏོང་བ་དང་། ཚུལ་ཁྲིམས་སྲུང་བ་དང་། བཟོད་
190



པ་སྒོམ་པ་དང་། བརྩོན་འགྲུས་རྩོམ་ པ་དང༌། བསམ་ གཏན་ལ་མཉམ་པར་འཇོག་ཅིང་མཚན་མར་
མི་བྱེད་དེ། དྲན་པ་ཉེ་བར་བཞག་པ་དང་། ཡང་དག་པར་སྦྱོང་བ་དང༌། རྫུ་འཕྲུལ་གྱི་རྐང་པ་
དང་། དབང་པོ་དང༌། སྟོབས་དང༌། བྱང་ཆུབ་ཀྱི་ཡན་ལག་དང་ལམ་རྣམས་བསྒོམས་ཤིང་མཚན་
མར་མི་བྱེད། རྣམ་མཁྱེན་གྱི་བར་དུ་སྒོམ་ ཞིང་མཚན་མར་མི་བྱེད། དེ་ཡང་ཤེར་ཕྱིན་དང་ཐབས་
མཁས་པ་དང་། ཞེས་སོགས་ གསུངས། །
གཉིས་པ་ལ་མཚམས་སྦྱར་བ་དང༌། དོན་བཤད་པ་གཉིས་ལས། དང་པོ་ནི། ཡོན་ཏན་སྐྱོན་
ནི་མཚན་ཉིད་བཅས། ཐར་དང༌། ཞེས་བཤད་ན། སྦྱོར་བའི་མཚན་ཉིད་ཀྱི་འོག་ཏུ་ཐར་པ་
ཆ་མཐུན་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད དེ། ཐར་པ་ཆ་མཐུན་གྱི་ དགེ་བ་
དང་ལྡན་པ་སྟེ་རྒྱུད་ལ་སྐྱེས་པ་ཁོ་ན་ལ་ཇི་སྐད་བཤད་པའི་སྦྱོར་བ་རྣམས་མཚན་ཉིད་ཀྱི་སྒོ་ནས་ཤེས་པར་་་་
བྱེད་པ་འབྱུང་བས་དེ་ལྟར་བ ཤད་པའི་ཕྱིར། ཞེས་འཆད་པ་ལ། ཐར་པའི་ཆ་དང་མཐུན་པའི་དགེ་
བའི་རྩ་བ་དང་ལྡན་པ་ཁོ་ན་ལ་ཇི་སྐད་བཤད་པའི་སྦྱོར་བ་ཡོངས་སུ་ཤེས་པ་འབྱུང་བས། ཐར་པའི་ཆ་
དང་མཐུན་པ།། ཞེས་གསུངས།
གཉིས་པ་ལ་ངོ་བོ་དང་། དབྱེ་བ་གཉིས་ལས། དང་པོ་ལ། རྩ་འགྲེལ་གཉིས་ལས། དང་
པོ་ནི། མདོ་དེའི་དོན་བཤད་པའི་སྒོ་ནས། ཐར་པ་ཆ་མཐུན་གྱི་ངོ་བོ་ཉིད་སྟོན་པ་ལ། མཚན་
མེད་རབ་ཏུ་སྦྱིན་ལ་སོགས། །ཞེས་སོགས་གསུངས།
གཉིས་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། མཚན་མ་མེད་པར་དམིགས་པའི་ཤེས་་
པའི་རྣམ་པས། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ནས་ རྣམ་པ་ཐམས་ཅད་མཁྱེན་པ་ཉིད་ལ་ཐུག་
པ་རྣམས་རང་གི་རྒྱུད་ལ་བསྐྱེད་པར་མཁས་པ་ནི། རྣམ་པ་ཐམས་ཅད་མངོན་པར་ རྫོགས་པར་རྟོགས་པ་
འདི་ལ་ཐར་པའི་ཆ་དང་མཐུན་པ་ཡིན་པར་འདོད་དོ། །ཞེས་གསུངས།
གཉིས་པ་ལ་གསུམ་ལས། དང་ པོ་ནི། སངས་རྒྱས་སོགས་དམིགས་དད་པ་དང༌། ཞེས་
སོགས་བར་སྐབས་ ཀྱི་ཚིགས་སུ་བཅད་པ་གཉིས་གསུངས་པ་ཆོས་ཅན། དགོས་པ་ཡོད་དེ། སྦྱིན་སོགས་
རང་རྒྱུད་ལ་སྐྱེད་པར་མཁས་པ་དེ་གང་ཡིན་ཞེ་ན། དེ་བསྟན་པའི་ཕྱིར་གསུངས་པའི་ཕྱིར། ཞེས་
མཚམས་སྦྱོར་བ་ལ། མཁས་པ་དེ་གང་ཡིན་ཞེ་ན། དེ་བ སྟན་པའི་ཕྱིར་བར་སྐབས་ཀྱི་ཚིགས་སུ་
བཅད་པ། ཞེས་གསུངས། གཉིས་པ་ནི། སངས་རྒྱས་སོགས་དམིགས་དད་པ་དང་། ཞེས་
སོགས་ གསུངས།
191



གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། དད་པ་དང་བརྩོན་འགྲུས་དང༌ །
ཞེས་སོགས་ གསུངས། དེ་ཡང་། ངོ་བོ་དང་། རྒྱུད་ཀྱི་སྒོ་ནས་དབྱེ་བ་གཉིས་ལས། དང་ པོ་
ལ། དད་པ་དང༌། བརྩོན་འགྲུས་དང༌། དྲན་པ་དང༌། ཏིང་ངེ་འཛིན་དང་། ཤེས་རབ་ཀྱི་
བདག་ཉིད་ཅན་གྱི་ཐར་པ་ཆ་མཐུན་ལྔ་རིམ་བཞིན་སྟོན་པ་ལ། མདོ་ལས། དེ་ཡང་ཤེར་ཕྱིན་དང་
ཐབས་མཁས་པ་དང་མ་བྲལ་བར་དུས་གསུམ་གྱི་སངས་རྒྱས་དང་ འདས་པ་དང་མ་བྱོན་པ་དང་ ད་ལྟར་་་་་
བྱུང་བའི་སངས་རྒྱས་བཅོམ་ལྡན་འདས་དེ་རྣམས་ཀྱི་ཚུལ་ཁྲིམས་ ཀྱི་དང་ཏིང་ངེ་འཛིན་གྱི་དང་ ཤེས་རབ་ཀྱི་
དང་རྣམ་པར་གྲོལ་བའི་དང་རྣམ་པར་གྲོལ་བའི་ཡེ་ཤེས་གཟིགས་པའི་ཕུང་པོ་དེ་ཐམས་ཅད་ཡིད་ལ་སེམས་
ཀྱང་མཚན་མར་མི་བྱེད། དེ་སྟོང་པ་ཉིད་ཀྱི་ཏིང་ངེ་འཛིན་ལ་མཚན་མར་མི་བྱེད་། མཚན་མ་མེད་
པའི་ཏིང་ངེ་འཛིན་ལ་མཚན་མར་མི་བྱེད། སྨོན་པ་མེད་པའི་ཏིང་ངེ་འཛིན་ལ་མཚན་མར་མི་བྱེད་དེ།
ཤཱ་རིའི་བུ་བྱང་ཆེན་དེ་ནི་ཉན་ཐོས་དང་རང་སངས་རྒྱས་ཀྱི་ས་ལ་གནས་པར་མི་འགྱུར་ཞིང་། དེ་ནི་མ་
སྨས་མ་ཉམས་པར་བླ་མེད་རྫོགས་བྱང་དུ་མངོན་པར་འཚང་རྒྱ་བར་འགྱུར་བར་རིག་པར་བྱའོ། །དེ་
ཅིའི་ཕྱིར་ཞེ་ན། དེ་ནི་འདི་ལྟར་བྱང་ཆེན་དེས་ཐོག་མ་སེམས་བསྐྱེད་པ་ནས་ཉེ་བར་བཟུང་སྟེ། སྦྱིན་
པ་བྱིན་ཡང་མཚན་མར་མི་བྱེད་དེ། ཞེས་སོགས་དང༌། ཤཱ་རིའི་བུས་གསོལ་བ། བཅོམ་ལྡན་
འདས་ཀྱིས་གསུངས་པའི་དོན་འཚལ་བ་ལྟར་ན་བཅོམ་ལྡན་འདས་བྱང་ཆེན་ཤེར་ཕྱིན་དང་ཐབས་མཁས་་་་
པ་དང་མ་བྲལ་བའི་བསམ་ པ་ ཅན་གང་ཡིན་པ་དེའི་བླ་མེད་རྫོགས་བྱང་ནི་ཐེ་ཚོམ་མ་མཆིས་སོ། །ཞེས་
དང༌། དེ་ཅིའི་སླད་དུ་ཞེ་ན། བཅོམ་ལྡན་འདས་དེ་ནི་འདི་ལྟར་བྱང་ཆེན་དེས་སེམས་དང་པོ་བསྐྱེད་
པ་ནས་ཉེ་བར་བཟུང་སྟེ། གང་མངོན་པར་ འཚང་རྒྱ་བ་དང༌། གང་དུ་མངོན་པར་འཚང་རྒྱ་བར་
བགྱི་ བའི་ གཟུགས་ནས་རྣམ་མཁྱེན་ནམ་ཆོས་གང་ཡང་དམིགས་པ་མ་མཆིས་སོ། །ཞེས་སོགས་དང༌།
དེ་ནས་འདོད་པ་ན་སྤྱོད་པ་དང་གཟུགས་ན་སྤྱོད་པའི་ ལྷའི་བུ་དེ་དག་གིས་བཅོམ་ལྡན་འདས་ལ་འདི་སྐད་
ཅེས་གསོལ་ཏོ། །བཅོམ་ལྡན་འདས་བྱང་ཆེན་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་འཚང་
རྒྱ་བར་ཡང་བགྱི་ལ་ཆོས་དེ་དག་ཀྱང་མ་མཆིས་ཤིང་མི་དམིགས་པས་བླ་མེད་རྫོགས་བྱང་ནི་འབྱུང་བར་་་་་
དཀའོ། །ཞེས་པ་ནས། ལྷའི་བུ་དག་ངས་ ཀྱང་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་
སངས་རྒྱས་ཏེ། གང་མངོན་པར་འཚང་རྒྱུའམ། གང་གིས་མངོན་པར་འཚང་རྒྱའམ། གང་ཞིག་
མངོན་པར་ འཚང་རྒྱ་བའི་ཆོས་གང་ཡང་མི་དམིགས་སོ། །དེ་ཅིའི་ཕྱིར་ཞེ་ན། ལྷའི་བུ་དག་ཚོས་
ཐམས་ཅད་ནི་ཤིན་ཏུ་རྣམ་པར་དག་པའི་ཕྱིར་རོ། །ཞེས་གསུངས།
192



པ་ལ།
དེའི་དོན་བ ཤད་པ་ལ། སངས་ རྒྱུས་སོགས་དམིགས་དད་པ་དང༌། །སྦྱིན་སོགས་སྤྱོད་
ཡུལ་བརྩོན་འགྲུས་དང༌། །བསམ་པ་ཕུན་ཚོགས་དྲན་པ་དང༌། །རྣམ་པར་མི་རྟོག་ཏིང་འཛིན་
དང༌། །ཆོས་རྣམས་རྣམ་ པ་ཐམས་ཅད་དུ། །ཤེས་པའི་ཤེས་རབ་དང་རྣམ་ལྔ། །ཞེས་དང༌། དད་
པ་དང༌། བརྩོན་འགྲུས་དང་། དྲན་པ་དང༌། ཏིང་ངེ་འཛིན་དང༌། ཤེས་རབ་ཁྱད་པར་ ཅན་
དབང་པོའི་ངོ་བོ་ཉིད་མ་ཡིན་པ་གྲངས་བཞིན་དུ་སངས་རྒྱས་དང༌། སྦྱིན་པ་དང༌། བསམ་པ་ཕུན་
སུམ་ཚོགས་པ་དང༌། རྣམ་ པར་ མི་རྟོག་པ་དང་། ཆོས་ཐམས་ཅད་ཀྱི་རྣམ་པ་ཐམས་ཅད་ཡོངས་སུ་
ཤེས་པ་ལ་སོགས་པའི་ཡུལ་རྣམ་པ་ལྔ་ལ་མཁས་པ་ཡིན་ནོ་ཞེས་གསུངས།
གཉིས་པ་ལ། དད་སོགས་རྣོན་པོའམ་ཆེན་པོས་ནི་རྫོགས་བྱང་ཐོབ་སླ་ལ། དད་སོགས་རྟུལ་
པོ འམ་ཆུང་ངུས་ནི་དེ་ཐོབ་དཀའ་བ་དང༌། དད་སོགས་འབྲིང་དང་ གསུམ་རིམ་བཞིན་སྟོན་པ་ལ།
མདོ་ལས། དེ་ནས་ ཚེ་དང་ ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
བཅོམ་ལྡན་འདས་གང་འདི་སྐད་དུ་བླ་མེད་རྫོགས་བྱང་ནི་འབྱུང་བར་དཀའོ། །ཞེས་གསུངས་པ་བཅོམ་
ལྡན་འདས་ཀྱིས་ཇི་ལྟར་གསུངས་པའི་དོན་བདག་གིས་འཚལ་བ་དང་བདག་སེམས་པ་ལྟར་ན། བཅོམ་
ལྡན་འདས་བླ་མེད་རྫོགས་བྱང་ནི་མངོན་པར་འཚང་རྒྱ་བར་བགྱི་བར་མི་དཀའོ། །དེ་ཅིའི་སླད་དུ་ཞེ་
ན། བཅོམ་ལྡན་འདས་དེ་ནི་འདི་ལྟར་གང་ཡང་མངོན་པར་རྫོགས་པར་འཚང་རྒྱུ་བ་མ་མཆིས། གང་
གིས་ཀྱང་མངོན་པར་རྫོགས་པར་འཚང་རྒྱ་བ་མ་མཆིས། གང་ཡང་མངོན་པར་འཚང་རྒྱ་བར་བགྱི་བ་
མ་མཆིས་ཏེ། བཅོམ་ལྡན་འདས་ཆོས་ཐམས་ཅད་ནི་སྟོང་པའོ། །བཅོམ་ལྡན་འདས་རྣམ་གྲངས་
དེས་ན་བྱང་ཆེན་གྱིས་བླ་མེད་རྫོགས་བྱང་དུ་མངོན་པར་ འཚང་རྒྱ་བར་སླའོ། །ཞེས་སོགས་དང་། དེ་
ནས་ཚེ་དང་ལྡན་པ་ཤཱ་རིའི་བུས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་སྨྲས་སོ། །ཚེ་དང་ལྡན་
པ་རབ་འབྱོར་རྣམ་ གྲངས་དེས་ན་བླ་མེད་རྫོགས་བྱང་དུ་མངོན་པར་འཚང་རྒྱ་བར་དཀའ་སྟེ། དེ་ཅིའི་
ཕྱིར་ཞེ་ན། ཚེ་དང་ལྡན་པ་རབ་འབྱོར་དེ་ནི་འདི་ལྟར་ནམ་མཁའ་ནི་འདི་སྙམ་དུ་བདག་གིས་བླ་མེད་
རྫོགས་བྱང་དུ་མངོན་པར་འཚང་རྒྱ་བར་འགྱུར་སྙམ་དུ་མི་སེམས་སོ། །ཞེས་སོགས་དང༌། དེ་ནས་
ཚེ་དང་ལྡན་པ་རབ་འབྱོར་གྱིས་ཚེ་དང་ལྡན་པ་ཤཱ་རིའི་བུ་ལ་སྨྲས་པ། ཚེ་དང་ལྡན་པ་ཤཱ་རིའི་བུ་དེ་ཇི་
སྙམ་དུ་སེམས། གཟུགས་བླ་མེད་རྫོགས་བྱང་ལས་ ལྡོག་གམ། ཚེ་དང་ལྡན་པ་ཤཱ་རིའི་བུས་སྨྲས་པ།
ཚེ་དང་ལྡན་པ་རབ་འབྱོར་དེ་ནི་མ་ཡིན་ནོ། །ཞེས་པ་ནས། བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་བྱང་ཆེན་བླ་མེད་རྫོགས་བྱང་དུ་ངེས་པར་འབྱུང་བར་འགྱུར་རོ། །ཞེས་པའི་བར་གསུང་ས།
193



དེའི་དོན་བཤད་པ་ལ། རྫོགས་པའི་བྱང་ཆུབ་རྣོན་པོ་ཡིས། །རྟོགས་སླ་རྟུལ་པོས་རྟོགས་དཀར་
བཞེད། །ཅེས་དང༌། དེ་ལྟ་མོད་ཀྱི་ཐམས་ཅད་ཀྱིས་བླ་ན་མེད་པའི་བྱང་ཆུབ་ཐོབ་པ་མ་ཡིན་ཏེ།
འདི་ལྟར་དད་པ་ལ་སོགས་པ་ཆེན་པོ་རྣོན་པོས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་རྟོ གས་་
པར་སླ་ལ། དེ་དག་ཉིད་རྟུལ་པོས་ནི་རྟོགས་པར་དཀའོ་ཞེས་བྱ་བ་འདི་ ནི་ཆོས་ཉིད་ཡིན་པས་ཤུགས་
ཀྱིས་ན་འབྲིང་པོ་རྣམས་ཀྱིས་ནི་རང་སངས་རྒྱས་ཀྱི་བྱང་ཆུབ་རྟོགས་ལ། ཆུང་ངུང་རྣམས་ཀྱིས་ནི་ཉན་ཐོས་
ཀྱི་བྱང་ཆུབ་རྟོགས་སོ་ཞེས་བྱ་བ་འདི་འཕངས་པ་ཡིན་ནོ། །ཞེས་གསུངས།
གཞུང་འདི་དག་གི་སྐབས་སུ་སྤྱི་དོན་དང་། གཞུང་དོན་གཉིས་ལས། དང༌པོ་ལ། ཚོགས་
ལམ་གྱི་རྟེན། བརྟེན་པ་ཚོགས་ལམ་གྱི་རང་བཞིན། རྟ གས། སྒྲ་བཤད་པའོ། །དང་པོ་ལ་
ལུས་རྟེན་དང༌། སེམས་རྟེན་གཉིས་ལས། དང་པོ་ནི། ཐེག་ཆེན་གྱི་ཚོགས་ལམ་དེ་འགྲོ་བ་རིགས་
དྲུག་གི་རྟེན་ལ་གསར་དུ་སྐྱེ་བ་ཡོད་ལ། ཐེག་དམན་གྱི་ཚོགས་ལམ་ནི་གླིང་གསུམ་གྱི་སྐྱེ་བ་དང་བུད་མེད་
ཁོ་ནའི་རྟེན་ལ་གསར་དུ་སྐྱེ་བར་བྱེ་བྲག་སྨྲ་པ་བ ཞེད་དེ། མཛོད་འགྲེལ་ལས། མི་རྣམས་ཀྱི་ནང་ཁོ་ན་
དང་ གླིང་གསུམ་ནས་འཕེན་གྱི་གཞན་ནས་ནི་མ་ཡིན་ཏེ། ཅི་རིགས་པར་ཤེས་རབ་དང་སྐྱོ་བ་མེད་པའི་
ཕྱིར། ཞེས་གསུངས་པའི་ཕྱིར།
གཉིས་པ་ནི། བསམ་ གཏན་གྱི་དངོས་གཞི་ཐོབ་པ་རྣམས་ཀྱིས་བསམ་གཏན་གྱི་དངོས་གཞི་དང༌།
དེ་མ་ཐོབ་པ་རྣམས་ཀྱིས་བསམ་གཏན་གྱི་ཉེར་བསྡོགས་དང༌། དེ་ཡང་མ་ཐོབ་པ་རྣམས་ཀྱིས་འདོད་སེམས་
ལ་བརྟེན་ནས་བསྐྱེད་པ་ཡིན་ནོ། །གཉིས་པ་ལ་ངོ་བོ་ནི། འདི་ལ་ཐོས་བསམ་གཙོ་ཆེ་ཡང་སྒོམ་བྱུང་
ཡང་ཡོད་དེ། ཀུན་བ ཏུས་ལས། དེ་ལ་ཚོགས་ཀྱི་ལམ་གང་ཞེ་ན། སོ་སོ་སྐྱེ་བོའི་ཚུལ་ཁྲིམས་
་དང༌། དབང་པོའི་སྒོ་སྡོམ་པ་དང་། ཟས་ཀྱི་ཚོ ད་རིགས་པ་དང༌། ནམ་གྱི་ཆ་སྟོད་སྨད་ལ་མི་ཉལ་
བར་རྣལ་འབྱོར་ལ་བརྩོན་པ་དང༌། ཤེས་བཞིན་དུ་གནས་པར་མངོན་པར་དགའ་བ་དང༌། ཡང་རྒྱུར་
གྱུར་པའི་ དགེ་པ་གཞན་ཐོས་པ་དང༌། བསམ་ པ་དང༌། ། སྒོམ་པ་ལས་བྱུང་བའི་ཤེས་རབ་ཀྱང་རུང་
སྟེ། དེ་གོམས་པས་བདེན་པ་རྣམས་མངོན་པར་རྟོགས་པར་འགྱུར་བ་དང༌། རྣམ་ པར་ཐར་པའི་ གནས་
ཀྱི་སྣོད་ཉིད་དུ་འགྱུར་རོ། །ཞེས་གསུངས་པའི་ཕྱིར། མཛོད་ལས། ཐོས་བསམ་ལས་ བྱུང་ལས་ གསུམ་
མོ། །ཞེས་སྒོ་གསུམ་ གའི་ལས་ དང་ ཐོས་བསམ་ཉིད་དུ་བ ཤད་ལ། ཉི་སྣང་ལས། འདི་དག་
ཐམས་ཅད་ཀྱང་ཐོས་པ་དང་བསམ་པའི་ རང་བཞིན་ཅན་ཡིན་པར་ཤེས་པར་བྱ་སྟེ། ཐོག་མ་ཁོ་ནར་བསྟན་
པ་ལ་འཇུག་པའི་རྒྱུ་ཡིན་པའི་ཕྱིར་རོ། །ཞེས་གསུངས་པ་ནི། སྒོམ་བྱུང་གཙོ་བོར་མ་གྱུར་པ་ལ་
1:
194



，
དགོངས་སོ། །དེས་ན་རྣམ་མཁྱེན་རང་རྒྱུད་ལ་སྒྲུབ་པ་ལ་མཁས་པའི་སེམས་དཔའི་ཆོས་མངོན་རྟོགས།
སྐབས་འདིར་དངོས་སུ་བསྟན་པའི་ཐར་པ་ཆ་མཐུན་གྱི་མཚན་ཉིད། དབྱེ་ན་ཆུང་འབྲིང་ཆེན་པོ་གསུམ་
དུ་ཡོད།
ཁ་ཅིག དེ་ཐེག་ཆེན་གྱི་ཐར་པ་ཆ་མཐུན་གྱི་མཚན་ཉིད་ཟེར་བ་མི་འཐད་དེ། ཉན་ཐོས་ལམ་
དུ་འཇུག་པར་ངེས་པའི་ཐེག་ཆེན་གྱི་ཚོགས་ལམ་གྱིས་མ་ངེས་པའི་ཕྱིར།
གསུམ་པ་ནི། སྤྱིར་ཐར་པ་དོན་གཉེར་གྱི་བློ་བཅོས་མ་མ་ཡིན་པ་ནམ་སྐྱེས་པ་ན་ཐར་པ་ཆ་མཐུན་
ཐོབ་པར་འཇོག་ལ། ཐེག་ཆེན་གྱི་ཐར་པ་ཆ་མཐུན་ཐོབ་པའི་ རྟགས་ནི། མཛོད་འགྲེལ་ལས། གང་
ལ་འཁོར་བའི་ཉེས་དམིགས་དང་ བདག་མེད་ པ་དང་ མྱ་ངན་ལས་ འདས་པའི་ཡོན་ཏན་བརྗོད་པའི་ གཏམ་་་
ཐོས་ན་སྤུ་ཟིང་ཞེས་བྱེད་པ་དང༌། མཆི་མ་འཁྲུགས་ཞེས་བྱེད་ པ་དེ་ལ་ནི། ཐར་པའི་ཆ་དང་ མཐུན་པའི་
དགེ་བའི་རྩ་བ་ཡོད་པར་ཤེས་པར་བྱ་སྟེ། དབྱར་མྱུ་གུ་སྐྱེས་པ་ལས་ཡུལ་གྱི་གསེབ་ན་ས་བོན་ཡོད་པར་ཤེས་
པ་བཞིན་ནོ། །ཞེས་གསུངས་པ་ལྟར་རོ། །ཐེག་ཆེན་གྱི་ཚོགས་ལམ་ཁྱད་པར་ཅན་ནི་འོག་ནས་
འཆད་པའི་ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་གིས་བསྡུས་པའི་མངོན་པར་རྟོགས་པའི་རིགས་མཐའ་་་
དག་ལ་ཐོས་བསམ་གྱིས་སྒྲོ་འདོགས་བཅད་ནས་དེའི་རྗེས་སུ་དེ་ཉམས་སུ་བླངས་པས་མངོན་པར་རྟོགས་པ་་
ཀུན་ལ་མྱོང་བ་ཁྱད་པར་ཅན་སྐྱེས་པ་ན། ཐེག་ཆེན་གྱི་ཚོགས་ལམ་ཁྱད་པར་ཅན་དང་ གྲངས་མེད་
གསུམ་ནས་འཚང་རྒྱ་བའི་ལམ་གྱི་ཐོག་མར་གྱུར་པའི་ཐེག་ཆེན་གྱི་ཐར་པ་ཆ་མཐུན་དང༌། སྐབས་འདིར་
དངོས་སུ་བསྟན་པའི་ཐེག་ཆེན་གྱི་ཐར་པ་ཆ་མཐུན་རྣམས་ཐོབ་པར་འཇོག་པ་ཡིན་ནོ། །དེར་མ་ཟད་
ཟབ་དོན་ལ་མི་སྐྲག་པ་དང༌། མི་དངངས་པ་དང༌། སྐྲག་པར་མི་འགྱུར་བ་སོགས་ ཀྱང་ཐེག་ཆེན་གྱི་
ཚོགས་ལམ་ཁྱད་པར་ཅན་ཐོབ་པའི་རྟགས་སུ་ཉི་སྣང་ལས་བ ཤད་དེ། དེ་ཉིད་ལས། གང་གིས་དེ་
མངོན་པར་བྱེད་པ་ཐར་པའི་ཆ་དང་ མཐུན་པ་འདིའི་རྟགས་ནི་རྣམ་ པ་གསུམ་སྟེ། འདི་ལྟ་སྟེ་སེམས་མི་
ཞུམ་ པ་མི་དངངས་པའི་མཚན་ཉིད་དང༌། མི་འགོང་བ་མི་སྐྲག་པའི་མཚན་ཉིད་དང་། ཡིད་ལ་
འགྱོད་པ་མེད་པ་སྐྲག་པར་མི་འགྱུར་བའི་མཚན་ཉིད་ནི། ཞེས་གསུངས་པའི་ཕྱིར།
བཞི་པ་ནི། རང་རང་གི་བྱང་ཆུབ་ཐོབ་པའི་ཕྱིར་དུ་ཚོགས་གསོག་པའི་ལམ་གྱི་ཐོག་མ་ ཡིན་པས་
ན་ཚོགས་ལམ་དང༌། ཐར་པ་ཐོབ་པ་དང་ རྗེས་སུ་མཐུན་པའི་ལམ་ཡིན་པས་ཐར་པ་ཆ་མཐུན་ཞེས་བྱ་
སྟེ། ཉི་སྣང་ལས། འདིར་ཐར་པ་ནི་བྲལ་བའི་ཁྱད་པར་ཡིན་ལ་དེའི་ཆ་ལ་ཕན་པས་ན་ཐར་པའི་ཆ་
དང་མཐུན་པ་ཡིན་ནོ། །ཞེས་གསུངས་པའི་ཕྱིར།
'
.
195



ལམ་ས་
གཉིས་པ་ནི། བྱང་སེམས་ཚོགས་ལམ་པ་དབང་རྣོན་གྱི་རྒྱུད་ཀྱི་མཁྱེན་པ་ཆོས་ཅན། སྐབས་
འདིར་དངོས་སུ་བསྟན་པའི་ཐེག་ཆེན་གྱི་ཐར་པ་ཆ་མཐུན་ཡིན་ཏེ། རྣམ་མཁྱེན་རང་རྒྱུད་ལ་སྒྲུབ་པ་ལ་
མཁས་པའི་སེམས་དཔའི་ཆོས་མངོན་རྟོགས་ཡིན་པའི་ཕྱིར། ཁོ་ན་རེ། ཉན་ཐོས་དགྲ་བཅོམ་པའི་
རྟོགས་པ་སྔོན་དུ་སོང་བའི་ཐེག་ཆེན་གྱི་ཚོགས་ལམ་ཆོས་ཅན། སྦྱོར་བ་ལ། དེར་ཐལ། དེའི་ཕྱིར་
ན་མ་ཁྱ བ་སྟེ། མདོ་སྡེའི་རྒྱན་ལས། དེ་ཉིད་ཡང་དང་ཡང་དུ་ནི། །རང་སེམས་ཀུན་ཏུ་འཇུག་
ལྡན་པ། །མྱ་ངན་འདས་ལ་མངོན་དགའི་ཕྱིར། །རྟོགས་པ་བུལ་བ་ཡིན་པར་འདོད། །ཅེས་
གསུངས་ པའི་ཕྱིར། །
བྱང་སེམས་ཚོགས་ལམ་པ་དབང་རྣོན་ཆོས་ཅན། དད་སོགས་ཡུལ་ལྔ་ཉམས་སུ་ལེན་པ་ལ་མཁས་པ་
ཡིན་ཏེ། དམ་པའི་ཆོས་ལ་དམིགས་པའི་དད་པ། དགེ་བའི་ཆོས་མཐའ་དག་ཉམས་སུ་ལེན་པའི་
བརྩོན་འགྲུས། བསམ་པ་ཕུན་ཚོགས་ཐེག་ཆེན་སེམས་བསྐྱེད། རྣམ་པར་མི་རྟོག་པའི་ཏིང་ངེ་འཛིན།
ཇི་ལྟ་བ་དང་ཇི་སྙེད་པ་ལ་དམིགས་པའི་ཤེས་རབ་རྣམས་ཉམས་སུ་ལེན་པ་ལ་མཁས་པའི་ ཕྱིར། ཐེག་ཆེན་
གྱི་ཐར་པ་ཆ་མཐུན་དེ་ལ་ངོ་བོའི་སྒོ་ནས་ལྔར་ཡོད་དེ། དད་སོགས་དབང་པོ་ལྔས་བསྡུས་པ་ལྔ་ཡོད་པའི་
ཕྱིར། དེ་ཡང་ཡིན་ཏེ། ཐེག་ཆེན་ཐུན་མོང་མ་ ཡིན་པའི་སྐྱབས་འགྲོའི་དབང་དུ་བྱས་ནས་ལམ་ གྱི་ཕུ་
བ་དད་པ་ལ་མཁས་པ་དང༌། སྤྱོད་པ་སྤྱི་ལ་སློབ་པའི་དབང་དུ་བྱས་ནས་བརྩོན་འགྲུས་ལ་མཁས་པ་དང་།
སྤྱོད་པའི་རྟེན་སེམས་བསྐྱེད་པའི་ དབང་དུ་བྱས་ནས་བསམ་པ་ཕུན་ཚོགས་ལ་མཁས་པ་དང༌། ཕར་ཕྱིན་
ཐ་མ་གཉིས་ལ་སློབ་པའི་དབང་དུ་བྱས་ནས་ཏིང་ངེ་འཛིན་དང་ ཤེས་རབ་ལ་མཁས་པ་རྣམས་སུ་ཡོད་པའི་་་
ཕྱིར། རྒྱན་གྱི་ཆེད་དུ་བྱ་བའི་གདུལ་བྱ་ཆོས་ཅན། ཁྱོད་ལ་གཉིས་སུ་ཡོད་དེ ཁྱོད་ལ་དབང་པོ་རྣོ་
རྟུལ་གཉིས་སུ་ཡོད་པའི་ཕྱིར།
ཁ་ཅིག རྒྱུན་གྱི་ཆེད་དུ་བྱ་བའི་ གདུལ་བྱ་ལམ་མ་ཞུགས་ཀྱི་གང་ཟག་ཡོད་ཟེར་བ་མི་འཐད་དེ།
དེ་ཡིན་ན་བྱང་ཆུབ་སེམས་དཔའ་ཡིན་དགོས་པའི་ཕྱིར་ཏེ། བྱང་ཆུབ་སེམས་དཔའ་རང་དང་ གཞན་གྱི་
དོན་ཕུན་སུམ་ཚོགས་པ་སྒྲུབ་པ་ཅི་ལ་ཡང་མ་རག་པར་ཆས་ཤིང་བརྩམས་པ་དག །ཅེས་གསུངས་པའི་
ཕྱིར་དང་། རྫོགས་པའི་བྱང་ཆུབ་རྣོན་པོ་ཡིས། །ཞེས་སོགས་དང༌། སངས་རྒྱས་སོགས་དམིགས་
དད་པ་དང་། ཞེས་སོགས་ཀྱི་སྐབས་ནས་དངོས་སུ་བསྟན་པའི་རྒྱུན་གྱི་ཆེད་དུ་བྱ་བའི་གདུལ་བྱ་ཡིན་
ན་བྱང་ཆུབ་སེམས་དཔའ་ཡིན་དགོས་པའི་ཕྱིར། རྟགས་འབུད་དོ། །རྒྱན་གྱི་ཆེད་དུ་བྱ་བའི་ གདུལ་
བྱར་གྱུར་པའི་བྱང་འཕགས་མེད་དེ། །དེ་ཡིན་ན་ས་དང་པོ་མ་ཐོབ་དགོས་པའི་ཕྱིར། ཆོས་ཀྱི་དབྱིངས་
196



ཀུན་ཏུ་འགྲོ་བ་རྟོགས་ པའི་མཚན་ཉིད་པ་རབ་ཏུ་དགའ་བ་ལ་སོགས་པ་རྟོགས་པའི་རིམ་པས་རྣམ་ པ་་་་་་་་
ཐམས་ཅད་མངོན་སུམ་དུ་བྱེད་པར་འགྱུར་བ། ཞེས་གསུངས་ པའི་ཕྱིར།
ཁ་ཅིག འཕགས་པ་གྲོལ་སྡེ་རྒྱན་གྱི་ཆེད་དུ་བྱ་བའི་ གདུལ་བྱ་ཡིན་ཟེར་བ་མི་འཐད་དེ། དེ་དེའི་
ཆེད་དུ་བྱ་བའི་ གདུལ་བྱ་དབང་རྣོན་ཆོས་ཀྱི་རྗེས་འབྲང་ཡང་མ་ཡིན། དབང་རྟུལ་དད་པའི་རྗེས་འབྲང་
ཡང་མ་ཡིན་ པའི་ཕྱིར། རྟགས་གཉིས་ཀ་གྲུབ་སྟེ། དེས་ལམ་རྗེས་ཤེས་ཐོབ་པའི་ཕྱིར། ཁྱབ་སྟེ། ལམ་
རྗེས་ཤེས་ཐོབ་ན་དེ་གཉིས་གང་རུང་མ་ཡིན་དགོས་པའི་ཕྱིར་ཏེ། མཛོད་ལས། དེ་ཚེ་དབང་པོ་རྣོ་
རྟུལ་དག །དད་པས་མོས་དང་མཐོང་བས་ཐོབ། ཅེས་གསུངས་ པའི་ཕྱིར།
ཁ་ཅིག རྒྱུན་གྱི་ཆེད་དུ་བྱ་བའི་ གདུལ་བྱ་དབང་རྟུལ་ཡིན་ན་སྟོང་ཉིད་རྟོགས་ པས་མ་ཁྱབ་ཟེར་
བ་མི་འཐད་དེ། དེ་ཡིན་ན་དད་སོགས་ཡུལ་ལྔ་ཉམས་སུ་ལེན་པ་ལ་མཁས་པས་ཁྱབ་པའི་ཕྱིར་ཏེ། སངས་
རྒྱས་སོགས་དམིགས་དད་པ་དང༌། ཞེས་གསུངས་པའི་ཕྱིར།
བདུན་པ། ཐེག་ཆེན་གྱི་ངེས་འབྱེད་ཆ་མཐུན་བཤད་པ།
གཉིས་པ་སྦྱོར་བ་ཁྱད་པར་ཅན་རྒྱུད་ལ་སྐྱེས་པའི་སྒོམ་རིམ་བ ཤད་པ་ལ། སྦྱོར་བ་ཁྱད་པར་ཅན་
སྐྱེས་པའི་ དུས་དང༌། སྐྱེས་པའི་རྟེན་གྱི་གང་ཟག་དང༌། གང་ཟག་དེའི་སྒོམ་རིམ་དང་ གསུམ་
ལས། དང་པོ་ལ། དངོས་དང༌། ཟློས་པ་སྤང་བ་གཉིས་ལས། དང་པོ་ལ་ཡང་། མཚམས་
སྦྱར། རྩ་བ། འགྲེལ་བ་གསུམ་ལས། དང་པོ་ནི། ལུས་རྣམ་ གཞག་ཏུ། ཐར་དང་ངེས་
འབྱེད་ཆ་མཐུན་དང༌། ཞེས་བ ཤད་ན། ཐར་པ་ཆ་མཐུན་གྱི་འོ ག་ཏུ་ངེས་འབྱེད་ཆ་མཐུན་འཆད་
པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། ཐར་པ་ཆ་མཐུན་རྒྱུད་ལ་སྐྱེས་པའི་གཞན་དོན་ལ་
སྤྲོ་བ་ཅན་ལ་ངེས་འབྱེད་ཆ་མཐུན་འབྱུང་བའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཞེས་འཆད་པ་
ལ། ཐར་པའི་ཆ་དང་མཐུན་པ་སྐྱེས་པའི་སྤྲོ་བ་ཅན་ལ་ངེས་པར་འབྱེད་པའི་ཆ་དང་མཐུན་པ་འབྱུང་
བས། ཞེས་གསུངས། །
གཉིས་པ་ལ། མདོ་ལས་ གསུངས་ཚུལ་དང་། བསྟན་བཅོས་ཀྱིས་འགྲེལ་ཚུལ་གཉིས་ལས།
དང་ པོ་ནི། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
197



，
བཅོམ་ལྡན་འདས་བྱང་ཆེན་བླ་མེད་རྫོགས་བྱང་དུ་ངེས་པར་འབྱུང་བར་འཚལ་བས་ཇི་ལྟར་གནས་པར་་་་་
བགྱི༑ ་ བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་འདི་ལ་བྱང་ཆེན་བླ་མེད་རྫོགས་བྱང་དུ་
མངོན་པར་འཚང་རྒྱ་བར་འདོད་པས་སེམས་ ཅན་རྣམས་ཀྱི་དྲུང་དུ་སེམས་མཉམ་པ་ཉིད་དུ་གནས་པར་་་་་
བྱ། ཞེས་སོགས་གསུངས། གཉིས་པ་ནི། དེའི་དོན་བཤད་པ་ལ། དྲོ་བ་རྣམས་ ཀྱི་ དམི གས་པ་
འདིར། ཞེས་སོགས་གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་བ ཤད་པ་ལ། རྣམ་
པ་ཐམས་ཅད་མངོན་པར་རྫོགས་པར་རྟོགས་པ། ཞེས་སོགས་གསུངས། དེ་ལ་ཡང་སོ་སོར་བ ཤད་
པ་དང༌། དོན་བསྡུ་བ་གཉིས་ལས། དང་པོ་ལ། དྲོད། རྩེ་མོ། བཟོད་པ། ཆོས་མཆོག་
དང་བཞི་ལས། དང་པོ་ལ་ཡང་ཆུང་འབྲིང་ཆེན་པོ་གསུམ་གྱི་རྣམ་པ་གསུམ་རིམ་བཞིན་སྟོན་པ་ལ།
མདོ་ལས། བྱང་ཆེན་བླ་མེད་རྫོགས་བྱང་དུ་མངོན་པར་འཚང་རྒྱ་བར་འདོད་པས་སེམས་ཅན་རྣམས་ཀྱི་
དྲུང་དུ་སེམས་མཉམ་པ་ཉིད་དུ་གནས་པར་བྱ། སེམས་ ཅན་ཐམས་ཅད་ཀྱི་དྲུང་དུ་མཉམ་པའི་སེམས་
བསྐྱེད་པར་བྱ་ཡི། མི་མཉམ་པའི་སེམས་བསྐྱེད་པར་མི་བྱ། ཞེས་པ་ནས། སེམས་ ཅན་ཐམས་ཅད་
ཀྱི་དྲུང་དུ་བྱམས་པ་ཆེན་པོ་བསྐྱེད་པར་བྱ། སེམས་ཅན་ཐམས་ཅད་ལ་སྙིང་རྗེ་ཆེན་པོ་བསྐྱེད་པར་བྱ།
ཞེས་པ་ནས། སེམས་ ཅན་ཐམས་ཅད་ཀྱི་དྲུང་དུ་ང་རྒྱལ་བཅོམ་པའི་སེམས་བསྐྱེད་པར་བྱ། སེམས་ ཅན་
ཐམས་ཅད་ལ་གཡོ་བ་མེད་པར་དམིགས་པར་བྱའོ། །ཞེས་པའི་བར་དང༌། སེམས་ ཅན་ཐམས་ཅད་
ཀྱི་དྲུང་དུ་ཕན་པའི་སེམས་བསྐྱེད་པར་བྱ་ཡི། གནོད་པའི་ སེམས་བསྐྱེད་པར་མི་བྱའོ། །ཞེས་པ་
ནས། སེམས་ ཅན་ཐམས་ཅད་ཀྱི་དྲུང་དུ་ཁོང་ཁྲོ་བ་མེད་པའི་སེམས་བསྐྱེད་པར་བྱའོ། །སེམས་ ཅན་
ཐམས་ཅད་ཀྱི་དྲུང་དུ་མི་འཚེ་བའི་སེམས་བསྐྱེད་པར་བྱའོ། །སེམས་ཅན་ཐམས་ཅད་ལ་མི་འཚེ་བའི་
སེམས་ཀྱིས་དམིགས་པར་བྱའོ། །ཞེས་པའི་བར་དང༌། བྱང་ཆེན་བླ་མེད་རྫོགས་བྱང་དུ་ངེས་པར་
འབྱུང་བར་འདོད་པས་སེམས་ ཅན་ཐམས་ཅད་ཀྱི་དྲུང་དུ་མའི་འདུ་ཤེས་བསྐྱེད་པར་བྱའོ། །ཕའི་འདུ་
ཤེས་བསྐྱེད་པར་བྱའོ། །སྤུན་ཟླའི་འདུ་ཤེས་བསྐྱེད་པར་བྱའོ། །སྲིད་མོའི་འདུ་ཤེས་བསྐྱེད་པར་
བྱའོ། །བུའི་འདུ་ཤེས་བསྐྱེད་པར་བྱའོ། །བུ་མོའི་འདུ་ཤེས་བསྐྱེད་པར་བྱའོ། །གྲོགས་དང་
ཡིད་བརྟན་པ་དང་ གཉེན་དང་སྣག་གི་གཉེན་མཚམས་ ཀྱི་སེམས་བསྐྱེད་པར་བྱའོ། །ཞེས་པ་ནས།
གཉེན་མཚམས་གྱི་སེམས་ཀྱིས་དམིགས་པར་བྱའོ། །ཞེས་པའི་བར་གསུངས། །
དེའི་དོན་བཤད་པ་ལ། དྲོ་བ་རྣམས་ཀྱི་དམིགས་པ་འདིར། །སེམས་ ཅན་ཐམས་ཅད་ཡིན་
པར་བསྔགས། །དེ་དག་ཉིད་ལ་སེམས་མཉམ་སོགས། །རྣམ་ པ་དག་ནི་བཅུར་བ ཤད་དོ། །ཞེས་
198



དང༌། རྣམ་པ་ཐམས་ཅད་མངོན་པར་རྫོགས་པར་རྟོགས་པ་འདི་ལ་མཉམ་པ་དང་། བྱམས་པ་དང༌།
ཕན་པ་དང་། ཁོང་ཁྲོ་བ་མེད་པ་དང༌། རྣམ་པར་འཚེ་བ་མེད་པའི་སེམས་ ཀྱི་རྣམ་པ་ལྔ་དང༌། པ་
དང་ མའི་སེམས་དང་། “ སྤུན་དང་སྲིང་མོའི་སེམས་དང་། བུ་དང་བུ་མོའི་སེམས་དང༌། བཤེས་
དང་ གྲོགས་ཀྱི་སེམས་དང༌། གཉེན་དང་སྣག་གི་གཉེན་མཚམས་ ཀྱི་སེམས་ ཀྱི་རྣམ་ པ་ གཞན་ལྔས་སེམས་
ཅན་ལ་དམིགས་པ་ནི་དྲོ་བར་གྱུར་པ་ཡིན་པར་བཞེད་དོ། །ཞེས་གསུངས། དེ་ཡང་སེམས་དང་པོ་
གཉིས་ནི་དྲོད་ཆུང་ངུའི་རྣམ་པ་སྟེ། ཚེ་འདི་ལ་གཞན་ལ་ཕན་པ་སྒྲུབ་པར་འདོད་པའི་ཕྱིར། དེ་ནས་
སེམས་གསུམ་ནི་དྲོད་འབྲིང་གི་རྣམ་པ་སྟེ། ཚེ་ཕྱི་མ་ལ་གཞན་ལ་ཕན་པར་འདོད་པའི་ཕྱིར། དེ་ནས་
སེམས་ཟུང་ལྔ་ནི་དྲོད་ཆེན་པོའི་རྣམ་ པ་སྟེ། ཚེ་འདི་ ཕྱི་གཉིས་ཀ་ལ་གཞན་ལ་ཕན་པ་བསྒྲུབ་འདོད་པའི་ཕྱིར།
གཉིས་པ་ཆུང་འབྲིང་ཆེན་པོའི་རྣམ་པ་གསུམ་རིམ་བ ཞིན་སྟོན་པ་ལ། བདག་ཉིད་ཀྱང་སྲོག་
གཅོད ་པ་ལས་ ལྡོག་པར་བྱ། གཞན་ཡང་སྲོག་གཅོད་པ་ལས་ལྡོག་པ་ལ་ཡང་དག་པར་བསྐུལ་བར་བྱ།
སྲོག་གཅོད་པ་ལས་ ལྡོག་པའི་ལེགས་པ་བརྗོད་པར་བྱ། གཞན་གང་དག་སྲོག་གཅོད་པ་ལས་ ལྡོག་པ་དེ་
དག་གི་ལེགས་པ་བརྗོད་པ་དང་མཐུན་པས་དགའ་བར་བྱ་སྟེ། ཞེས་སོགས་དང༌། བདག་ཉིད་ཀྱང་
སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱ། ཞེས་སོགས་དང༌། བདག་ཉིད་ཀྱང་ནང་སྟོང་པ་
ཉིད་བསྒོམ་པར་བྱ། ཞེས་སོགས་གསུངས།
དེའི་དོན་བཤད་པ་ལ། བདག་ཉིད་སྡིག་པ་ལས་ལྡོག་ཅིང་། །སྦྱིན་ལ་སོགས་ལ་ གནས་ པས་
གཞན །དེ་དག་ལ་ནི་འགོད་པ་དང༌། །བསྔགས་པ་བརྗོད་དང་ མཐུན་པ་ཉིད། །རྩེ་གྱུར།
ཞེས་དང་། མདོར་ན་མི་དགེ་བ་དང་དགེ་བ་ལ་གྲངས་བ ཞིན་དུ་སྤོང་བ་དང་ལེན་པའི་ སྒོ་ནས་ ལྡོག་པ་
དང་ཞུགས་པའི་བདག་ཉིད་ཅན། དེའི་སྒོ་ནས་གཞན་རྣམས་སྡིག་པ་ལས་ལྡོག་པ་དང༌། དགེ་བ་ལ་
གནས་པ་དག་ལ་སྦྱོར་བའི་རྣམ་པ་གཉིས་དང༌། གཞན་བདག་ཉིད་དེ་བཞིན་ཉིད་དུ་ཞུགས་པ་ལ་
བསྔགས་པ་བརྗོད་པ་དང་ མཐུན་པར་བྱེད་པ་རྣམ་ པ་གཉིས་པོ་ཆོས་ཀྱི་རབ་ཏུ་དབྱེ་བས་ནི་རྣམ་པ་མཐའ་་
ཡས་པ་ཞེས་བྱ་བ་དེ་རྣམས་ཀྱིས་སེམས་ ཅན་ལ་དམིགས་པ་ནི་རྩེ་མོར་གྱུར་པ་ཡིན་ནོ། །ཞེས་གསུངས།
གསུམ་པ་ལ་ཡང་། ཆུང་འབྲིང་ཆེན་པོའི་དམིགས་རྣམ་ གསུམ་ རིམ་བཞི་་སྟོན་པ་ལ། བདག་
ཉིད་ཀྱང་སྡུག་བསྔལ་ཡོངས་སུ་ཤེས་པར་བྱ། ཀུན་འབྱུང་སྤང་བར་བྱ། འགོག་པ་མངོན་དུ་བྱ།།
ལམ་བསྒོམ་པར་བྱའོ། །ཞེས་སོགས་དང༌། བདག་ཉིད་ཀྱང་རྒྱུན་དུ་ཞུགས་པའི་འབྲས་བུ་མངོན་དུ་
བྱ་བའི་ཕྱིར་ཤེས་པ་བསྐྱེད་དེ་ཡང་དག་པའི་མཐའ་མངོན་དུ་མི་བྱའོ། །ཞེས་སོགས་དང་། བདག་
199



ཉིད་ཀྱང་བྱང་ཆུབ་སེམས་ དཔའི་སྐྱོན་མེད་པར་འཇུག་པར་བྱ། ཞེས་སོགས་གསུངས། དེའི་དོན་
བ ཤད་པ་ལ། དེ་བཞིན་བཟོད་པ་ནི། རང་ གཞན་རྟེན་ཅན་བདེན་ཤེས་པ། །ཞེས་དང་།
རྩེ་མོར་གྱུར་པ་ལ་རང་དང་གཞན་གྱི་རྟེན་གྱི་དབྱེ་བས་དམིགས་པ་དང་རྣམ་ པ་དག་ཇི་ལྟ་བ་དེ་བཞིན་དུ་་་་
སྦྱོར་བ་དང་བསྔགས་པ་བརྗོད་པ་དང་མཐུན་པ་ཉིད་ཀྱི་རྣམ་པ་རྣམས་ཀྱིས་རང་དང་གཞན་གྱི་རྟེན་གྱི་་་་་
སྡུག་བསྔལ་ལ་སོགས་པའི་བདེན་པ་ལ་དམིགས་པ་ནི་བཟོད་པ་ཡིན་ནོ། །ཞེས་གསུངས། བཞི་པ་
མ་ཡང་ཆུང་འབྲིང་ཆེན་པོའི་དམིགས་རྣམ་ གསུམ་རིམ་བཞིན་སྟོན་པ་ལ། བདག་ཉིད་ཀྱང་སེམས་
ཅན་ཡོངས་སུ་སྨིན་པར་བྱ། བདག་ཉིད་ཀྱང་སངས་རྒྱས་ཀྱི་ཞིང་ཡོངས་སུ་དག་པར་བྱ། ཞེས་སོགས་
དང༌། བདག་ཀྱང་བྱང་ཆུབ་སེམས་དཔའི་མངོན་པར་ཤེས་པ་བསྐྱེད་པར་བྱ། ཞེས་སོགས་དང་།
བདག་ཉིད་ཀྱང་རྣམ་མཁྱེན་གྱི་ཡེ་ཤེས་བསྐྱེད་པར་བྱ། ཞེས་པ་ནས། བྱང་ཆུབ་སེམས་དཔའི་གནས་
པ་འདི་བཤད་པའི་ཚེ་བྱང་ཆུབ་སེམས་དཔའ་ཉིས་སྟོང་གིས་མི་སྐྱེས་པའི་ཆོས་ལ་བཟོད་པ་ཐོབ་པར་འགྱུར་
རོ། །ཞེས་པའི་བར་གསུངས། དེའི་དོན་བཤད་པ་ལ། ཆོས་མཆོག་དེ་བཞིན་སེམས་ ཅན་
རྣམས། །སྨིན་བྱེད་སོགས་ཀྱིས་ཤེས་པར་བྱ། །ཞེས་དང་། སྔ་མ་བཞིན་དུ་རང་དང་ གཞན་གྱི་
རྟེན་ཅན་ཁོ་ན་སྨིན་པར་བྱེད་པ་དང་གྲོལ་བར་བྱེད་པ་ལ་སོགས་པའི་རྣམ་པ་དག་གིས་སེམས་ཅན་ལ་་་་་་་
དམིགས་པ་ནི་ཆོས་ཀྱི་མཆོག་ཡིན་ཏེ། ཞེས་གསུངས། གཉིས་པ་དོན་བསྡུ་བ་ལ། དེ་ལྟར་ན་ངེས་
པར་འབྱེད་ པའི་ཆ་དང་མཐུན་པ་ཡིན་ནོ། །ཞེས་གསུངས།
གཞུང་དོན་ནི། ཐེག་ཆེན་གྱི་སྦྱོར་ལམ་ཆོས་ཅན། སེམས་ ཅན་ཐམས་ཅད་ལ་དམིགས་པ་
ཡིན་ཏེ། སེམས་ཅན་ཐམས་ཅད་ལ་སེམས་མཉམ་པར་ལྟ་བ་ལ་སོགས་པའི་སྒོ་ནས་དམིགས་པའི་ཕྱིར།
དེ་ཡང་ཐེག་ཆེན་གྱི་སྦྱོར་ལམ་དྲོད་ཀྱིས་སེམས་ ཅན་ཐམས་ཅད་ལ་སེམས་མཉམ་པ་སོགས་བཅུའི་སྒོ་ནས་་་་
དམིགས་པ་ཡིན་ཏེ། དྲོད་ཆུང་ངུས་སེམས་ ཅན་ཐམས་ཅད་ལ་ཆགས་སྡང་གི་རིས་སུ་མ་ཆད་པར་མཉམ་
པའི་སེམས་དང་། ད་ལྟ་ཕན་པའི་དོན་སྒྲུབ་པའི་བྱམས་པའི་སེམས་ཀྱི་རྣམ་པས་དམིགས། དྲོད་འབྲིང་
གིས་མ་འོངས་པའི་ཕན་པ་སྒྲུབ་པར་འདོད་པ་ཕན་པའི་དང༌། ང་རྒྱལ་བཅོམ་པས་གཞན་བདེ་ལ་ཁོང་
ཁྲོ་བ་མེད་པའི་དང༌། ཐོ་མི་མཚམས་པ་རྣམ་པར་འཚེ་བ་མེད་པའི་སེམས་ཀྱི་རྣམ་པས་དམིགས། དྲོད་
ཆེན་པོས་སྐྱེས་པ་དང་བུད་མེད་རང་ལས་རྒན་པ་ལ་ཕ་མའི་དང་། མཉམ་པ་ལ་ཐུན་དང་སྲིང་མོའི་
དང་། རང་བས་གཞོན་པ་ལ་བུ་དང་བུ་མོའི་དང་། ཕན་འདོགས་པའི་བཤེས་དང༌། ཡིད་བརྟན་
པའི་གྲོགས་དང་། རུས་གཅིག་པའི་གཉེན་དང་། རུས་མི་གཅིག་པའི་སྣག་གི་གཉེན་མཚམས་ཀྱི་
200



སེམས་ཀྱི་རྣམ་ པས་ དམིགས་པའི་ཕྱིར། ཐེག་ཆེན་གྱི་སྦྱོར་ལམ་རྩེ་མོས་སེམས་ ཅན་ཐམས་ཅད་ལ་སེམས་
རྣམ་པ་གསུམ་གྱི་དམིགས་པ་ཡིན་ཏེ། དེས་མི་དགེ་བ་སྤོང་བ་ལ་བདག་ཉིད་གནས་པ་དེའི་སྒོ་ནས་གདུལ་
བྱ་གཞན་སྡིག་པ་ལས་ལྡོག་པ་ལ་སྦྱོར་བའི་རྣམ་ པ་དང༌། སྦྱིན་སོ གས་དགེ་བ་ལ་བདག་ཉིད་གནས་ནས་
དེའི་སྒོ་ནས་གདུལ་བྱ་གཞན་དགེ་བ་ལ་གནས་པ་ལ་སྦྱོར་བའི་རྣམ་ པ་གཅིག་དང་། གདུལ་བྱ་གཞན་མ་
བསྐུལ་བར་དགེ་སྡིག་གི་འདོར་ལེན་ལ་བདག་ཉིད་ཞུགས་པ་ལ་ངག་གིས་བསྔགས་པ་བརྗོད་པ་དང་།
སེམས་ཀྱི་དགའ་བས་མཐུན་པར་བྱེད་པའི་རྣམ་པ་གཉིས་ཏེ་གསུམ་གྱི་སྒོ་ནས་དམིགས་པའི་ཕྱིར།
དེ་ཡང་རྩེ་མོ་ཆུང་ངུའི་སྐབས་སུ་རང་ཉིད་སྲོག་གཅོད་པ་སོགས་ལས་ལྡོག་པ་ལ་གནས་ནས། གདུ་ ལ་
བྱ་གཞན་དེ་ལ་འགོད་པ་དང༌། ཞུགས་ཙམ་ལ་དེ་ལས་ ལྡོག་པའི་ བསྔགས་པ་བརྗོད་པ་དང༌། མ་
བསྐུལ་བར་ཞུགས་པ་ལ་བསྔགས་པ་བརྗོད་ཅིང་འདུན་པས་ དགའ་བར་བྱེད་ལ། དེ་འབྲིང་གི་ཚེ་རང་ཉིད་
སྦྱིན་པ་སོགས་ཕར་ཕྱིན་དྲུག་ལ་གནས་ནས་གདུལ་བྱ་གཞན་དེ་ལ་འགོད་པ་སོགས་སྔར་བཞིན་དང༌། དེ་
ཆེན་པོའི་ཚེ་བདག་ཉིད་ནང་སྟོང་པ་ཉིད་ནས། རྟེན་འབྲེལ་ལུགས་མཐུན་དང་ལུགས་མི་མཐུན་དུ་སྒོམ་པ་
ལ་གནས་ནས་གཞན་དེ་ལ་འགོད་པ་སོགས་སྔར་བཞིན་ཡིན་ པའི་ཕྱིར། ཐེག་ཆེན་གྱི་སྦྱོར་ལམ་བཟོད་
པས་ ཀྱང་སེམས་ཅན་ཐམས་ཅད་ལ་སེམས་རྣམ་པ་གསུམ་གྱི་སྒོ་ནས་དམིགས་པ་ཡིན་ཏེ། དེ་ཆུང་ངུའི་
ཚེ་བདག་ཉིད་བདེན་བཞི་ཤེས་པ་ལ་གནས་ནས། གཞན་དེ་ལ་འགོད་པ་སོགས་རྣམ་པ་གསུམ་དང༌།
དེ་འབྲིང་གི་ཚེ་བདག་ཉིད་རྒྱུན་ཞུགས་སོགས་ཀྱི་འབྲས་བུ་ཤེས་ཀྱང་མངོན་དུ་མི་བྱ་བ་ལ་གནས་ནས་་་་་་་
གཞན་དེ་ལ་འགོད་པ་སོགས་རྣམ་པ་གསུམ་དང༌། དེ་ཆེན་པོའི་ཚེ་བདག་ཉིད་བྱང་སེམས་ ཀྱི་མཐོང་ལམ་
གྱི་རྒྱུ་ལ་གནས་ནས་གཞན་དེ་ལ་འགོད་པ་སོགས་ཀྱི་སྒོ་ནས་དམིགས་པའི་ཕྱིར། ཆོས་མཆོག་གིས་ཀྱང་
སེམས་ ཅན་ཐམས་ཅད་ལ་སེམས་གསུམ་གྱི་སྒོ་ནས་དམིགས་པ་ཡིན་ཏེ། དེ་ཆུང་ངུའི་ཚེ་བདག་ཉིད་
སེམས་ཅན་སྨིན་པར་བྱེད་པ་སོགས་ལ་གནས་ནས་གཞན་དེ་ལ་འགོད་པའི་རྣམ་པ་དང་ གཞན་མ་བསྐུལ་་་་་
བར་ཞུགས་པ་ལ་ངག་གིས་བསྔགས་པ་བརྗོད་པའི་རྣམ་ པ་དང༌། སེམས་ཀྱི་དགའ་བས་མཐུན་པར་བྱེད་
པའི་རྣམ་པ་གསུམ་གྱིས་དམིགས། དེ་འབྲིང་གི་ཚེ་རང་ཉིད་བྱང་ཆུབ་སེམས་དཔའ་མངོན་ཤེས་སྐྱེད་པ་
ལ་གནས་ནས་གཞན་དེ་ལ་འགོད་པ་སོགས་གསུམ་གྱིས་དམིགས། དེ་ཆེན་པོའི་ཚེ་རང་ཉིད་རྣམ་མཁྱེན་
སྐྱེད་པ་དང་བག་ཆགས་ཀྱིས་མཚམས་སྦྱོར་བའི་ཉོན་མོངས་སྤོང་བ་སོགས་ལ་གནས་ནས་གཞན་དེ་ལ་་་་་
འགོད་པ་སོགས་གསུམ་ གྱི་སྒོ་ནས་དམིགས་པའི་ཕྱིར།
དོན་བསྡུ་ན་སྐབས་འདིར་དངོས་སུ་བསྟན་པའི་ཐེག་ཆེན་ ཀྱི་ངེས་འབྱེད་ཆ་མཐུན་ཆོས་ཅན། གཙོ་
201



བོར་རྗེས་ཐོབ་ཀྱི་ངོ་བོར་གྱུར་པ་ཡིན་ཏེ། ། བསམ་སྦྱོར་ཕུན་སུམ་ཚོགས་པ་བཅུ་དགུས་སེམས་ ཅན་ལ་
དམིགས་པ་དེ་ལྟ་ན་སྟེ་དེའི་ཕྱིར། དེས་ན་གཙོ་བོར་ཐབས་ཀྱི་ཆས་ཁྱད་པར་དུ་བྱས་པའི་སྐབས་འདིར་
དངོས་སུ་བསྟན་པའི་སེམས་དཔའི་དོན་མངོན་རྟོགས། སྐབས་འདིར་དངོས་སུ་བསྟན་པའི་ཐེག་ཆེན་གྱི་
ངེས་འབྱེད་ཆ་མཐུན་གྱི་མཚན་ཉིད། ཁ་ཅིག གཙོ་བོར་ཐབས་ ཀྱི་ཆས་ཁྱད་པར་དུ་བྱས་པའི་སེམས་
དཔའི་དོན་མངོན་རྟོགས། ཐེག་ཆེན་གྱི་ངེས་འབྱེད་ཆ་མཐུན་གྱི་མཚན་ཉིད་ཟེར་ན། ཐེག་ཆེན་གྱི་
སྦྱོར་ལམ་མཉམ་གཞག་ཡེ་ཤེས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། ཁ་ཅིག་
དེ་སྐབས་འདིར་དངོས་སུ་བསྟན་པའི་དེའི་མཚན་ཉིད་ཟེར་ན། ཉན་ཐོས་དགྲ་བཅོམ་པའི་རྟོགས་པ་
སྔོན་དུ་སོང་བའི་ཐེག་ཆེན་གྱི་སྦྱོར་ལམ་རྗེས་ཐོབ་ཡེ་ཤེས་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། །
གཉིས་པ་ཟློས་པ་སྤོང་བ་ལ། རྣམ་པ་དང་ལམ་དང་ གཞི་ཐམས་ཅད་རྣམ་པར་སྒོམ་པའི་དབྱེ་
བས་གོ་རིམ་བཞིན་དུ་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་མངོན་པར་རྟོགས་པ་རྣམ་པ་གསུམ་་་
ལ་འཇིག་རྟེན་པའི་ངེས་པར་འབྱེད་ པའི་ཆ་དང་ མཐུན་པ་རྟོགས་པ་སྔོན་དུ་འགྲོ་བས་འཇིག་རྟེན་ལས་་་་་
འདས་པའི་མཐོང་བ་དང་སྒོམ་པའི་ལམ་རྟོགས་པ་ཡིན་ལ་རྣམ་པ་ཀུན་མངོན་པར་རྫོགས་ བར་རྟོགས་པ་ལ་
སོགས་པ་གསུམ་ལ་ནི་སྒོམ་པ་གོང་ནས་གོང་གི་གནས་སྐབས་ཀྱི་ཁྱད་པར་གྱིས། རྣམ་ པ་ཐམས་ཅད་དུ་
ཁྱད་པར་གྱི་ལམ་གྱིས་བསྡུས་པའི་ཡེ་ཤེས་ཟག་པ་མེད་པ་ཆུང་ངུ་དང་འབྲིང་དང་ ཆེན་ པོ་རིམ་གྱིས་སྐྱེས་་་་་
པ་ཡིན་པས་ཅིག་ཆར་སྐྱེ་བ་དགག་པར་བྱ་བའི་ཕྱིར་ངེས་པར་འབྱེད་པའི་ཆ་ལ་སོགས་པའི་ཐ་སྙད་དུ་་་་་་
གསུངས་པ་ཡིན་པར་ཤེས་པར་བྱའོ། །ཞེས་སོགས་ཀྱིས་བ ཤུད།
འདིའི་སྐབས་སུ་ཕྱོགས་སྔ་མ་འགོད་པ་དང༌། དེ་དགག་པ་གཉིས་ལས། དང་པོ་ནི། ལམ་
རྐྱང་པའི་རྣམ་ གཞག་རང་ལུགས་ལ་ཁས་ལེན་པའི་རྒྱ་གར་གྱི་འགྲེལ་བྱེད་ཁ་ཅིག་གིས། རྣམ་མཁྱེན་ཚོགས་
ལམ་འབའ་ཞིག་ཏུ་དང༌། ལམ་ཤེས་ས་གཉིས་པ་ནས་དྲུག་པའི་ བར་འབའ་ཞིག །གཞི་ཤེས་ས་བདུན་
པ་འབའ་ཞིག རྣམ་རྫོགས་སྦྱོར་བ་ས་བརྒྱུད་པ་འབའ་ཞིག རྩེ་སྦྱོར་ས་དགུ་པ་དང་བཅུ་པའི་དཀྱིལ་
སྟོད་འབའ་ཞིག མཐར་གྱིས་སྦྱོར་བ་ས་བཅུ་པའི་དཀྱིལ་སྨད་འབའ་ཞིག་ སྐད་ཅིག་སྦྱོར་རྒྱུན་
མཐའ་ཁོ་ནར། ཆོས་སྐུ་སངས་རྒྱས་ཀྱི་ས་ཁོ་ནར་སྒོམ་ཞེས་ཟེར།
གཉིས་པ་དེ་འགོག་པ་ལ་གཞུང་འདི་གསུངས། གཞུང་འདིའི་སྦྱོར་ཚུལ་ལ་ཡང་། བླ་མ་གསེར་
གླིང་པས་གཞུང་གོང་མའི་འཇིག་རྟེན་པ་འོག་མ་ལ་སྦྱོར་ཞིང་། འོག་མའི་ཟག་པ་མེད་པ་དང་ ཐ་སྙད་
202



དུ་ཞེས་པ་གོང་མ་ལ་སྦྱོར་བར་གསུངས། དེ་ཡང་དང་པོ་ནི། རྣམ་པ་དང་ལམ་དང་ གཞི་ཐམས་ཅད་
རྣམ་ པར་སྒོམ་པའི་ དབྱེ་བས་ གོ་རིམ་བཞིན་དུ་ཐམས་ཅད་མཁྱེན་པ་ཉིད་གསུམ་ལ་སོགས་པ་མངོན་པར་་་་་
རྟོ གས་པ་རྣམ་གསུམ་ལ་ འཇིག་རྟེན་པའི་ངེས་པར་འབྱེད་ པའི་ཆ་དང་མཐུན་པ། ཟག་པ་མེད་པ་རྟོགས་
པ་སྔོན་དུ་འགྲོ་བས་འཇིག་རྟེན་ལས་འདས་པའི་མཐོང་བ་དང་སྒོམ་པ་ཞེས་སྦྱར་ལ། །
གཉིས་པ་ནི། རྣམ་པ་ཀུན་མངོན་པར་རྫོགས་པར་རྟོགས་པ་ལ་སོགས་པ་གསུམ་ལ་སྒོམ་ པ་གོང་
ནས་གོང་གི་གནས་སྐབས་ ཀྱི་རྣམ་པ་ཐམས་ཅད་དུ་ཁྱད་པར་གྱི་ལམ་གྱིས་བསྡུས་པའི་ཟག་པ་མེད་པ་ཆུང་་་
དུ་དང་འབྲིང་དང་ ཆེན་ པོ་རིམ་གྱིས་སྐྱེ་བས་ཅིག་ཆར་སྐྱེ་བ་དགག་པར་བྱ་བའི་ཕྱིར་ངེས་པར་འབྱེད་་་་་་་
པའི་ཆ་ལ་སོགས་པའི་ཐ་སྙད་དུ་གསུངས་པ་ཡིན་ནོ། །ཞེས་སྦྱར་བའི་དོན་ནི། སྐབས་དང་པོ་གསུམ་
དུ་སྦྱོར་མཐོང་སྒོམ་ གསུམ་བསྟན་པ་དང༌། སྦྱོར་བ་དང་པོ་གསུམ་དུ་སྦྱོར་མཐོང་སྒོམ་ གསུམ་བསྟན་པ་
ལ་དགོས་པ་ཡོད་དེ། དེ་ལ་རྣམ་བཅད་དང་ཡོངས་གཅོད་ཀྱི་དགོས་པ་གཉིས་གཉིས་སུ་ཡོད་པའི་ཕྱིར།
སྐབས་དང་ པོ ར་སྦྱོར་མཐོང་སྒོམ་གསུམ་བསྟན་པ་ལ་རྣམ་བཅད་དང་ཡོངས་གཅོད་ཀྱི་དགོས་པ་ཡོད་
དེ། རྣམ་བཅད་ལ་རྣམ་མཁྱེན་གྱི་ རྣམ་ པ་དེ་ཚོ གས་སྦྱོར་གྱི་གནས་སྐབས་འབའ་ཞིག་ཏུ་སྒོམ་གྱི་དེ་ལས་
གཞན་དུ་མི་སྒོམ་སྙམ་པའི་ལོག་རྟོག་བཀག་ནས། ཡོངས་ གཅོད་ལ་དེ་སྦྱོར་མཐོང་སྒོམ་གསུམ་གའི་གནས་
སྐབས་ སུ་སྒོམ་དགོས་སོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར། སྐབས་གཉིས་པར་དེ་གསུམ་བསྟན་
པ་ལ་རྣམ་བཅད་ཡོངས་གཅོད་ཀྱི་དགོས་པ་ཡོད་དེ། རྣམ་བཅད་ལ་ལམ་ཤེས་ཀྱི་རྣམ་པ་དེས་དང་པོ་
ནས་དྲུག་པའི་ བར་འབའ་ཞིག་ཏུ་སྒོམ་གྱི། དེ་ལས་གཞན་དུ་མི་སྒོམ་སྙམ་པའི་ལོག་རྟོག་བཀག་ནས་
ཡོངས་གཅོད་ལ་དེ་སྦྱོར་མཐོང་སྒོམ་གསུམ་གའི་གནས་སྐབས་ སུ་སྒོམ་དགོས་སོ་ཞེས་ཤེས་པར་བྱ་བའི་ཆེད་
ཡིན་པའི་ཕྱིར། སྐབས་གསུམ་པར་དེ་གསུམ་བསྟན་པ་ལ་དགོས་པ་ཡོད་དེ། རྣམ་བཅད་ལ་གཞི་ཤེས་
ཀྱི་རྣམ་ པ་དེ་ས་བདུན་པ་འབའ་ཞིག་ཏུ་སྒོམ་ཞིང་དེ་ལས་ གཞན་དུ་མི་སྒོམ་སྙམ་པའི་ལོག་རྟོག་བཀག་ནས་་་
ཡོངས་གཅོད་ལ་སྔར་བཞིན་ཡིན་པའི་ཕྱིར། སྐབས་བཞི་པར་དེ་གསུམ་བསྟན་པ་ལ་དགོས་པ་ཡོད་དེ། རྣམ་
བཅད་ལ་རྣམ་ རྫོགས་སྦྱོར་བ་ས་བརྒྱད་པ་འབའ་ཞིག་ཏུ་སྒོམ་ཞིང་དེ་ལས་ གཞན་དུ་མི་སྒོམ་སྙམ་པའི་ལོག་་་
རྟོག་བསལ་ནས་ཡོངས་གཅོད་ལ་སྔར་བཞིན་ཡིན་ པའི་ཕྱིར། སྐབས་ལྔ་པར་དེ་གསུམ་བསྟན་པ་ལ་
དགོས་པ་ཡོད་དེ། རྣམ་བཅད་ལ་རྩེ་སྦྱོར་ས་དགུ་པ་དང་བཅུ་པའི་དཀྱིལ་སྟོད་འབའ་ཞིག་ཏུ་སྒོམ་ཞིང་།
དེ་ལས་ གཞན་དུ་མི་སྒོམ་སྙམ་པའི་ལོག་རྟོག་བསལ་ནས་ཡོངས་གཅོད་ལ་སྔར་བཞིན་ཡིན་པའི་ཕྱིར།
སྐབས་དྲུག་པར་དེ་གསུམ་བསྟན་པ་ལ་རྣམ་བཅད་དང་ཡོངས་གཅོད་ཀྱི་དགོས་པ་ཡོད་དེ། རྣམ་བཅད་
203



，
ལ་མཐར་གྱིས་སྦྱོར་བ་ས་བཅུ་པའི་དཀྱིལ་སྨད་འབའ་ཞིག་ཏུ་སྒོམ་གྱི་དེ་ལས་ གཞན་དུ་ མི་སྒོམ་སྙམ་པའི་
ལོག་རྟོག་བཀག་ནས། ཡོངས་ གཅོད་ལ་དེ་སྦྱོར་མཐོང་སྒོམ་གསུམ་གའི་གནས་སྐབས་སུ་སྒོམ་དགོས་སོ་
ཞེས་ཤེས་པར་བྱ་བའི་ཆེད་ཡིན་པའི་ ཕྱིར།།
ཁ་ཅིག་ གཞུང་འདིའི་དོན་ལ་སྐབས་དང་པོ་གསུམ་དུ་སྦྱོར་མཐོང་སྒོམ་གསུམ་བསྟན་པ་དང་།
སྦྱོར་བ་དང་པོ་གསུམ་དུ་སྦྱོར་མཐོང་སྒོམ་གསུམ་བསྟན་པ་ལ་ཟློས་སྐྱོན་མེད་དེ། སྐབས་ དང་པོ་གསུམ་་
དུ་བསྟན་པའི་སྦྱོར་མཐོང་སྒོམ་གསུམ་དེ་གསུམ་མཚན་ཉིད་པ་ཡིན་པར་ཐལ། ཕྱི་མ་གསུམ་གྱི་དེ་གསུམ་
བཏགས་པ་བ་ཡིན་ པའི་ ཕྱིར། རྣམ་རྫོགས་སྦྱོར་བའི་སྐབས་ནས་བསྟན་པའི་སྦྱོར་མཐོང་སྒོ མ་གསུམ་
རིམ་པ་བཞིན་དུ་ས་བརྒྱད་པའི་ཡེ་ཤེས་ཆུང་འབྲིང་ཆེན་པོ་གསུམ་ལ་བྱེད། རྩེ་སྦྱོར་གྱི་སྐབས་ ཀྱི་དེ་གསུམ་
པོ་དེ་ས་དགུ་པའི་ དེ་གསུམ་ཡིན། མཐར་གྱིས་སྦྱོར་བའི་སྐབས་ཀྱི་ དེ་གསུམ་དེ་རིམ་པ་བཞིན་ས་བཅུ་
པའི་དེ་གསུམ་ལ་བྱེད་རིགས་པའི་ ཕྱིར། ཞེས་ཟེར་ན། སྐབས་འདིའི་སྦྱོར་ལམ་གྱི་སྐབས་ཀྱི་འགྲེལ་
ཆེན་ལས། དེ་ལྟར་འོག་ནས་འཆད་པའི་རྩེ་མོའི་སྦྱོར་བའི་མངོན་པར་རྟོགས་ པས་ བསྡུས་པ་མཐོང་བ་
དང་ སྒོམ་པའི་ལམ་གྱི་སྤང་བར་བྱ་བའི་རྣམ་པར་རྟོག་པ་བཞི་པོ་རྣམས་ཀྱི་གྲངས་ཇི་ལྟ་བ་བཞིན་དུ་ངེས་་་་་
པར་འབྱེད་ པའི་ཆ་དང་མཐུན་པ་འདི་དག་ཀུན་ནས་ཉོན་མོངས་པ་ལ་ བརྟེན་ནས་བརྗོད་པར་བྱའོ།
ཞེས་གསུངས་ པ་མི་འཐད་པར་ཐལ། སྐབས་འདིའི་བསྟན་བྱའི་གཙོ་བོར་གྱུར་པའི་རྩེ་སྦྱོར་དང༌། མཐོང་
སྤང་རྟོག་པའི་ དངོས་གཉེན་བར་ཆད་མེད་ལམ་ཇི་བཞིན་དུ་མེད་པའི་ཕྱིར། དེ་དང་མཐོང་ལམ་རྩེ་སྦྱོར་
ཇི་བཞིན་དུ་མེད་པའི་ ཕྱིར་ཏེ། དམ་བཅའ་འཐད་པའི་ཕྱིར། གཞན་ཡང་། གཟུགས་ལ་སོགས་ལས་
ལྡོག་སོགས་རྟགས། །ཞེས་སོགས་སྦྱོར་ལམ་པ་ཕྱིར་མི་ལྡོག་པའི་རྟགས་འཆད་བྱེད་མ་ཡིན་པར་ཐལ།
དེ་སྒོམ་ལམ་པ་ཕྱིར་མི་ལྡོག་པའི་རྟགས་འཆད་བྱེད་ཡིན་པའི་ཕྱིར་ཏེ། རྣམ་རྫོགས་སྦྱོར་བའི་སྐབས་ནས་
བསྟན་པའི་སྦྱོར་ལམ་པ་དེ་སྒོམ་ལམ་པ་ཡིན་ཏེ། དེས་མཚོན་ནས། མཐོང་བའི་ལམ་ལ་བཟོད་པ་
དང་། །ཞེས་སོ གས་མཐོང་ལམ་པ་ཕྱིར་མི་ལྡོག་པའི་རྟ གས་འཆད་བྱེད་མ་ཡིན་པར་ཐལ་བ་དང༌། དེ་
ནི་རྒྱུན་ཆགས་ཡིན་པའི་ཕྱིར། །ཞེས་སོགས་ཀྱིས་ས་བརྒྱུད་པའི་ཡེ་ཤེས་ཆེན་པོ་ལ་དགུར་འབྱེད་ རིགས་
པར་བསྟན་པར་ཐལ་བ་དང་། རྨི་ལམ་ན་ཡང་ཆོས་རྣམས་ཀུན། །ཞེས་སོགས་དྲོད་ཀྱི་རྩེ.སྦྱོར་འཆད་
བྱེད་མ་ཡིན་པར་ཐལ་བ་དང་། འཇུག་པ་དང་ནི་ལྡོག་པ་ལ། །ཞེས་སོགས་མཐོང་སྤང་རྟོག་པ་
འཆད་བྱེད་མ་ཡིན་པར་ཐལ་བ་དང༌། སྟོང་གསུམ་སྐྱེ་བོ་ཉན་ཐོས་དང་། །ཞེས་སོགས་ བར་ཆད་
མེད་པའི་རྩེ་སྦྱོར་འཆད་བྱེད་ཀྱི་གཞུང་མ་ཡིན་པར་ཐལ་བ་སོགས་ཤེས་པར་བྱའོ། །
0
204



གཞན་ཡང་། དྲོ་བ་རྣམས་ཀྱི་ དམིགས་པ་འདིར། །ཞེས་སོགས་ཀྱི་སྐབས་ནས་བསྟན་པའི་སྦྱོར་
ལམ་དེ་སྦྱོར་ལམ་མཚན་ཉིད་པ་ཡིན་ པར་ཐལ། མཚན་མེད་རབ་ཏུ་སྦྱིན་ལ་སོགས། །ཞེས་སོགས་
ཀྱི་སྐབས་ ནས་དངོས་སུ་བསྟན་པའི་ཚོགས་ལམ་དེ་ཚོགས་ལམ་མཚན་ཉིད་པ་ཡིན་ པའི་ ཕྱིར།།
ཀཞན་ཡང་། འགྲེལ་ཆེན་ལས། སློབ་པ་ཕྱིར་མི་ལྡོག་པའི་ དགེ་འདུན་བ ཤད་ཟིན་ཏོ། །
ད་ནི་མི་སློབ་པའི་ དགེ་འདུན་གྱི་མཚན་ཉིད་བཤད་པར་བྱ་སྟེ། ཞེས་པའི་སྐབས་ཀྱི་སློབ་པ་དེ་བྱང་
འཕགས་ལ་བྱེད་ རིགས་པར་ཐལ། དེའི་སྐབས་ཀྱི་ མི་སློབ་པ་དེ་ས་བརྒྱད་པ་པ་ལ་བྱེད་རིགས་པའི་ཕྱིར།
རྣམ་རྫོགས་སྦྱོར་བའི་སྐབས་ནས་བསྟན་པའི་སྦྱོར་མཐོང་སྒོམ་ གསུམ་དེ་ས་བརྒྱད་པའི་ཡེ་ཤེས་ཆུང་འབྲིང་་་
ཆེན་པོ་གསུམ་ལ་བྱེད་རིགས་ པའི་ ཕྱིར།
ཁོ་ན་རེ། སོ་སྐྱེའི་གནས་སྐབས་སུ་བདེན་བཞི་མངོན་སུམ་དུ་རྟོགས་པ་དང༌། སྒྲིབ་པའི་དངོས་
གཉེན་དང་། མཁྱེན་གསུམ་གྱི་ཆོས་རྫོགས་པ་ཡོད་ པར་ཐལ། རང་གཞན་རྟེན་ཅན་བདེན་ཤེས་པ། །
ཞེས་དང༌། བག་ལ་ཉལ་ཀུན་འཇོམས་པ་དང༌། །ཞེས་དང༌། ཀུན་མཁྱེན་ཉིད་གསུམ་ཆོས་རྣམས་
ཀྱི། །ཞེས་པ་རྣམས་ཀྱི་སྐབས་ཀྱི་སྦྱོར་ལམ་རྣམས་སྦྱོར་ལམ་མཚན་ཉིད་པ་ཡིན་པའི་ཕྱིར་ན་མ་ཁྱབ་སྟེ།
སོ་སྐྱེའི་གནས་སྐབས་སུ་སྒོ་གསུམ་དག་པ་དང༌། ཞིང་དག་པ་དང༌། དཔའ་བར་འགྲོ་བའི་ཏིང་ངེ་
འཛིན་སྒོམ་པ་དང༌། སངས་རྒྱས་ཀྱིས་མངོན་སུམ་དུ་ལུང་སྟོན་པ་དང༌། བདེན་འཛིན་གྱི་རློམ་པ་
ཟད་པ་དང༌། རྣམ་ པར་མི་རྟོག་པའི་ཏིང་ངེ་འཛིན་ཡོད་པར་ཐལ། དག་དང་ དེ་དག་མཚན་མ་མེད། །
ཅེས་དང༌། ཏིང་འཛིན་དེ་ཡི་བྱེད་པ་ཉིད། །ལུང་སྟོན་པ་དང་རློམ་པ་ཐད། །གསུམ་པོ་ཕན་
ཚུན་ངོ་བོ་གཅིག །ཏིང་འཛིན་རྣམ་པར་མི་རྟོག་པ། །ཞེས་པའི་སྐབས་ཀྱི་སྦྱོར་ལམ་ དེ་སྦྱོར་ལམ་
མཚན་ཉིད་པ་ཡིན་པའི་ཕྱིར་དང་། རྣམ་ པར་མི་རྟོག་ཏིང་འཛིན་དང༌། །ཞེས་པའི་སྐབས་ཀྱི་ཚོགས་
ལམ་མཚན་ཉིད་པ་ཡིན་པའི་ཕྱིར། ཁྱབ་པ་ཁས།
ཁ་ཅིག སྦྱིན་པ་ལ་སོགས་རེ་རེར་ནི། །ཞེས་པའི་སྐབས་ཀྱི་མཐོང་ལམ་རྩེ་སྦྱོར་དེ་ས་བཅུ་
པའི་ཡེ་ཤེས་ཡིན་ཏེ། འགྲེལ་ཆེན་ལས། དེ་ལྟ་བུའི་རྣམ་ པར་རྟོག་པ་ནི་སྔོན་ཉིད་དུ་སྤང་བར་འགྱུར་
བ་ཇི་ལྟར་རབ་ཀྱི་མཐར་ཐུག་པ་རྟོགས་པའི་གནས་སྐབས་འདི་ལ་སྤོང་ བར་བསྟན་ཅེ་ན། དེ་ནི་ཉེས་པ་
མེད་དེ། གང་གིས་ཕྱིར་དགོངས་པ་ངེས་པར་འགྲེལ་པའི་མདོ་ལས་ གསུངས་པའི་ཕྱིར། ཞེས་གསུངས་
པའི་ཕྱིར་ཟེར་ན་མི་འཐད་དེ། མཐོང་ལམ་རྩེ་སྦྱོར་གྱི་སྤང་བྱ་རྟོག་པ་མངོན་དུ་གྱུར་པ་སྦྱོར་ལམ་གྱི་
སྐབས་སུ་སྤངས་ཟིན་ནས་རབ་ཀྱི་མཐར་ཐུག་པ་མཐོང་ལམ་རྩེ་སྦྱོར་གྱིས་མཐོང་སྤང་རྟོག་པ་སྤོང་བ་མི་་་
20s



།
འཐད་ཅེས་པའི་རྩོད་ལན་བཏབ་པ་ཡིན་ པའི་ ཕྱིར། དེ་ལྟར་མ་ཡིན་ན། རྣམ་པ་ཐམས་ཅད་མངོན་
པར་རྫོགས་པར་རྟོགས་པ་ཐོབ་པ་ལ་རབ་ཀྱི་མཐར་ཕྱིན་པའི་རྟོགས་པ་འབྱུང་བས། ཞེས་པའི་རབ་
མཐའ་དེ་ཡང་ས་བཅུ་པ་ལ་བྱེད་ རིགས་པར་འགྱུར་རོ། །དེ་ལྟར་ཡང་རྣམ་བ ཤད་ལས། རབ་ཀྱི་
མཐར་ཕྱིན་པའི་སྦྱོར་བ་ཙམ་གྱིས་ས་བཅུ་པའི་ཡེ་ཤེས་འབའ་ཞིག་ལ་འཆད་པ་ནི་དོན་མ་ཡིན་ནོ། །ཞེས་་
གསུངས། །
ཁོ་ན་རེ། སྦྱོར་བ་དང་པོ་གསུམ་གྱི་སྐབས་ཀྱི་སྦྱོར་ལམ་དེ་སྦྱོར་ལམ་མ་ཡིན་ཏེ། དེ་ཟག་མེད་
ཀྱི་ཡེ་ཤེས་ཡིན་པའི་ཕྱིར་ཏེ། དེ་ཟག་པ་མེད་པ་ཆུང་ངུ་དང་འབྲིང་དང་ཆེན་པོ་ཞེས་གསུངས་པའི་ཕྱིར་
དང༌། དེའི་སྐབས་ནས་བསྟན་པའི་སྦྱོར་མཐོང་སྒོམ་ གསུམ་ གང་རུང་ཡིན་ན་དག་སའི་ཡེ་ཤེས་ཡིན་དགོས་
ཏེ། དེ་གང་རུང་ཡིན་ན་ཁྱད་པར་གྱི་ལམ་ཡིན་དགོས་པའི་ ཕྱིར། རྣམ་པ་ཐམས་ཅད་དུ་ཁྱད་པར་
གྱི་ལམ་གྱིས་བསྡུས་པའི་ཟག་པ་མེད་པའི་ཕྱིར། ཞེས་གསུངས་ པའི་ཕྱིར། ཞེས་ཟེར་བ་མི་འཐད་དེ།
དེ་ནི་འཛིན་སྟངས་ལ་ཉོན་མོངས་པའི་ཟག་པ་མེད་པ་དང༌། ཉན་རང་གི་ལམ་ལས་ཁྱད་པར་དུ་འཕགས་་
པའི་ལམ་ལ་ཁྱད་པར་གྱི་ལམ་ཞེས་བཏགས་ནས་བསྟན་པའི་ཕྱིར། དེས་ན་གཞུང་འདི་ཟློས་སྤོང་ཁོ་ན་
ལ་སྦྱོར་བ་མི་འཐད་དེ། དེ་ལྟར་ན་སྐབས་དང་པོ་གསུམ་དུ་སྦྱོར་མཐོང་སྒོམ་གསུམ་ལན་གསུམ་གསུམ་་
དུ་བསྟན་པ་ལ་ཟློས་སྐྱོན་ཡོད་པར་ཐལ། དེ་གསུམ་དུ་བསྟན་པའི་སྦྱོར་མཐོང་སྒོམ་གསུམ་སྦྱོར་མཐོང་
སྒོམ་གསུམ་མཚན་ཉིད་པ་ཡིན་པའི་ཕྱིར། རྟགས་ཁས་སོ།།
31
བ།
བརྒྱད་པ། ཕྱིར་མི་ལྡོག་པའི་རྟགས་བཤད་པ།
，
གཉིས་པ་སྦྱོར་བ་ཁྱད་པར་ཅན་སྐྱེས་པའི་རྟེན་གྱི་གང་ཟག་བཤད་པ་ལ། མདོ་ལས་ གསུངས་ཚུལ་
དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། དེ་སྐད་ཅེས་བཀའ་སྩལ་པ་དང་།
ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་་
ཕྱིར་མི་ལྡོག་པའི་བྱང་ཆེན་ཀྱི་རྣམ་ པ་ནི་གང་ལགས། རྟགས་ནི་གང་ལགས། མཚན་མ་ནི་གང་ལགས།
བཅོམ་ལྡན་འདས་ཇི་ལྟར་ན་བདག་ཅག་གིས་བྱང་ཆེན་འདི་ནི་ཕྱིར་མི་ལྡོག་པའོ། །ཞེས་བགྱི་ བར་འཚལ་
བར་བགྱི། དེ་སྐད་ཅེས་གསོལ་བ་དང༌། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་
206



ལ
སྐད་ཅེས་བཀའ་སྩལ་ཏོ། །རབ་འབྱོར་འདི་ལ་སོ་སོ་སྐྱེ་བོའི་ས་དང་། ཉན་ཐོས་ཀྱི་ས་དང་། རང་
སངས་རྒྱས་ཀྱི་ས་དང༌། བྱང་ཆུབ་སེམས་དཔའི་ས་དང༌། དེ་བཞིན་གཤེགས་པའི་སར་བཤད་པ་དེ་
དག་ཐམས་ཅད་ཀྱི་དེ་བཞིན་ཉིད་ལ་འགྱུར་བ་མེད་ཅིང་རྣམ་ པར་རྟོག་པ་མེད་པ་གཉིས་སུ་བྱར་མེད་དོ། །
ཞེས་པ་ནས་བྱང་ཆེན་ཕྱིར་མི་ལྡོག་པར་རིག་པར་བྱའོ། །ཞེས་པའི་ བར་གྱིས་ཕྱིར་མི་ལྡོག་པའི་རྟགས་
སྤྱིར་བསྟན་ནས། དེ་དག་སོ་སོར་ཕྱེ་སྟེ་འཆད་པ་ལ། རབ་འབྱོར་གྱིས་གསོལ་བ། བཅོ མ་ལྡན་
འ དས་རྣམ་པ་ཅི་ཙམ་དང་རྟ གས་ཅི་ཙམ་དང༌། ཞེས་སོགས་གསུངས།
གཉིས་པ་ལ། མཚམས་སྦྱར་བ་དང༌། དོན་བཤད་པ་གཉིས་ལས། དང་པོ་ནི། ལུས་
རྣམ་ བ།ཞག་ཏུ། ངེས་འབྱེད་ཆ་མཐུན་དང༌། སློབ་པ་ཕྱིར་མི་ལྡོག་པའི་ཚོགས། །ཞེས་བཤད་
ན། ངེས་འབྱེད་ཆ་མཐུན་གྱི་འོག་ཏུ་ཕྱིར་མི་ལྡོག་པའི་རྟགས་འཆད་པའི་རྒྱུ་མཚན་ཅི་ཡིན་ཞེ་ན། དེའི་
རྒྱུ་མཚན་ཡོད་དེ། སྔར་ཇི་སྐད་བཤད་པའི་ངེས་འབྱེད་ཆ་མཐུན་ལས་ཕྱིར་མི་ལྡོག་པའི་རྟགས་རྣམས་
འབྱུང་བས་དེ་ལྟར་བ ཤད་པའི་ཕྱིར། ཞེས་འཆད་པ་ལ། ཕྱིར་མི་ལྡོག་པའི་བྱང་ཆུབ་སེམས་དཔའི་
དགེ་འདུན་ལ་ཇི་སྐད་བཤད་པའི་ངེས་པར་འབྱེད་པའི་ཆ་དང་མཐུན་པ་འབྱུང་བས་ཕྱིར་མི་ལྡོག་པའི་བྱང་
ཆུབ་སེམས་དཔའི་དགེ་འདུན་གྱི་མཚན་ཉིད། ཅེས་གསུངས།
གཉིས་པ་ལ། རྟགས་ཀྱི་ ཡོད་པའི་སྒོ་ནས་མདོར་བསྟན། ཡོད་ཆོས་ཀྱི་རྟགས་ཀྱི་ངོ་བོ་རྒྱས་པར་
བ ཤད་པ། རྟགས་དང་རྟགས་ ཅན་གཉིས་ཀྱི་དོན་བསྡུས་པ་དང་ གསུམ་ལས། དང་པོ་ལ་རྩ་འགྲེལ་
གཉིས་ལས། དང་པོ་ནི། མདོ་དེའི་དོན་མདོར་བསྟན་གྱི་སྒོ་ནས་བཤད་པ་ལ། ངེས་འབྱེད་ཡན་
ལག་ནས་བཟུང་སྟེ། །ཞེས་སོགས་གསུངས། གཉིས་པ་དེ་ཉིད་ཚིག་དོན་གྱི་སྒོ་ནས་ བ ཤད་པ་ལ།
དཔའ་བོ་གང་དག་ངེས་པར་འབྱེད་པའི་ཆ་དང་ མཐུན་པ་བཞི་དང༌། མཐོང་བའི་ལམ་དང༌ སྒོམ་པའི་
ལམ་འཆད་པར་འགྱུར་བ་ལ། དེ་དང་དེ་རྟོགས་པའི་ཚུལ་གྱིས་གནས་པ་དེ་དག་ནི་བྱང་ཆུབ་སེམས་
དཔའ་སློབ་པ་ཕྱིར་མི་ལྡོག་པའི་ དགེ་འདུན་ཡིན་ནོ། །ཞེས་གསུངས།
གཞུང་དོན་ནི། ཕྱིར་མི་ལྡོག་པའི་རྟགས་ཐོབ་པའི་བྱང་ཆུབ་སེམས་དཔའ་དེ་ལ་གསུམ་དུ་ཡོད་དེ།
དེ་ལ་ཕྱིར་མི་ལྡོག་པའི་རྟགས་ཐོབ་པའི་བྱང་སེམས་སྦྱོར་ལམ་པ་དབང་རྣོན། བྱང་སེམས་མཐོང་ལམ་
པ་དབང་འབྲིང༌། དག་ས་ལ་གནས་པའི་བྱང་སེམས་དབང་རྟུལ་རྣམས་སུ་ཡོད་ པའི་ ཕྱིར། སྤྱི་དོན་ལ་
ཕྱིར་མི་ལྡོག་པའི་ གང་ཟག་གི་ངོ་བོ། དབྱེ་བ། ཕྱིར་མི་ལྡོག་པའི་དོན། ཕྱིར་མི་ལྡོག་པའི་རྟགས།
རྟ གས་དེས་ཕྱིར་མི་ལྡོག་པར་མཚོན་ཚུལ་བཤད་པའོ། །དང་པོ་ནི། གཟུགས་སོགས་ལ་བདེན་ཞེན་
207



སངས་
མངོན་གྱུར་པ་ལྡོག་པ་སོགས་རྟགས་ཞེ་བཞི་པོ་གང་རུང་རང་རྒྱུད་ལ་ཐོབ་པའི་སེམས་དཔའ། ཕྱིར་མི་
ལྡོ ག་པའི་རྟགས་ཐོབ་པའི་བྱང་སེམས་ཀྱི་དགེ་འདུན་གྱི་མཚན་ཉིད།
ཁ་ཅིག དེ་བླ་མེད་རྫོགས་བྱང་ལས་ཕྱིར་མི་ལྡོག་པའི་ དགེ་འདུན་གྱི་མཚན་ཉིད་དུ་འདོད་པ་མི་
འཐད་དེ། སངས་རྒྱས་འཕགས་པ་དང་དམན་ལམ་སྔོན་དུ་མ་སོང་བའི་བྱང་སེམས་ཚོགས་ལམ་པས་མ་་
ངེས་པའི་ཕྱིར། དེ་སློབ་པ་ཕྱིར་མི་ལྡོག་པའི་ དགེ་འདུན་གྱི་མཚན་ཉིད་དུ་འདོད་པ་མི་འཐད་དེ། ཉན་་
ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་ ས་བརྒྱུད་པ་པས་མ་ངེས་པའི་ཕྱིར། །
་ ཁ་ཅིག་ དེ་འདྲའི་རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་དང་ལྡན་པའི་ སེམས་ དཔའ།
ཕྱིར་མི་ལྡོག་པའི་ རྟགས་ཐོབ་པའི་བྱང་སེམས་ཀྱི་དགེ་འདུན་གྱི་མཚན་ཉིད་ཟེར་བ་མི་འཐད་དེ། ཕྱིར་
མི་ལྡོག་པའི་རྟགས་ཐོབ་པའི་བྱང་སེམས་སྦྱོར་ལམ་པའི་རྟོགས་པ་སྔོན་དུ་སོང་བའི་མཐོང་ལ ཡ་སྡུ ག་བསྔལ་་་
ཆོས་བཟོད་པས་མ་ངེས་པའི་ཕྱིར།
གཉིས་པ་ལ། །ཕྱིར་མི་ལྡོག་པའི་རྟགས་ཐོབ་པའི་བྱང་སེམས་སྦྱོར་ལམ་པ་སོགས་གསུམ་དུ་ཡོད།
བླ་མེད་རྫོགས་བྱང་ལས་ ཕྱིར་མི་ལྡོག་པའི་བྱང་སེམས་ཡིན་ན། ཕྱིར་མི་ལྡོག་པའི་རྟགས་ཐོབ་པའི་བྱང་
སེམས་ཡིན་ པས་མ་ཁྱབ་སྟེ། དང་ པོ་ཉིད་ནས་ཐེག་ཆེན་དུ་རི གས་ངེས་པའི་བྱང་སེམས་ཚོགས་ལམ་པ་
དེ་བླ་མེད་རྫོགས་བྱང་ལས་ཕྱིར་མི་ལྡོག་པའི་དགེ་འདུན་ཡིན་ཅིང་། དེས་ཕྱིར་མི་ལྡོག་པའི་ རྟགས་མ་ཐོབ་
པའི་ཕྱིར་ཏེ། ཚིག་གསལ་ལས། རིགས་རྒྱུད་ངེས་པའི་རྒྱུ་མཚན་གཙོ་བོར་མཛད་པ་ཞིག་ན་ཐར་
པའི་ཆ་དང་མཐུན་པའི་ དགེ་བའི་རྩ་བ་འདི་ཡང་ཕྱིར་མི་ལྡོག་པར་བརྗོད་མོད་ཀྱང༌། རང་གི་རྟོགས་པ་
དང་འཚམས་པར་གཞན་ཡིད་ཆེས་པར་བྱེད་པའི་ཡོན་ཏན་རྣམས་འདི་ལ་མེད་པས་ན་དེའི་ཕྱིར་དང་། །
རང་ལ་དངོས་པོ་ངེས་ཀྱང་ངེས་པར་བྱེད་པའི་རྟགས་བཟུང་སླ་བ་ཡང་མེད་པའི་ཕྱིར། ཐ་སྙད་གདགས་
པའི་ གཞིར་མ་གྱུར་པས་ན་འདི་ཕྱིར་མི་ལྡོག་པའོ། །ཞེས་གང་དུ་ཡང་ མ་གསུངས་ཏེ། ཞེས་དེ་ཕྱིར་་
མི་ལྡོག་པ་ཡོད་ཀྱང་ཕྱིར་མི་ལྡོག་པའི་རྟགས་ཐོབ་པ་མེད་པར་ བ ཤུད་པ་དེ་ལེགས་ པར་བ ཤད་པ་གསེར་་་་་་
ཕྲེང་ལས་ གསུངས་པའི་ཕྱིར། དེ་དང་ མཐུན་པར། །
རྣམ་བ ཤད་ལས་ ཀྱང༌། གང་ཟག་གི་ཁྱད་པར་འགའ་ཞིག་རང་ གིས་ མ་ཤེས་པ་ཡིན་ཀྱང་ཐེག་པ་
ཆེན་པོའི་ཚོ གས་ལམ་ནས་བཟུང་སྟེ་ལམ་གཞན་དུ་ཅུད་ཟད་ཀྱང་མི་འགྲོ་སྟེ། ཐེག་པ་ཆེན་ པོའི་སེམས་
ང སྐྱེད་ལས་ ཉམས་པ་མི་སྲིད་ པས་བླ་ན་མེད་པའི་བྱང་ཆུབ་ངེས་པར་འཐོབ་པར་འགྱུར་བ་ཡིན་ ཀྱང་། །
ཕྱིར་མི་ལྡོག་པའི་རྟགས་དང་ལྡན་པར་མི་བརྗོད་ལ། དེ་བཞིན་དུ། སྦྱོར་བའི་སྔོན་དུ་སྙིང་རྗེ་དང༌། །
208



|
，
，
བཟོད་པ་དང་ནི་མོས་པ་དང༌། །དགེ་ལ་ཡང་དག་སྤྱོད་པ་ནི། །རིགས་ཀྱི་ རྟ གས་སུ་ཤེས་པར་
བྱ། །ཞེས་གསུངས་པ་ལྟར། སྦྱོར་བ་སྒོམ་པའི་སྔོན་དུ་སེམས་ ཅན་ལ་ དམི གས་ པའི་སྙིང་རྗེ་ཆེ་བ་དང༌། །
བཟོད་པ་རྒྱ་ཆེན་པོ་དང་ལྡན་པ་དང༌། ཐེག་པ་ཆེན་པོའི་ཆོས་རྒྱ་ཆེན་པོ་ལ་མོས་པ་དང༌། སྦྱིན་པ་
ལ་སོགས་པའི་ དགེ་བ་རྒྱ་ཆེན་པོ་ལ་སྤྱོད་པ་དང་ལྡན་པ་ནི་ཐེག་ཆེན་གྱི་རིགས་དང་ལྡན་པ་ཡིན་ཡང་། ཕྱིར་
མི་ལྡོག་པའི་ རྟ གས་ཐོབ་པར་མི་བཞ ག་གོ དེས་ན་འཆད་པར་འགྱུར་བའི་རྟ གས་དེ་དག་དང་ལྡན་ན་
ཕྱིར་མི་ལྡོག་པའི་རྟགས་ ཐོབ་ པར་བཞག་ལ། དེ་ཡང་དབང་པོ་རྣོན་པོས་ནི་སྦྱོར་ལམ་དྲོད་ནས་དང་།
འབྲིང་པོས་མཐོང་ལམ་དང༌། དབང་པོ་ཇི་ལྟར་བུ་ལ་ཡང་ས་བརྒྱད་པ་ནས་འཐོབ་པར་རྣམ་པར་བཞག་
གོ །ཞེས་གསུངས་ པའི་ཕྱིར། དེ་བཞིན་དུ་ཐེག་ཆེན་རིགས་ངེས་ཀྱི་ སྙིང་རྗེ་ཆེན་པོ་རྒྱུད་ལྡན་གྱི་ལམ་
མ་ཞུགས་ཀྱི་གང་ཟག་དེ་ཡང་བླ་མེད་རྫོགས་བྱང་ལས་ཕྱིར་མི་ལྡོག་པ་ཡིན་ནོ།།
ཁོ་ན་རེ། དེས་བླ་མེད་རྫོགས་བྱང་ལ་ཕྱིར་མི་ལྡོག་པའི་རྟགས་ཐོབ་པར་ཐལ། དེ་བླ་མེད་རྫོགས་
བྱང་ལས་ ཕྱིར་མི་ལྡོག་པར་སྒྲུབ་པའི་རྟགས་ཡང་དག་ཡོད་པའི་ཕྱིར་ན་མ་ཁྱབ་བོ། །བྱང་སེམས་སྦྱོར་
ལམ་པ་དབང་རྣོན་ཡིན་ན། སྦྱོར་ལམ་པ་ཕྱིར་མི་ལྡོག་པའི་རྟགས་ཐོབ་ པས་ནི་མ་ཁྱབ་སྟེ། སྦྱོར་ལམ་
དྲོད་ཀྱི་ཡེ་ཤེས་སྐད་ཅིག་དང་ པོ་ལ་གནས་པའི་སེམས་དཔའ་དབང་རྣོན་དེས་དེ་མ་ཐོབ་པའི་ཕྱིར། དེས་
བྱང་སེམས་སྦྱོར་ལམ་པའི་རྒྱུད་ཀྱི་རྗེས་ ཐོབ ལུས་ངག་གི་སྤྱོད་པ་ཁྱད་པར་ཅན་མ་ཐོབ་པའི་ཕྱིར། བྱང་
སེམས་མཐོང་ལམ་པ་དབང་འབྲིང་ཡིན་ན། མཐོང་ལམ་པ་ཕྱིར་མི་ལྡོ ག་པའི་ རྟ གས་ཐོབ་པས་མ་ཁྱབ་
སྟེ། མཐོང་ལམ་སྡུ ག་བསྔལ་ཆོས་བཟོད་ལ་གནས་པའི་སེམས་དཔའ་དབང་འབྲིང་དེས་དེ་མ་ཐོབ་པའི་
ཕྱིར། དེས་མཐོང་ལམ་རྗེས་ཐོབ་ཡེ་ཤེས་མ་ཐོབ་པའི་ཕྱིར། དེས་ན་ཕྱིར་མི་ལྡོ ག་པའི་ རྟགས་ཐོབ་
པའི་བྱང་སེམས་མཐོང་ལ མ་པ་ཡིན་ན། མཐོང་ལམ་པ་ཕྱིར་མི་ལྡོག་པའི་རྟགས་ཐོབ་པས་མ་ཁྱབ་སྟེ།
ཕྱིར་མི་ལྡོག་པའི་རྟགས་ཐོབ་པའི་བྱང་སེམས་སྦྱོར་ལམ་པའི་རྟོགས་པ་སྔོན་དུ་སོང་བའི་མཐོང་ལམ་སྡུག་་་་
བསྔལ་ཆོས་བཟོད་པ་དེས་དེ་མ་ཐོབ་པའི་ ཕྱིར། །
ཁ་ཅིག བྱང་སེམས་སྒོམ་ལམ་པ་ཡིན་ན། ཕྱིར་མི་ལྡོག་པའི་རྟ གས་ཐོབ་པས་ཁྱབ་སྟེ། རྣམ་
བ ཤད་ལས། དབང་པོ་ཇི་ལྟར་བུ་ལ་ཡང་ས་བརྒྱད་པ་ནས་ཐོབ་པར་རྣམ་ པར་ བཞ ག་གོ །ཞེས་གསུངས་
པའི་ ཕྱིར། དེ་ལྟ་མ་ཡིན་ན་སངས་རྒྱས་འཕ གས་པས་བྱང་སེམས་རྒྱུན་མཐ འ་པས་ཐོབ་པའི་ཡོན་ཏན་
མཐའ་དག་ཐོབ་མ་མྱོང་བར་ཐལ། ས་གཉིས་པ་ལ་གནས་པའི་སེམས་དཔའ་དབང་རྟུལ་དེས་བྱང་སེམས་
མཐོང་ལམ་པ་དབང་འབྲིང་གིས་ ཐོབ་པའི་ཡོན་ཏན་མཐའ་དག་ཐོབ་མ་མྱོང་བའི་ ཕྱིར་ན་མ་ཁྱབ་སྟེ།
209



E
::་
གསལ་བ་ཁྱོད་རང་གི་དེར་ཐལ། བྱང་སེམས་མཐོང་ལམ་པ་དབང་རྟུལ་དེས་བྱང་སེམས་སྦྱོར་ལམ་ལ་
པ་དབང་རྣོན་གྱི ས་ཐོབ་པའི་ཡོན་ཏན་མཐའ་དག་ཐོབ་མ་མྱོང་བའི་ཕྱིར། ཁྱབ་པ་ཁས། མ་གྲུབ་་
ན༑ དེས་ཕྱིར་མི་ལྡོག་པའི་རྟགས་ཐོབ་པར་ཐལ་ལོ། །
གཞན་ཡང༌། ས་གཉིས་པ་ལ་གནས་པའི་བྱང་སེམས་དེ་མཐོང་ལམ་པ་དབང་འབྲིང་གི་རྟོགས་པ་་
སྔོན་དུ་སོང་བ་ཡིན་ པར་ཐལ། དེས་ཅིག་ཤོས་ཀྱིས་ཐོབ་པའི་ཡོན་ཏན་མཐའ་དག་ཐོབ་པའི་ ཕྱིར།
རྟ གས་ཁས། དེས་ན་ཕྱིར་མི་ལྡོག་པའི་རྟགས་ཐོབ་པའི་བྱང་སེམས་ཀྱི་ས་མཚམས་ཐེག་ཆེན་གྱི་སྦྱོར་ལ མ་ ་
དྲོད་ནས་རྒྱུན་མཐའི་བར་དུ་ཡོད་དོ།།
གསུམ་པ་ནི། བསམ་པའི་སྒོ་ནས་རང་ཉིད་འབའ་ཞིག་གི་ཕྱིར་དུ་ཐར་པ་དོན་གཉེར་གྱི་བསམ་
པ་མངོན་གྱུར་པ་སྐྱེ་བའི་གོ་སྐབས་བཅོམ་པ་དང༌། སྦྱོར་བའི་སྒོ་ནས་ཐབས་ཤེས་ཁྱད་པར་ཅན་གྱི་ རྟོགས་
པ་བརྟན་པོ་དང་ལྡན་པ་ན་ ཕྱིར་མི་ལྡོག་པའི་རྟགས་ཐོབ་པར་འཇོག་པ་ཡིན་ནོ། །རང་ཉིད་འབའ་ཞིག་
གི་ཕྱིར་དུ་ཐར་པ་དོན་གཉེར་གྱི་བསམ་པ་མངོན་ གྱུར་དུ་སྐྱེ་མི་སྲིད་པའི་གང་ཟག་ཡིན་ན་བསམ་པའི་ སྒོ་་་་
ནས་ ཕྱིར་མི་ལྡོག་པའི་རྟགས་ཐོབ་ པས་མ་ཁྱབ་སྟེ། བྱང་སེམས་སྦྱོར་ལམ་པ་དབང་རྟུལ་དེ་དེ་འདྲའི་གང་།
ཟ ག་ཡིན་ པའི་ ཕྱིར། དེ་འདྲའི་བསམ་པ་མངོན་ གྱུར་པ་རྒྱུད་ལྡན་གྱི་བྱང་སེམས་སྦྱོར་ལམ་པ་མེད་པའི་
ཕྱིར། ཐེག་ཆེན་ སེམས་བསྐྱེད་དོར་བའི་དེ་མེད་པའི་ ཕྱིར། ཐབས་ཤེས་ཀྱི་རྟོགས་པ་བརྟན་པོ་ཐོབ་
ན་སྦྱོར་བའི་སྒོ་ནས་དེ་ཐོབ་པས་མ་ཁྱབ་སྟེ། ཐེག་ཆེན་གྱི་སྦྱོར་ལམ་བཟོད་པ་ལ་གནས་པའི་ སེམས་དཔའ་ ་
དབང་རྟུལ་དེས་དེ་ཐོབ་པའི་ ཕྱིར། དེས་ཐེག་ཆེན་གྱི་སྦྱོར་ལམ་བཟོད་པ་ཐོབ་པའི་ཕྱིར།
རོང་ཊཱིཀ་པས་མ་དག་ས་བདུན་གྱི་ གནས་སྐབས་སུ་སྦྱོར་བའི་སྒོ་ནས་ཕྱིར་མི་ལྡོ ག་པའི་རྟ གས་ཐོབ་་་་བས་
ཀྱང་བསམ་པའི་སྒོ་ནས་དེ་མ་ཐོབ་སྟེ། རང་ཉིད་འབའ་ཞིག་གི་ཕྱིར་དུ་ཐར་པ་དོན་གཉེར་གྱི་བློ་རྒྱུད་་
ལྡན་གྱི་བྱང་འཕགས་ ཡོད་པའི་ཕྱིར། རྒྱུད་རྡོ་རྗེ་རྩེ་མོ་ལས། ཇི་སྲིད་ས་བརྒྱད་མ་ཐོབ་པར། །དེ་་
སྲིད་ ཐེག་པ་དམན་པས་འཇིགས། །ཞེས་གསུངས་ པའི་ཕྱིར། ཞེས་ཟེར་ན། ཐེག་ཆེན་སེམས་
བསྐྱེད་ལས་ཉམས་པའི་བྱང་འཕགས་ཡོད་པར་ཐལ། དམ་བཅའ་དེའི་ཕྱིར། ཁོ་ན་རེ། སྟོང་ཉིད་་
རྟོགས་པའི་ཤེས་རབ་ལས་ཉམས་པའི་བྱང་འ ཕ གས་ ཡོད་པར་ཐལ། བདེན་འཛིན་མངོན་གྱུར་པ་རྒྱུད་
ལྡན་གྱི་བྱང་འཕགས་ཡོད་པའི་ཕྱིར་ན་མི་མཚུངས་སོ།།
ཁོ་ན་རེ། སྦྱོར་ལམ་བཟོད་པ་ལ་གནས་པའི་སེམས་དཔའ་དབང་རྟུལ་ཆོས་ཅན། རང་ཉིད་་
འབའ་ཞིག་གི་ཕྱིར་དུ་ཐར་པ་དོན་གཉེར་གྱི་བསམ་པ་མངོན་གྱུར་པ་སྐྱེ་བའི་གོ་སྐབས་ཟད་པར་བཅོ མ་་་་༌
210



པའི་གང་ཟག་ཏུ་ཐལ། དེ་འདྲའི་བསམ་པ་མངོན་ གྱུར་པ་རྒྱུད་ལ་སྐྱེ་མི་སྲིད་པའི་གང་ཟག་ཡིན་པའི་
ཕྱིར། རྟགས་ཁས། ཟེར་ན། རྒྱུན་མཐའི་བར་ཆད་མེད་ལམ་རྒྱུད་ལ་སྐྱེ་ཁ་མའི་གང་ཟག་ཆོས་
ཅན། རང་རྒྱུད་ལ་ཤེས་སྒྲིབ་མངོན་གྱུར་པ་སྐྱེ་བའི་གོ་སྐབས་ཟད་པར་བཅོམ་པར་ཐལ། དེ་རང་རྒྱུད་
ལ་སྐྱེ་མི་སྲིད་པའི་གང་ཟག་ཡིན་པའི་ཕྱིར། ཁྱབ་པ་ཁས། འདོད་ན། དེ་སྤངས་པར་ཐལ་ལོ།།
བཞི་པ་ནི། རང་གང་ལ་ལྡན་པའི་གང་ཟག་བླ་མེད་རྫོགས་བྱང་ལས་ཕྱིར་མི་ལྡོག་པར་ཡིད་ཆེས་
པར་བྱེད་པའི་སྒྲུབ་བྱེད་རྣམ་དག་དེ། ཕྱིར་མི་ལྡོག་པའི་རྟགས་ཀྱི་ངོ་བོ་ཡིན། དེ་ལ་དབྱེ་ན། སྦྱོར་
ལམ་པ་ཕྱིར་མི་ལྡོག་པའི་རྟགས་ཉི་ཤུ། མཐོང་ལམ་པ་ཕྱིར་མི་ལྡོག་པའི་རྟགས་བཅུ་དྲུག སྒོམ་ལམ་པ་
ཕྱིར་མི་ལྡོག་པའི་རྟ གས་བརྒྱུད་དེ་ཞེ་བཞིར་ཡོད་དོ།།
ལྔ་པ་ནི། བྱང་སེམས་སྦྱོར་ལམ་པ་དབང་རྣོན་ཆོས་ཅན། ། ཤེས་རབ་ཁྱད་པར་ཅན་དང་ལྡན་
ཏེ། སྟོང་ཉིད་རིགས་པའི་རྣམ་ གྲངས་མཐའ་ཡས་པའི་སྒོ་ནས་སྟོན་པ་སོགས་ལུས་ངག་གི་ཐ་སྙད་ཁྱད་
པར་ཅན་དང་ལྡན་པའི་སེམས་དཔའ་ཡིན་པའི་ཕྱིར། དེ་ཆོས་ཅན། ཐབས་ཁྱད་པར་ཅན་དང་ལྡན་ཏེ།
སེམས་ཅན་གྱི་སྡུག་བསྔལ་ཤས་མི་བཟོད་པའི་ལུས་ཀྱི་བ་སྤུ་ལྡང་བ་དང་མིག་ནས་མཆི་མ་འཁྲུགས་པ་་་་་་་་
སོགས་ལུས་ཀྱི་རྟགས་ཁྱད་པར་ཅན་དང་ལྡན་པའི་སེམས་དཔའ་ཡིན་པའི་ཕྱིར། དེ་ཆོས་ཅན། རང་
ཉིད་འབའ་ཞིག་གི་ཕྱིར་དུ་ཐར་པ་དོན་གཉེར་གྱི་བསམ་པ་མངོན་གྱུར་པ་སྐྱེ་བའི་གོ་་སྐབས་ཟད་པར་་་་་
བཅོམ་པའི་སྒོ་ནས་རྒྱུ་ནུས་པ་མཐུ་ཅན་གྱི་རྫོགས་པའི་བྱང་ཆུབ་འབྱུང་བ་ཡིན་ཏེ། ཐབས་ཤེས་ཁྱད་པར་
ཅན་གྱི་ རྟོགས་པ་བརྟན་པོ་དང་ལྡན་པའི་ཐེག་ཆེན་གྱི་ངེས་འབྱེད་ཆ་མཐུན་ལ་གནས་པའི་སེམས་དཔའ་་་་
ཡིན་ པའི་ཕྱིར།
ཁ་ཅིག རྟགས་འདི་རྣམས་མཉམ་གཞག་གི་རྟོགས་པ་ལས་རྗེས་ཐོབ་ཀྱི་ཐ་སྙད་འབྱུང་རུང་དུ་སྒྲུབ་
བ་རང་བཞིན་གྱི་རྟགས་དང༌། རྗེས་ཐོབ་ཀྱི་རྟགས་དང་ལྡན་པ་ལས་མཉམ་གཞག་གི་རྟོ གས་པ་ དཔོག་
པའི་འབྲས་རྟགས་གཉིས་ཞེས་བཤད་པ་མི་འཐད་དེ། མདོ་བསྟན་བཅོས་གཉིས་ཀར་བར་མ་ཆད་དུ་
ཕྱིར་མི་ལྡོག་པ་ཁོ་ན་རྟགས་ཀྱི་དཔག་བྱར་གསུངས་པ་དང༌། རྒྱན་སྣང་ལས་ཀྱང་། རྒྱུ་ཚོགས་པ་ལས་
འབྲས་བུ་འབྱུང་རུང་སྒྲུབ་པའི་རང་བཞིན་གྱི་རྟགས་ལྟར་བཤད་པའི་ཕྱིར། དེས་ན་རྟགས་དེ་དང་དེ་
རྗེས་ཐོབ་ཏུ་ལྡན་པར་མཐོང་བ་ལས་ བར་མ་ཆད་དུ་བླ་མེད་རྫོགས་བྱང་འབྱུང་ངེས་པར་དཔོག་པ་ཡིན་ཏེ།
མྱུ་གུའི་རྒྱུ་ཚོགས་གྲངས་ཚད་མཐོང་བ་ན་དེ་ལས་མྱུ་གུ་འབྱུང་རུང་དུ་ངེས་པ་ལྟར། ཕྱིར་མི་ལྡོག་པའི་
གང་ཟ ག་གིས་ ཀྱང་རང་རྒྱུད་ལ་སྔར་བཤད་པའི་རྟགས་དེ་དག་དང་ལྡན་པར་མཐོང་བ་ན། ད་ནི་བདག་
211



，
གིས་བླ་མེད་རྫོགས་བྱང་ཐེག་པ་གཞན་གྱིས་ བར་མ་ཆད་དུ་འཐོབ་པར་ངེས་སོ་སྙམ་དུ་བློ་སྐྱེ་བ་ད་ང༌། གང་
ཟག་གཞན་གྱིས་ཀྱང་མདོ་ལས་ བ ཤད་པའི་ལུས་ངག་གི་ཀུན་སྤྱོད་རྣམས་དང་ལྡན་ཞིང་དེ་ཡང་རིང་དུ་་་་༌་
འདྲིས་ཀྱང་སྤྱོད་ལམ་བརྟགས་ཐུབ་པར་མཐོང་བ་ན། དེ་ལས་ ཕ་རོལ་པོ་དེ་ཕྱིར་མི་ལྡོག་པར་ལུང་ལ་
བརྟེན་ནས་དཔོ ག་པ་ཙམ་ལ་དེའི་ངོ་བོར་རྟགས་སུ་བཤད་ཀྱི། འདི་དག་ལ་ཚུལ་གསུམ་ཚད་མས་ངེས་
པའི་རྟགས་ཀྱི་རྣམ་ གཞ ག་ནི་བྱར་མི་རུང་སྟེ། གཞན་རྒྱུད་ཇི་ལྟ་བ་བཞིན་མཁྱེན་པའི་རྣལ་འབྱོར་པ་ལ་
ནི་རྟགས་ཀྱིས་སྒྲུབ་པ་ལ་དགོས་པ་མེད་ལ། རྟོགས་པ་དམའ་བ་དག་གིས་ནི་ལུས་ངག་གི་ཐ་སྙད་ཙམ་
ཞིག་ལ་དཔོ ག་ན་འཁྲུལ་ཞིང་། ཐ་སྙད་ཁྱད་པར་ཅན་ཕྱིར་མི་ལྡོག་པའི་རྟོགས་པ་ལ་མི་འཁྲུལ་བ་ནི་མ་
ངེས་ཏེ། ཕྱིར་མི་ལྡོག་པའི་ནང་གི་རྟོགས་པ་ནི་གང་ཟག་དེ་ལ་ཤིན་ཏུ་ལྐོག་ཏུ་གྱུར་པའི་ཕྱིར།
གཉིས་པ་ ཡོད་ཆོས་ཀྱི་རྟགས་ཀྱི་ངོ་བོ་རྒྱས་པར་བཤད་པ་ལ། མཚམས་སྦྱར་བ་དང༌། དོན་བཤད་
པ་གཉིས་ལས། དང་ པོ་ནི། ཕྱིར་མི་ལྡོག་པའི་རྟགས་ཐོབ་པའི་གང་ཟག་གསུམ་པོ་དེའི་མཚན་ཉིད་
མ་འདྲེས་པ་ཐ་དད་པ་རྣམས་གང་ཡིན་ཞེས་དྲི་བའི་སྒོ་ནས་མཚམས་སྦྱོར་བ་ལ། དེ་རྣམས་ཀྱི་མཚན་ཉིད་
མ་འདྲེས་པ་གང་ཡིན་ཞེ་ན། ཞེས་གསུངས། གཉིས་པ་ལ་སྦྱོར་ལམ་པ་ཕྱིར་མི་ལྡོག་པའི་རྟ གས་བ ཤད་
པ། མཐོང་ལམ་པ་ཕྱིར་མི་ལྡོག་པའི་རྟགས་བཤད་པ། སྒོམ་ལམ་པ་ཕྱིར་མི་ལྡོག་པའི་རྟགས་བཤད་པ་
དང་གསུམ་ལས། དང་ པོ་ལ། མདོར་བསྟན། རྒྱས་བཤད་གཉིས། དང་པོ་ལ་གསུམ་ལས།
དང་པོ་ནི། དེ་དག་གི་དང་པོར་སྦྱོར་ལམ་པ་ཕྱིར་མི་ལྡོག་པའི་རྟ གས་འཆད་པའི་རྒྱུ་མཚན་ཡོད་དེ། སྐྱེ་
བའི་རིམ་པའི་ དབང་དུ་བྱས་ནས་དེ་ལྟར་བསྟན་པའི་ ཕྱིར། ཞེས་མཚམས་སྦྱོར་བ་ལ། རེ་ཤི ག་བར་
སྐབས་ཀྱི་ཚིགས་སུ་བཅད་པ་གཅིག་གིས་ངེས་པར་འབྱེད་པའི་ཆ་དང་མཐུན་པ་ལ་གནས་པ་རྣམས་ཀྱི་་་་་
མཚན་ཉིད། ཅེས་གསུངས།
གཉིས་པ་ནི། སྦྱོར་ལམ་པ་ཕྱིར་མི་ལྡོག་པའི་རྟགས་མདོར་ང་སྟན་གྱི་སྒོ་ནས་བ ཤད་པ་ལ། གཟུགས་
ལ་སོགས་པ་ལས་ ལྡོག་སོགས་རྟགས། །ཞེས་སོགས་གསུངས། །
གསུམ་པ་ནི། དེ་ཉིད་ཚིག་དོན་གྱི་ སྒོ་ནས་བཤད་པ་ལ། གཟུགས་ལ་སོགས་པ་ལས་ལོག་པ་དང༌།
ཐེ་ཚོམ་མེད་པ་ལ་སོགས་ པའི་རྣམ་པ་རྣམ་པ་ཉི་ཤུས་ངེས་པར་འབྱེད་པའི་ཆ་དང་མཐུན་པ་ལ་གནས་པ་་་་
རྣ མས་ཀྱི་ ཕྱིར་མི་ལྡོག་པའི་མཚན་ཉིད་ཤེས་པར་བྱ་བ་ཡིན་ནོ། །ཞེས་གསུངས། དོན་ནི། ཐེག་ཆེན་
གྱི་སྦྱོར་ལམ་རྗེས་ཐོབ་ཡེ་ཤེས་ཐོབ་པའི་དྲོད་ལ་གནས་པའི་སེམས་དཔའ་དབང་རྣོན་ཆོས་ཅན། བླ་མེད་
རྫོགས་བྱང་ལས་ཕྱིར་མི་ལྡོག་པ་ཡིན་ཏེ། གཟུགས་སོགས་ལ་བདེན་ཞེན་མངོན་གྱུར་པ་ལྡོག་པ་སོགས་
212



རྟགས་ཉི་ཤུ་པོ་གང་རུང་རང་རྒྱུད་ལ་ཐོབ་པའི་སེམས་དཔའ་ཡིན་པའི་ཕྱིར། སྦྱོར་ལམ་པ་ཕྱིར་མི་ལྡོག་
པའི་རྟགས་དེ་ལ་ཉི་ཤུར་ཡོད་དེ། དེ་ལ་གཟུགས་སོགས་ལ་བདེན་ཞེན་མངོན་གྱུར་པ་ལྡོག་པ་ནས། ཀུན་
སྤྱོད་ལ་སངས་རྒྱས་དགྱེས་པ་ཞེས་བྱ་བའི་ བར་ཉི་ཤུར་ཡོད་པའི་ ཕྱིར། །
གཉིས་པ་རྒྱས་པར་བཤད་པ་ལ་གསུམ་ལས། དང་པོ་ནི། གཟུགས་ལ་སོགས་པ་ལས་ ལྡོག་པ་
དང༌། ཞེས་སོགས་ཀྱི་ཚིགས་བཅད་དྲུག་གསུངས་པ་ཆོས་ཅན། དགོས་པ་ཡོད་དེ། གཟུགས་སོགས་
ལས་ ལྡོག་པ་ལ་སོགས་པའི་མཚན་ཉིད་དེ་དག་གང་ཡིན་ཞེ་ན། དེའི་ལན་བསྟན་པར་བྱ་བའི་ཆེད་ཡིན་
པའི་ཕྱིར། ཞེས་མཚམས་སྦྱོར་བ་ལ། ཡང་ལྡོག་པ་ལ་སོགས་པའི་མཚན་ཉིད་དེ་དག་གང་ཡིན་ཞེ་ན།
དེ་དག་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་དྲུག་པོ། །ཞེས་གསུངས། །
གཉིས་པ་ནི། རྟགས་ཉི་ཤུ་པོ་དེ་རྒྱས་པར་བཤད་པ་ལ། གཟུགས་ལ་སོགས་པ་ལས་ ལྡོག་པ་
དང༌། ཞེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། ངོ་བོ་ཉིད་མེད་པ་ཉིད་ཀྱིས། ཞེས་
སོགས་གསུངས། འདི་ལ་ཡང་། དྲོད། རྩེ་མོ། བཟོད་པ། ཆོས་མཆོག་ལ་གནས་པའི་རྟགས་
དང་བཞི་ལས། དང་པོ་ལ་ཡང༌། གཟུགས་སོགས་ལ་བདེན་ཞེན་མངོན་གྱུར་པ་ལྡོག་པ་དང༌། སྐྱོབས་
གནས་ལ་ཐེ་ཚོ མ་མངོན་གྱུར་པ་ཟད་པ་དང་ མི་ཁོམ་པར་སྐྱེ་བ་ཟད་པ་དང་། བདག་ཉིད་དགེ་བ་བཅུ་ལ་
གནས་ཤིང་གཞན་དེ་ལ་འགོད་པ་དང༌། བདག་གི་བདེ་བ་དང་ གཞན་གྱི་སྡུག་བསྔལ་བརྗེ་བ་ཉིད་ཀྱིས་
སེམས་ ཅན་གཞན་རྒྱུད་ལ་དམིགས་ཏེ་སྦྱིན་སོགས་དྲུག་སྒོམ་ཞིང་དེ་དག་གི་བསམ་པ་ཡོངས་སུ་རྫོགས་པར་་
བྱས་ནས་དགེ་བ་བྱང་ཆུང་ཏུ་ཡོངས་སུ་བ སྡེ་བ་དང༌། ཟབ་མོ་སྤྲོས་བྲལ་གྱི་ དོན་ལ་སོམ་ཉི་མེད་པ་དང༌།
སྒོ་གསུམ་གྱི་ཀུན་སྤྱོད་གཞན་ལ་ཕན་པའི་ ཕྱིར་ཞུགས་པའི་བྱམས་པས་ཟིན་པའི་ལུས་ངག་ཡིད་གསུམ་གྱི་་་༌་
ལས་དང༌། ཚུལ་ཁྲིམས་ཀྱི་ ཕུང་པོའི་ བར་ཆོད་འདོད་ཡོན་ལ་འདུན་པ་དང་། གཞན་ལ་ཞེ་སྣང་བ་
གཉིས་དང༌། ཤེས་རབ་ཀྱི་ཕུང་པོའི་བར་ཆོད་སེམས་ཡུལ་ལ་སྡུད་པའི་ གཉིད་དང༌། སེམས་ལས་སུ་
མི་རུང་བའི་རླུགས་པ་སྟེ་གཅིག་དང༌། ཏིང་ངེ་འཛིན་གྱི་ཕུང་པོའི་ བར་ཆོད་རྒོད་པ་དང་འགྱོད་པ་སྟེ་
གཅིག་དང༌། བདེན་པ་ལ་ཐེ་ཚོམ་ཟ་བའི་ སྒྲིབ་པ་སྟེ་ལྔ་དང་མི་འགྲོགས་པ་དང༌། མ་རིག་པ་དང་ལྟ་བའི་
བ ག་ལ་ཉལ་ཉམས་སྨད་པའི་སྒོ་ནས་འཇོམས་པ་དང༌། སྤྱོད་ལམ་བཞི་ལ་དྲན་ཤེས་དང་ལྡན་པ་དང༌།
ཆོས་གོས་སོགས་ལོངས་སྤྱོད་ཀྱི་ཡོངས་སུ་སྤྱོད་པ་གཙང་པ་དང་བཅུ་གཅིག་རིམ་པ་བཞིན་དུ་སྟོན་པ་ལ། །
མདོ་ལས། རབ་འབྱོར་གྱིས་གསོལ་བ། བཅོམ་ལྡན་འདས་རྣམ་པ་ཇི་ཙ མ་དང ་ རྟ གས་ཇི་ཙམ་དང་མཚན་མ་
-
-
213



ཇི་ཙམ་གྱིས་བྱང་ཆེན་འདི་ཕྱིར་མི་ལྡོག་པར་རིག་པར་བགྱི། བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་ཆོས་ཐམས་ཅད་ནི་རྣམ་པ་མེད་པ། རྟ གས་མེད་པ། མཚན་མ་མེད་པའོ། །ཞེས་པ་
ནས། བྱང་ཆེན་ གང་གཟུགས་ལས་ཕྱིར་མི་ལྡོག་པ་དང་ནས་བླ་མེད་རྫོགས་བྱང་ལ་ཕྱིར་མི་ལྡོག་པ་དེ་ནི་
རབ་འབྱོར་བྱང་ཆེན་ཕྱིར་མི་ལྡོག་པར་རིག་པར་བྱའོ། །ཞེས་སོགས་དང༌། རབ་འབྱོར་གང་བྱང་
ཆེན་ དགེ་སྦྱོང་དང་བྲམ་ཟེ་འདི་ དག་ནི་ཤེས་པར་བྱ་བ་ཤེས་པའོ། །བལྟ་བར་བྱ་བ་མཐོང་བའོ། །
ཡང་དག་པའི་ལྟ་བ་རབ་ཏུ་ཤེས་པ་རབ་ཏུ་ཤེས་པར་བྱེད་པའོ། །ཞེས་འདི་ལ་ཕྱི་རོལ་པའི་ དགེ་སྦྱོང་དང་
བྲམ་ཟེ་གཞན་དག་གི་ངོ་བོར་མི་བལྟ་སྟེ། དེ་ནི་གནས་མེད་ཅིང་ཐེ་ཚོམ་མི་ཟའོ། །རབ་འབྱོར་གང་
ཕྱིར་མི་ལྡོག་པའི་བྱང་ཆེན་ནི་ལོག་པར་ལྟུང་བར་མི་འགྱུར་སེམས་ཅན་དམྱལ་བར་མི་སྐྱེ་སྟེ། ཞེས་སོགས་
དང་། རབ་འབྱོར་གང་ཕྱིར་མི་ལྡོག་པའི་བྱང་ཆེན་དགེ་བ་བཅུའི་ལས་ཀྱི་ལམ་ལ་ཡང་དག་པར་བསྐུལ་
ཞིང་སྤྱོད་དོ། །བདག་ཉིད་ཀྱང་སྲོག་གཅོད་པ་ལས་ ལྡོག ཅེས་སོགས་དང༌། རབ་འབྱོར་གཞན་
ཡང་ཕྱིར་མི་ལྡོག་པའི་བྱང་ཆེན་གང་གི་ཚེ་སྦྱིན་པའི་ཕར་ཕྱིན་ལ་གནས་པ་དང་ནས་ཤེར་ཕྱིན་ལ་གནས་པ་་
དེའི་ཚེ་སེམས་ཅན་ཐམས་ཅད་ཀྱི་དོན་དུ་སྦྱིན་པ་ཡོངས་སུ་གཏོང་། ཞེས་སོགས་དང༌། རབ་འབྱོར་
གཞན་ཡང་ཕྱིར་མི་ལྡོག་པའི་བྱང་ཆེན་ནི་ཆོས་ཟབ་མོ་ལ་དོགས་པ་དང་ཡིད་གཉིས་དང་ཐེ་ཚོམ་མེད་དོ། །
ཞེས་སོགས་དང་། རབ་འབྱོར་གང་ཕྱིར་མི་ལྡོག་པའི་བྱང་ཆེན་ལུས་ཀྱི་ལས་འཇམ་པ་དང་ལྡན་པ་ཡིན།
ངག་གི་ལས་འཇམ་པ་དང་ལྡན་པ་ཡིན། ཡིད་ཀྱི་ལས་འཇམ་པ་དང་ལྡན་པ་ཡིན་ཏེ། ཞེས་སོགས་
དང༌། རབ་འབྱོར་གང་ཕྱིར་མི་ལྡོག་པའི་བྱང་ཆེན་འདི་ལྟ་སྟེ། འདོད་པ་ལ་འདུན་པ་དང་ གནོད་
སེམས་དང་རྨུགས་པ་དང་ གཉིད་དང་རྒོད་པ་དང་འགྱོད་པ་དང་ཐེ་ཚོམ་གྱི་སྒྲིབ་པ་ལྔ་བོ་འདི་དག་དང་་་་་
ལྷན་ཅིག་མི་གནས་ཏེ། ཞེས་སོགས་དང༌། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆེན་ནི་
བག་ལ་ཉལ་ཐམས་ཅད་ཀྱི་ཐམས་ཅད་དུ་མེད་དེ། ཞེས་སོགས་དང་། རབ་འབྱོར་གཞན་ཡང་ཕྱིར་
མི་ལྡོག་པའི་བྱང་ཆེན་ནི་འགྲོ་ཞིང་འོང་ཡང་འཁྲུལ་བའི་སེམས་ཀྱིས་མི་འགྲོ་སྟེ་འགྲོའ མ་འོང་ན་ཡང་དྲན་་་་
པ་ཉེ་བར་བཞག་ཅིང་འོང་སྟེ། ཞེས་སོགས་དང༌། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆེན་
ནི་གོས་ལོངས་སྤྱོད་པ་ལ་སྤྲོ་བ་མེད་པ་སྨད་དུ་མེད་པ་ཡིན་ཏེ། ཞེས་སོགས་གསུངས། །
དེའི་དོན་བཤད་པ་ལ། གཟུགས་ལ་སོགས་པ་ལས་ ལྡོག་པ་དང༌། ཞེས་པ་ནས། གོས་ལ་
སོགས་པ་གཙང་བ་དང༌། ཞེས་པའི་ བར་དང༌། ངོ་བོ་ཉིད་མེད་པ་ཉིད་ཀྱིས་གཟུགས་ལ་སོགས་
པའི་ཆོས་ལས་ལྡོག་པ་དང་། ཤེས་ནས་དད་པ་ཐོབ་པས་ཐེ་ཚོ མ་ཟད་པ་དང༌། སྨོན་ལམ་གྲུབ་པས་
214



ལོག་པར་ལྟ་བ་དང་། དམྱལ་བ་དང༌། ཡི་དྭགས་དང༌། དུད་འགྲོར་སྐྱེ་བ་དང་། སངས་རྒྱས་
ཀྱི་བཀའ་མི་ཐོས་པ་དང༌། ཡུལ་མཐའ་འཁོབ་ཏུ་ སྐྱེ་བ་དང༌། དབང་པོ་མ་ཚང་བ་དང༌། གླེན་
པ་དང་ལྐུགས་པའི་ དངོས་པོ་དང༌། ལྷ་ཚེ་རིང་པོར་སྐྱེ་བ་ཞེས་བྱ་བ་མི་ཁོམ་པ་བརྒྱད་ཟད་པ་དང༌།
སྙིང་རྗེས་བདག་དང་གཞན་དགེ་བའི་ཆོས་ལ་སྦྱོར་བ་དང༌། བདག་དང་ གཞན་དུ་བརྗེ་བ་ཉིད་ཀྱིས་སེམས་
ཅན་གཞན་གྱི་ཡུལ་ལ་ཡོངས་སུ་བ སྡོས་པའི་སྦྱིན་པ་ལ་སོགས་པ། ཆོས་ཡང་དག་པར་རྟོ གས་ པས་ཟབ་
མོའི་དོན་ལ་ཡང་སོམ་ཉི་མི་བྱེད་པ་དང༌། གཞན་ལ་ཕན་པ་ཉིད་དུ་ཞུ གས་ པས་བྱམས་པས་ལུས་དང་
ངག་དང་ཡིད་ཀྱི་ལས་དང༌། སྦྱོར་བ་ཕུན་སུམ་ཚོགས་པས་སྒྲིབ་པ་ལྔ་པོ། འདོད་པ་ལ་འདུན་པ་དང་
གནོད་སེམས་དང་ གཉིད་དང་རྨུགས་པ་དང་རྒོད་པ་དང་འགྱོད་པ་དང་ ཐེ་ཚོམ་དག་དང་ མི་འགྲོགས་པ་་་་
དང༌། གཉེན་པོ་རྣམ་པར་སྒོམ་པ་ཉིད་ཀྱིས་མ་རིག་པ་ལ་སོགས་པའི་བག་ལ་ཉལ་ཐམས་ཅད་འཇོམས་
པ་དང༌། རྟག་ཏུ་མཉམ་པར་བཞག་པ་ཉིད་ཀྱིས་དྲན་པ་དང་ཤེས་བཞིན་དང་ལྡན་པ་དང་། གཙང་
སྒྲ་ཀུན་ཏུ་སྤྱོད་པ་ཉིད་ཀྱིས་གོས་ལ་སོགས་པ་ཡོངས་སུ་སྤྱོད་པ་གཙང་བ་ཞེས་བྱ་བ་རྣམ་པ་བཅུ་གཅིག་་་་་་
དང༌། ཞེས་གསུངས།
གཉིས་པ་རྩེ་མོ་ལ་གནས་པའི་རྟ གས་ཀྱི་རྣམ་ པ་ལ། ལུས་ལ་སྲིན་བུའི་རིགས་བརྒྱུད་ཁྲི་མི་འབྱུང་བ་
དང་། སེམས་ལ་གྱ་གྱུ་མེད་ཅིང་ཉན་རང་གི་ཡིད་བྱེད་ལས་འདའ་བ་དང༌། རྙེད་བཀུར་ལ མི་ལྟ་བར་
སྦྱངས་པའི་ཡོན་ཏན་བཅུ་གཉིས་ཡང་དག་པར་ལེན་པ་དང༌། སྦྱིན་སོགས་དྲུ ག་ཁྱད་པར་ཅན་བསྒྲུབས་
པས་དེ་དག་གི་མི་མཐུན་ཕྱོགས་སེར་སྣ་སོགས་མེད་པ་དང༌། ཆོས་དབྱིངས་སུ་ཆོས་ཐམས་ཅད་ཡང་དག་
པར་འདུས་ཤིང་དེ་ལས་ མི་འདའ་བར་ཅི་བྱེད་ཐམས་ཅད་ཆོས་ཉིད་དང་མི་འགལ་ཞིང་མཐུན་ པར་ཤེར་་་་་
ཕྱིན་གྱི་རྣལ་འབྱོར་དང་ལྡན་པར་འགྲོ་བ་དང་། སེམས་ཅན་གཞན་གྱི་དོན་དུ་དམྱལ་བའི་སྡུག་བསྔལ་ཡང་
འཚོལ་ཞིང་འདོད་པ་སྟེ་དྲུག་རིམ་ བཞིན་སྟོན་པ་ལ། རབ་འབྱོར་གང་བྱང་ཆེན་ གང་གི་ལུས་ལ་སྲིན་བུའི་
རིགས་སྟོང་ཕྲག་བརྒྱད་ཅུ་གནས་ཤིང༌། ལུས་ལ་ཟ་བ་ཡོད་པ་དེ་དག་ཀྱང་ཕྱིར་མི་ལྡོག་པའི་བྱང་ཆེན་དེའི་
ལུས་ལ་ཐམས་ཅད་ནས་ཐམས་ཅད་དུ་མེད་དོ། །ཞེས་སོགས་དང༌། དེ་སྐད་ཅེས་བཀའ་སྩལ་པ་དང་། ཚེ་
དང་ལྡན་པ་རབ་འབྱོར་གྱིས་བཅོམ་ལྡན་འ དས་ལ་འདི་སྐད་ཅེས་གསོལ་ཏོ། །བཅོམ་ལྡན་འ དས་ཇི་ལྟར་
བྱང་ཆེན་དེའི་ལུས་ཡོངས་སུ་དག་པ་ལགས། ངག་ཡོངས་སུ་དག་པ་ལགས། སེམས་ཡོངས་སུ་དག་པ་
ལགས། བཅོམ་ལྡན་འདས་ཀྱིས་བཀའ་སྩལ་པ། ཇི་ལྟ་ཇི་ལྟར་བྱང་ཆེན་གྱི་དགེ་བའི་རྩ་བ་དེ་དག་རྣམ་ པར་
འཕེལ་བ་དེ་ལྟ་དེ་ལྟར་དགེ་བའི་རྩ་བ་དེ་དག་གིས་ལུས་མི་དྲང་བ་ཉིད་དང་། ངག་མི་དྲང་བ་ཉིད་དང་།
215



སེམས་མི་དྲང་བ་ཉིད་དེ། ལུས་དང་ངག་དང་སེམས་ཀྱི་གྱ་གྱུ་ཡོངས་སུ་སྦྱོང་བར་བྱེད་དོ། །ཞེས་སོགས་
དང་། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆེན་ཁེ་དང་བཀུར་སྟི་ལྷུར་ལེན་པ་མ་ཡིན། ཆོས་
གོས་གསུམ་པའི་བར་དུ་ལྷུར་ལེན་པ་མ་ཡིན་ཞིང་། དེ་སྦྱངས་པའི་ཡོན་ཏན་བཅུ་གཉིས་ཀྱང་ཡང་དག་
པར་བླངས་ཏེ་སྤྱོད་དོ། །ཞེས་སོགས་དང༌། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆེན་ལ་
སེར་སྣའི་སེམས་སྐྱེ་བ་མེད་དོ། །ཞེས་སོགས་དང༌། རབ་འབྱོར་གང་བྱང་ཆེན་ཕྱིར་མི་ལྡོག་པ་ནི་
བློ་བརྟན་པ་ཡིན།་གུས་པར་གཞན་ལ་ཆོས་ཉན་པ་ཡིན། གཞན་ལ་ཆོས་གང་ཐོས་པ་དེ་དག་ཀྱང་
ཤེར་ཕྱིན་ལ་སྦྱོར་བ་ཡིན། ཞེས་སོགས་དང༌། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆེན་གྱི་
དྲུང་དུ་བདུད་སྡི ག་ཏོ་ཅན་གྱིས་སེམས་ཅན་དམྱལ་བ་ཆེན་པོ་བརྒྱད་མང་པོར་སྤྲུལ་ནས་སེམས་ ཅན་དམྱལ་
བ་ཆེན་པོ་དེ་རེ་རེ་ན་ཡང་བྱང་ཆུབ་སེམས་དཔའ་བརྒྱ་ཕྲག་མང་པོ་དང༌། བྱང་ཆུབ་སེམས་དཔའ་སྟོང་
ཕྲག་མང་པོ་དང༌། བྱང་ཆུབ་སེམས་དཔའ་བརྒྱ་སྟོང་ཕྲག་མང་པོ་དང་། བྱང་ཆུབ་སེམས་དཔའ་བྱེ་
བ་ཕྲག་ཁྲིག་བརྒྱ་སྟོང་ཕྲག་མང་པོ་བསྲེགས་ཤིང་བཙོ་བ་དང༌། ཞེས་པ་ནས། བྱང་ཆེན་གྱི་སེམས་
མི་འཁྲུ ག་ཅིང་དོགས་པ་མེད་ཐེ་ཚོམ་མེད་ན་བྱང་ཆེན་དེ་ནི་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཁས་
ཡང་དག་པར་རྫོགས་པའི་སངས་རྒྱས་དེ་དག་གིས་ལུང་བསྟན་ཕར་རིག་པར་བྱའོ། །ཞེས་སོགས་
གསུངས།
དེའི་དོན་བཤད་པ་ལ། ལུས་ལ་སྲིན་བུ་རྣམས་མི་འབྱུང༌། །ཞེས་པ་ནས། སེམས་ཅན་དོན་
དུ་དམྱལ་འཚོལ་དང༌། །ཞེས་དང༌། དགེ་བའི་རྩ་བ་འཇིག་རྟེན་ལས་མངོན་པར་འཕ གས་པ་ཉིད་་
ཀྱིས་ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་བ་དང༌། དགེ་བའི་རྩ་བ་རྣམ་པར་དག་པས་སེམས་གྱི་
རྒྱུ་མེད་པ་དང་། རྙེད་པ་དང་བཀུར་སྟི་ལ་སོགས་པ་ལ་མི་ལྟ་བ་ཉིད་ཀྱིས་ཐུག་དར་ཁྲོད་པ་ཉིད་ལ་སོགས་
པ་སྦྱངས་པའི་ཡོན་ཏན་ཡང་དག་པར་ལེན་པ་དང༌། སྦྱིན་པ་ལ་སོགས་པའི་ཁྱད་པར་སྒྲུབ་པས་དེ་དག་
དང་འགལ་བ་སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་མེད་པ་དང༌། ཆོས་ཐམས་ཅད་ཡང་དག་
པར་སྡུད་པ་ཉིད་ཀྱིས་ཆོས་ཉིད་དང་ མི་འགལ་བར་ཤེས་རབ་ཀྱི་ཕ་རོལ་ཏུ་ཕྱིན་པ་དང་ ལྡན་ པར་འགྲོ་བ་་་
དང༌༑ འགྲོ་བ་བདག་ཉིད་ཀྱིར་བྱས་པ་ཉིད་ཀྱིས་གཞན་གྱི་དོན་དུ་དམྱལ་བ་འདོད་པ་ཞེས་བྱ་བ་རྣམ་
པ་དྲུག་དང་། ཞེས་གསུངས།
གསུམ་པ་བཟོད་པ་ལ་གནས་པའི་རྟགས་ཀྱི་རྣམ་པ་ལ། བདུད་ཀྱིས་དམན་པའི་ལམ་དུ་དཀྲིས་ཀྱང་
དཀྲིར་མི་ཐུབ་པ་དང་། ལམ་ལྟར་བཅོས་པ་སྟོན་པའི་བདུད་ལ་བདུད་ཉིད་དུ་རྟོགས་པའི་རྣམ་པ་སྟེ་གཉིས་
1
:
216



་
ལ
སྟོན་པ་ལ། རབ་འབྱོར་གཞན་ཡང་གལ་ཏེ་བྱང་ཆེན་གྱི་དྲུང་དུ་བདུ ད་སྡི ག་ཏོ་ཅནི་དགེ་སློང་གི་ཆ་བྱད་དུ་
འོངས་ནས་འདི་སྐད་དུ་གང་ཁྱོད་ཀྱིས་སྔོན་འདི་ལྟར་བདག་གི་སྦྱིན་ པའི་ ཕར་ཕྱིན་ཡོངས་སུ་སྦྱང་བར་་་་་་་
བྱའོ༑ །ཞེས་པ་ནས། ཉན་ཐོས་ཀྱི་ཐེག་པའམ་རང་སངས་རྒྱས་ཀྱི་ཐེག་པ་པས་བླ་མེད་རྫོགས་བྱང་
གི་ཆོས་ལས་ཕྱིར་མི་ལྡོག་ན་བྱང་ཆེན་དེ་ནི་ངེས་པ་ཡིན་ཏེ། ཞེས་སོགས་དང༌། རབ་འབྱོར་གཞན་
ཡང་བྱང་ཆེན་གྱི་དྲུང་དུ་བདུད་སྡིག་ཏོ་ཅན་དགེ་སློང་གི་ཆ་བྱད་དུ་འོངས་ ནས་འདི་སྐད་དུ་རྣམ་མཁྱེན་ལ་་
སྤྱོད་པ་འདི་ནི་འཁོར་བར་སྤྱོད་པ་ཡིན་པས་འདི་ཉིད་དུ་ཁྱོད་ཀྱིས་སྡུག་བསྔལ་མཐར་ཕྱིན་པར་གྱིས་ཤིག །
ཅེས་པ་ནས། བདུད་སྡིག་ཏོ་ཅན་དེས་བྱང་ཆེན་ལ་ལམ་གྱི་ གཟུགས་བརྙན་སྟོན་ཏེ་གང་འཁོར་བར་སྤྱོད་
པའི་ འ ཇིག་རྟེན་པའི་རྣམ་ པས་ལམ་གྱི་ གཟུགས་བརྙན་ཡང་ན་རུས་པར་འདུ་ཤེས་པ་ཡང་ན་བསམ་གཏན་་
དང་ པོ་ནས་འདུ་ཤེས་མེད་འདུ་ཤེས་མེད་མིན་གྱི་ བར་དུ་སྟོན་ཅིང་། ཞེས་སོགས་གསུངས།
དེའི་དོན་བ ཤད་པ་ལ། གཞན་གྱིས་དཀྲི་བར་མི་བཏུབ་དང༌། །ལམ་གཞན་ཉེ་པར་སྟོན་བདུད་
ལ། །བདུད་ཅེས་བྱ་བར་རྟོ གས་པ་དང༌། །ཞེས་དང༌། རྟོགས་པ་ལ་ཡིད་ཆེས་པའི་ཆོས་ཉིད་
ཀྱིས་གཞན་གྱིས་དཀྲིར་མི་བཏུབ་པ་དང་། སངས་རྒྱས་ཉིད་ཀྱི་ ཐབས་ཤེས་པ་ལ་མཁས་པ་ཉིད་ཀྱིས་ལམ་
ལྟར་བཅོས་པ་ཉེ་བར་སྟོན་པའི་ བདུད་ལ་བདུད་ཉིད་དུ་རྟོ གས་པ་ཞེས་བྱ་བ་རྣམ་ པ་གཉིས་དང་། ཞེས་
གསུངས།
བཞི་པ་ཆོས་མཆོག་ལ་གནས་པའི་རྟ གས་ཀྱི་རྣམ་པ་ཀུན་ཏུ་སྤྱོད་པ་ཐམས་ཅད་ལ་སངས་རྒྱས་དགྱེས་་
བ་དེ་སྟོན་པ་ལ། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆེན་ཤེར་ཕྱིན་ ལ་སྤྱོད་པའི་ ཚེ་འདི་སྙམ་
དུ་གལ་ཏེ་དེ་བཞིན་གཤེགས་པས་ཇི་སྐད་དུ་བསྟན་པ་དེ་ལྟར་བསླབ་པ་ལ་སྤྱོད་པ་དེ་དང་ མ་བྲལ་ཞིང་ཤེར་
ཕྱིན་དང་ལྡན་པའི་ཡིད་ལ་བྱེད་པ་འདི་དག་གིས་སྤྱོད་པ་དེ་ནི་སྦྱིན་ པའི་ ཕར་ཕྱིན་ལས་ཡོངས་སུ་མི་ཉམས།
ཞེས་སོགས་གསུངས། དེའི་དོན་བཤད་པ་ལ། སངས་རྒྱས་དགྱེས་པའི་སྤྱོད་པ་སྟེ། ཞེས་དང༌།
འཁོར་གསུམ་རྣམ་ པར་དག་པས་སྤྱོད་པ་ཐམས་ཅད་ལ་སངས་རྒྱས་དགྱེས་པ་ཞེས་བྱ་བ་རྣམ་པ་གཅིག་་་་་་
གིས། ཞེས་གསུངས།
དེ་དག་གི་དོན་བསྡུས་ནས་བཤད་པ་ལ། རྟགས་ནི་ཉི་ཤུ་འདི་དག་གིས། །དྲོད་དང་རྩེ་མོ་
བཟོད་བཅས་དང༌། །ཆོས་མཆོག་རྣམས་ལ་གནས་པ་ཡི། །རྫོགས་པའི་བྱང་ཆུབ་ལས་ མི་ལྡོག །
ཅེས་དང༌། གོ་རིམ་བཞིན་དུ་དྲོ་བ་དང༌། རྩེ་མོ་དང༌། བཟོད་པ་དང༌། ཆོས་ཀྱི་ མཆོག་
རྣམས་ལ་གནས་པའི་བྱང་ཆུབ་སེམས་དཔའི་བླ་ན་མེད་པའི་བྱང་ཆུབ་ལས་ཕྱིར་མི་ལྡོག་པ་ཡིན་ པར་རྟགས་
--



ཉི་ཤུ་པོ་འདི་དག་གིས་ཤེས་པར་བྱའོ། །ཞེས་གསུངས། །
གཞུང་དོན་ནི། སྦྱོར་ལམ་པ་ཕྱིར་མི་ལྡོག་པའི་རྟགས་དེ་ལ་ཉི་ཤུ་ཡོད་དེ། དེ་ལ་དྲོད་ལ་གནས་
པའི་ཕྱིར་མི་ལྡོག་པའི་རྟགས་ཀྱི་རྣམ་པ་བཅུ་གཅིག རྩེ་མོ་ལ་གནས་པའི་དྲུག བཟོད་པ་ལ་གནས་
པའི་གཉིས། ཆོས་མཆོ ག་ལ་གནས་པའི་ གཅིག་རྣམས་སུ་ཡོད་པའི་ཕྱིར། དེས་ན་རང་གང་ལ་ལྡན་
པའི་བྱང་སེམས་སྦྱོར་ལམ་པ་ཕྱིར་མི་ལྡོག་པར་ཡིད་ཆེས་པར་བྱེད་ པའི་ སྒྲུབ་བྱེད་རྣམ་དག་དེ། སྦྱོར་ལམ་
པ་ཕྱིར་མི་ལྡོག་པའི་རྟགས་ཀྱི་མཚན་ཉིད། དེ་ལ་དབྱེ་ན། དྲོད། རྩེ་མོ། བཟོད་པ། ཆོས་
མཆོག་ལ་གནས་པའི་ཕྱིར་མི་ལྡོག་པའི་རྟགས་དང་བཞི་ཡོད། དང་པོ་ལ་ཡང་བཅུ་གཅིག་ ཏུ་ཡོད་དེ།
གཟུགས་སོགས་ལ་བདེན་ཞེན་མངོན་གྱུར་པ་ལྡོག་པ་དང༌། སྐྱབས་གནས་ལ་ཐེ་ཚོམ་མངོན་ གྱུར་པ་ཟད་
པ། མི་ཁོམ་པ་བརྒྱད་དུ་སྐྱེ་བ་ཟད་པ། བདག་གཞན་ དགེ་བའི་ ཆོས་སྦྱོར་བ། སེམས་ཅན་གཞན་
གྱི་ཡུལ་ལ་དམིགས་ཏེ་སྦྱིན་སོགས་བསྒོམས་ཤིང་དེ་དག་གི་བསམ་པ་རྫོགས་པར་བྱས་ཏེ་དགེ་རྩ་རྫོགས་བྱང་
དུ་བསྔོ་བ། ཟབ་མོའི་ཆོས་ལ་སོམ་ཉི་མེད་པ། བྱམས་ པའི་ སྒོ་གསུམ་ཀྱི་ལས་དང་ ལྡན་ པ། སྒྲིབ་
པ་ལྔ་དང་མི་འགྲོགས་པ། མ་རིག་པ་སོགས་ཀྱི་བག་ལ་ཉལ་འཇོམས་པ། དྲན་པ་དང་ཤེས་བཞིན་
དང་ ལྡན་ པ། གོས་ལ་སོགས་པ་ཡོངས་སུ་སྤྱོད་པ་གཙང་བ་རྣམས་ཡོད་པའི་ཕྱིར། །
གཉིས་པ་དེ་ལ་དྲུག་ཏུ་ཡོད་དེ། ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་བ་དང༌། སེམས་ལ་
གྱ་གྱུ་མེད་པ་དང་། སྦྱང་བའི་ཡོན་ཏན་ཡང་དག་པར་ལེན་པ་དང་། སེར་སྣ་ལ་སོགས་པའི་སེམས་
མི་བསྐྱེད་པ་དང༌། ཆོས་ཉིད་དང་མི་འགལ་བར་ཤེར་ཕྱིན་གྱི་རྣལ་འབྱོར་དང་ལྡན་པར་རྟོ གས་པ་དང་།
གཞན་དོན་དུ་དམྱལ་བའི་སྡུག་བསྔལ་འཚོལ་བ་རྣམས་སུ་ཡོད་པའི་ཕྱིར། གསུམ་པ་ལ་གཉིས་ཡོད་དེ།
གཞན་བདུད་ཀྱིས་ཐེག་དམན་གྱི་ལམ་དུ་དཀྲི་བར་མི་བ ཏུབ་པ་དང༌། ལམ་ལྟར་སྟོན་པའི་བདུད་ལ་
བདུད་དུ་རྟོགས་པ་རྣམས་སུ་ཡོད་པའི་ ཕྱིར། བཞི་པ་ལ་གཅིག་ཡོད་དེ། སྒོ་གསུམ་གྱི་ཀུན་ཏུ་སྤྱོད་པ་
ཐམས་ཅད་ལ་སངས་རྒྱས་དགྱེས་པ་དེ་དེ་ཡིན་ པའི་ ཕྱིར། ཁོ་ན་རེ། བྱང་སེམས་སྦྱོར་ལམ་པ་དེས་
ཕྱིར་མི་ལྡོག་པའི་རྟ གས་ཐོབ་པར་ཐལ། སྦྱོར་ལམ་པ་ཕྱིར་མི་ལྡོག་པའི་རྟ གས་ཡོད་པའི་ཕྱིར་ན་མ་ཁྱབ།
དེར་ཐལ། མཚན་ཉིད་འཐད་པའི་ཕྱིར་ཟེར་ན། འོ་ན་དྲོད་ལ་གནས་པའི་སེམས་དཔའ་ དབང་སྣོན་
གྱིས་ཕྱིར་མི་ལྡོག་པའི་རྟ གས་ཐོབ་ པར་ཐལ། དེའི་ཕྱིར་མི་ལྡོག་པའི་རྟ གས་ ཡོད་པའི་ཕྱིར།།
གཉིས་པ་མཐོང་ལམ་པ་ཕྱིར་མི་ལྡོག་པའི་རྟ གས་བཤད་པ་ལ། མཚམས་སྦྱོར་བ་དང༌། དོན་
བ ཤད་པ་གཉིས་ལས། དང་པོ་ནི། སྦྱོར་ལམ་པ་ཕྱིར་མི་ལྡོག་པའི་རྟགས་ཀྱི་འོག་ཏུ་མཐོང་ལམ་བ་
218



*
ཕྱིར་མི་ལྡོག་པའི་རྟགས་འཆད་པའི་རྒྱུ་མཚན་དེ། རྒྱུད་ལ་སྐྱེ་རིམ་གྱི་དབང་དུ་བྱས་ནས་དེ་ལྟར་བསྟན་
པའི་ཕྱིར། ཞེས་འཆད་པ་ལ། ངེས་པར་འབྱེད་པའི་ཆ་དང་མཐུན་པའི་ཕྱིར་མི་ལྡོག་པའི་མཚན་
ཉིད་ཀྱི་འོག་ཏུ་མཐོང་བའི་ལམ་གྱི་ཕྱིར་མི་ལྡོག་པའི་མཚན་ཉིད། ཅེས་གསུངས།
གཉིས་པ་ལ་རྟ གས་ཀྱི་གྲངས་མདོར་བསྟན་པ་དང༌། ངོ་བོ་རྒྱས་པར་བ ཤད་པ་གཉིས་ལས། དང་
པོ་ལ་གསུམ་ལས། དང་པོ་ནི། མཐོང་བའི་ལམ་ལ་བཟོད་པ་དང༌། །ཞེས་སོགས་ བར་སྐབས་ཀྱི་
ཚིགས་སུ་བཅད་པ་གཅིག་གསུངས་པ་ཆོས་ཅན། དགོས་པ་ཡོད་དེ། མཐོང་ལམ་པ་ཕྱིར་མི་ལྡོག་པའི་་
རྟ གས་ཀྱི་མཚན་ཉིད་གྲངས་ཀྱི་སྒོ་ནས་མདོར་བསྟན་གྱི་ཚུལ་དུ་བཤད་པར་བྱ་བའི་ཆེད་ཡིན་པའི་ཕྱིར། །
ཞེས་མཚམས་སྦྱོར་བ་ལ། བར་སྐབས་ཀྱི་ཚིགས་སུ་བཅད་པ་གཅིག་གིས་གསུངས་པ། ཞེས་གསུངས།
གཉིས་པ་ནི་མཐོང་ལམ་པ་ཕྱིར་མི་ལྡོག་པའི་རྟགས་བཅུ་དྲུག་མདོར་བསྟན་གྱི་ཚུལ་གྱིས་འཆད་པ་ལ།
མཐོང་བའི་ལམ་ལ་བཟོད་པ་དང༌། །ཞེས་སོགས་གསུངས། གསུམ་པ་ནི། དེ་ཉིད་ཚིག་དོན་གྱི་
སྒོ་ནས་བཤད་པ་ལ། སྡུག་བསྔལ་ལ་སོགས་པའི་བདེན་པའི་སྒོ་ནས་ཆོས་དང་ རྗེས་སུ་ཤེས་པའི་ བཟོད་
པ་དང༌། ཤེས་པའི་སྐད་ཅིག་མ་བཅུ་དྲུག་ནི། བྱང་ཆུབ་སེམས་དཔའ་མཐོང་བའི་ལམ་ལ་གནས་པ་
རྣམས་ཀྱི་ཕྱིར་མི་ལྡོག་པའི་ མཚན་ཉིད་ཡིན་ནོ། །ཞེས་གསུངས། དོན་ནི། ཐེག་ཆེན་གྱི་མཐོང་
ལམ་རྗེས་ཐོབ་ཡེ་ཤེས་ཐོབ་པའི་མཐོང་ལམ་པ་དབང་འབྲིང་ཆོས་ཅན། བླ་མེད་རྫོགས་བྱང་ལས་ ཕྱིར་་
མི་ལྡོག་པ་ཡིན་ཏེ། ཐེག་ཆེན་ གྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་གིས་དྲངས་པའི་ རྗེས་ཐོབ་
ལུས་ངག་གི་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་ པའི་ ཕྱིར། །
གཉིས་པ་ལ་གསུམ་ལས། དང་པོ་ནི། གཟུགས་སོགས་འདུ་ཤེས་ལྡོག་པ་དང༌། །ཞེས་སོགས་
བར་སྐབས་ཀྱི་ཚིགས་སུ་བཅད་པ་ལྔ་གསུངས་པ་ཆོས་ཅན། དགོས་པ་ཡོད་དེ། མཐོང་ལམ་པ་ཕྱིར་
མི་ལྡོག་པའི་རྟགས་ཀྱི་རྣམ་ པའ མ་མཚན་ཉིད་དེ་དག་ཇི་ལྟ་བུ་ཡིན་ཞེས་དྲི་བའི་ལན་དུ་རྣམ་པ་བཅུ་དྲུག་་་་་
བསྟན་པར་བྱ་བའི་ཆེད་ཡིན་ པའི་ཕྱིར། ཞེས་མཚམས་སྦྱོར་བ་ལ། སྐད་ཅིག་མའི་རྣམ་ པ་ཇི་འདྲ་བ་
ཞིག་མཚན་ཉིད་ཡིན་ཞེ་ན། རྣམ་པ་རྣམས་ བར་སྐབས་ཀྱི་ཚིགས་སུ་བཅད་པ་ལྔས་གསུངས་པ་ནི།
ཞེས་གསུངས།
གཉིས་པ་ནི མཐོང་ལམ་པ་ཕྱིར་མི་ལྡོག་པའི་རྟགས་བཅུ་དྲུག་རྒྱས་པར་བཤད་པ་ལ། གཟུགས་
སོགས་འདུ་ཤེས་ལྡོག་པ་དང༌། །ཞེས་སོ གས་ གསུངས།
གསུམ་པ་ནི། དེ་ཉིད་ཚིག་དོན་ གྱི་ སྒོ་ནས་བ ཤུད་པ་ལ། རང་གི་མཚན་ཉིད་སྟོང་པ་ཉིད་ཀྱིས་
219



ཞེས་སོགས་གསུངས། འདི་ལ་ཡང་བདེན་པ་སོ་སོའི་རྣམ་པ་རྒྱས་པར་བཤད་པ་དང་། དོན་བསྡུས་
ཏེ་བཤད་པའི་རྟ གས་ངོས་བཟུང་བའོ། །དང་པོ་ལ། སྡུག་བདེན། ཀུན་འབྱུང་བདེན་པ།
འགོག་བདེན། ལམ་བདེན་གྱི་རྣམ་པ་དང་བཞི་ལས། དང་པོ་ལ། སྡུག་བདེན་གྱི་རྣམ་ པའི་ཤེས་
བཟོད་སྐད་ཅིག་མ་བཞི་པོ་དེ་རིམ་བཞིན་སྟོན་པ་ལ། མདོ་ལས། དེ་སྐད་ཅེས་བཀའ་སྩལ་པ་དང༌།
ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་
ཕྱིར་མི་ལྡོག་པའི་བྱང་ཆེན་ཅི་ལས་སླར་ལྡོག་པའི་སླད་དུ་ཕྱིར་མི་ལྡོག་པ་ཞེས་བགྱི་བ་ལགས། བཅོམ་
ལྡན་འདས་ཀྱིས་བཀའ་སྩལ་པ། རབ་འབྱོར་དེ་ནི་གཟུགས་ཀྱི་འདུ་ཤེས་ལས་ཕྱིར་ལྡོག་གོ །ཞེས་སོ གས་
དང་། རབ་འབྱོར་གཞན་ཡང་བྱང་ཆེན་དེའི་དྲུང་དུ་བདུད་སྡིག་ཅན་ཉེ་བར་འོངས་ཏེ་མོས་པ་བཟློག་
ཅིང་རྣམ་མཁྱེན་ནི་ནམ་མཁའ་དང་མཚུངས་པ་དངོས་པོ་ངོ་བོ་ཉིད་རང་གི་མཚན་ཉིད་ཀྱིས་སྟོང་པའོ། །
ཞེས་པ་ནས། དེ་སེམས་བརྟན་པ་དང་སེམས་མི་གཡོ་བ་དང་ སེམས་མི་འཕྲོགས་པ་དང་ ལྡན་ པས་ ཕར་
ཕྱིན་དྲུག་ལ་སྤྱོད་ན་བྱང་ཆུབ་སེམས་དཔའི་སྐྱོན་མེད་པ་ལ་འཇུག་པར་འགྱུར་རོ། །ཞེས་དང་། དེ་
ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་
སླར་མི་ལྡོག་པའི་བྱང་ཆེན་ལ་ཕྱིར་མི་ལྡོག་པ་ཞེས་བགྱིའམ། འོན་ཏེ་སླར་མི་ལྡོག་པའི་བྱང་ཆེན་ལ་ཕྱིར་
མི་ལྡོག་པ་ཞེས་བགྱི། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཕྱིར་མི་ལྡོག་པའི་བྱང་ཆེན་ནི་
ཕྱིར་མི་ལྡོག་པ་ཞེས་བྱའོ། །བྱང་ཆེན་གང་ཉན་ཐོས་ཀྱི་སའམ་རང་སངས་རྒྱས་ཀྱི་ས་ལས་ ཕྱིར་མི་ལྡོག་
པ་དེ་ནི་རབ་འབྱོར་ཕྱིར་མི་ལྡོག་པའི་བྱང་ཆུབ་སེམས་དཔའ་ཡིན་ཏེ། ཞེས་སོགས་དང༌། རབ་འབྱོར་
གཞན་ཡང་ཕྱིར་མི་ལྡོག་པའི་བྱང་ཆེན་འདོད་པ་ནས་བསམ་གཏན་དང་ པོ་ལ་སྙོམས་པར་འཇུག་གོ །
བསམ་གཏན་བཞི་པའི་ བར་ལ་སྙོམས་པར་འཇུག་གོ །འགོག་པའི་ བར་ལ་སྙོམས་པར་འཇུག་གོ །ཞེས་
པ་ནས། བསམ་གཏན་གྱི་འབྲས་བུ་ཡོངས་སུ་མི་འཛིན་ཏོ། །འགོག་པའི་ བར་ གྱི་སྙོམས་པར་འཇུག་
པའི་འབྲས་བུ་ཡོངས་སུ་མི་འཛིན་ཏོ། །ཞེས་སོགས་གསུངས། །
དེའི་དོན་བཤད་པ་ལ། གཟུགས་སོགས་འདུ་ཤེས་ལྡོག་པ་དང༌། །སེམས་བརྟན་ཐེག་པ་དམན་
དག་ལས། །རྣམ་ ལོག་བསམ་གཏན་ལ་སོགས་པའི། །ཡན་ལག་ཡོངས་སུ་ཟད་པ་དང་། །ཞེས་
དང༌། རང་ གི་མཚན་ཉིད་སྟོང་པ་ཉིད་ཀྱིས་གཟུགས་ལ་སོགས་པའི་ཆོས་སུ་རྟོག་པ་ལས་ ལྡོག་པ་དང༌།
སངས་རྒྱས་ལ་སོགས་པའི་བྱིན་གྱིས་བརླབས་པས་བླ་ན་མེད་པའི་བྱང་ཆུབ་ཀྱི་སེམས་བརྟན་པ་ཉིད་དང༌།
ཐེག་པ་ཆེན་པོའི་ཆོས་ཁྱད་པར་ཅན་བསྒྲུབས་ པས་ ཉན་ཐོས་དང་རང་སངས་རྒྱས་ཀྱི་ཐེག་པ་ལས་སེམས་་་
220.



རྣམ་པར་ལོག་པ་དང༌། ཆོས་རབ་ཏུ་རྣམ་པར་འབྱེད་པའི་མཐུས་བསམ་གཏན་དང་གཟུགས་མེད་ པའི་
སྙོམས་པར་འཇུག་པ་ལ་སོགས་པར་སྐྱེ་བའི་ཡན་ལག་ཡང་དག་པར་ཡོངས་སུ་ཟད་པ་ཞེས་བྱ་བ་བཞི་ནི་་་་༌
སྡུག་བསྔལ་གྱི་རྣམ་པ་ཡིན་ནོ། །ཞེས་གསུངས། །
གཉིས་པ་ལ། ཀུན་འབྱུང་བདེན་པའི་ཤེས་བཟོད་བཞིའི་རྣམ་པ་སྟོན་པ་ལ། རབ་འབྱོར་གཞན་་
ཡང་ཕྱིར་མི་ལྡོག་པའི་བྱང་ཆེན་ནི་བྱང་ཆུབ་ཡིད་ལ་བྱེད་པ་དང་ལྡན། དེ་བྱང་ཆུབ་ཀྱི་སེམས་དང་ མི་་
བྲལ་ཞིང་གཟུགས་ལྷུར་ལེན་པ་མ་ཡིན་ནོ། །ཞེས་སོགས་དང༌། རབ་འབྱོར་གཞན་ཡང་ཕྱིར་མི་ལྡོག་
པའི་བྱང་ཆེན་ནི་ཁྱིམ་གྱི་ནང་ན་གནས་ཀྱང་ཐབས་མཁས་པས་སེམས་ཅན་རྣམས་ཡོངས་སུ་སྨིན་པར་བྱ་་་་་
བའི་ཕྱིར་འདོད་པའི་ཡོན་ཏན་ལྔ་ལ་གནས་ནས་སེམས་ཅན་རྣམས་ལ་སྦྱིན་པ་ཡོངས་སུ་གཏོང་སྟེ། ཞེས་་
སོགས་དང་། རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆེན་ནི་ཁྱིམ་གྱི་ནང་ན་གནས་ ཀྱང་འཛམ་་
བུའི་གླིང་རིན་པོ་ཆེ་སྣ་བདུན་གྱིས་ཡོངས་སུ་བཀང་བར་བྱས་ཏེ་སྦྱིན་པ་ཡོངས་སུ་གཏོང་ངོ་། །ཞེས་་
སོགས་དང༌། དེའི་སེམས་བྱང་ཆུབ་ཡིད་ལ་བྱེད་པ་ནས་བླ་མེད་རྫོགས་བྱང་གི་བར་དུ་རྣམ་པར་གཡེང་
བར་མི་བྱེད་དེ། ཞེས་སོགས་གསུངས།
དེའི་དོན་བཤད་པ་ལ། ལུས་སེམས་ཡང་བ་ཉིད་དང་ནི། །འདོད་ལ་སྤྱོད་ལ་ཐབས་མཁས་་
དང་། །རྟག་ཏུ་ཚངས་པར་སྤྱོད་ཉིད་དང༌། །འཚོ་བ་རྣམ་པར་དག་ཉིད་དང༌། །ཞེས་དང་།
མི་དགེ་བ་དང་བྲལ་བ་ཉིད་ཀྱིས་ལུས་དང་སེམས་ཡང་བ་དང་། སེམས་ཅན་གདུལ་བའི་ཐབས་མཁས་
པའི་མཐུས་མངོན་པར་ཞེན་པ་མེད་ པར་འདོད་པ་ལ་ཉེ་བར་སྤྱོད་པ་དང༌། ཡུལ་གྱི་ཉེས་དམིགས་
མཐོང་བས་རྟག་ཏུ་ཚངས་པར་སྤྱོད་པ་ཉིད་དང༌། སྐྱེས་བུ་དམ་པའི་ཆོས་ཉིད་ཀྱིས་འཚོ་བའི་ཡོ་བྱད་
ཡང་དག་པར་རྣམ་པར་དག་པ་ཉིད་ཅེས་བྱ་བ་བཞི་ནི་ཀུན་འབྱུང་བའི་རྣམ་པ་ཡིན་ནོ། །ཞེས་
གསུངས།
གསུམ་པ་ལ། འགོག་བདེན་གྱི་རྣམ་ པའི་ཤེས་བཟོད་བཞི་སྟོན་པ་ལ། རབ་འབྱོར་གཞན་ཡང་
ཕྱིར་མི་ལྡོག་པའི་བྱང་ཆེན་ནི་ཕྱིར་མི་ལྡོག་པར་རིག་པར་བྱ་བའི་རྣམ་པ་དེ་དག་དང༌། རྟགས་དེ་དག་
དང༌། མཚན་མ་དེ་དག་བསྟན་གྱི་ཤིན་ཏུ་ལེགས་པར་ཉོན་ལ་ཡིད་ལ་ཟུངས་ཤིག་དང་ངས་བཤད་དོ། །
བཅོམ་ལྡན་འདས་དེ་ལྟར་བགྱིའོ། །ཞེས་གསོལ་ནས་ཚེ་དང་ལྡན་པ་རབ་འབྱོར་བཅོམ་ལྡན་འདས་ཀྱི་
སླད་ཉན་ཏོ། །བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། ，
རབ་འབྱོར་འདི་ལ་བྱང་ཚེ་བྱང་ཆུབ་ཡིད་ལ་བྱེད་པ་དང་མི་འབྲལ་བ་ཡིན་ཏེ། ཞེས་པ་ནས། ཕུང་པོའི་
221



སྦྱོར་བ་དང་ རྗེས་སུ་སྦྱོར་བར་མི་གནས་ཁམས་དང་སྐྱེ་མཆེད་དང་རྟེན་ཅིང་འབྲེལ་བར་འབྱུང་བའི་ཡན་་་་
འ ག་གི་སྦྱོར་བ་དང་ རྗེས་ སུ་སྦྱོར་བར་མི་གནས་ཏེ། དེ་ཅིའི་ཕྱིར་ཞེ་ན། དེ་ནི་འདི་ལྟར་སྟོང་པ་ཉིད་
ལ་གནས་ནས་ཆོས་གང་ཡང་དམན་པའམ་མཆོག་ཏུ་ཡང་དག་པར་རྗེས་སུ་མ་མཐོང་བའི་ཕྱིར། ཞེས་
དང་། རྐུན་པོའི་གཏམ་གྱི་སྦྱོར་བ་དང་ རྗེས་སུ་སྦྱོར་བར་མི་གནས་ཏེ། དེ་ཅིའི་ཕྱིརཱ་ཞེ་ན། དེ ནི་
འདི་ལྟར་བྱང་ཆེན་རང་བཞིན་གྱིས་སྟོང་པའི་ཆོས་རྣམས་ལ་གང་ཡང་འཕྲོག་པའམ་མི་འཕྲོག་པ་ཡང་དག་་
པར་ རྗེས་སུ་མི་མཐོང་བའི་ཕྱིར་རོ། །ཞེས་དང༌། དམག་གི་གཏ མ་གྱི་སྦྱོར་བ་དང་རྗེས་སུ་སྦྱོར་བར་
མི་གནས་ཏེ། དེ་ཅིའི་ཕྱིར་ཞེ་ན། དེ་ནི་འདི་ལྟར་ཏེ་རང་ བཞིན་སྟོང་པ་ཉིད་ལ་གནས་པས་ཆོས་གང་
ཡང་ཉུང་ངུའ མ་མང་པོར་ཡང་དག་པར་རྗེས་ སུ་མི་མཐོང་བའི་ཕྱིར་རོ། །ཞེས་དང་། གཡུལ་གྱི་
གཏམ་གྱི་སྦྱོར་བ་དང་ རྗེས་སུ་སྦྱོར་བར་མི་གནས་ཏེ། དེ་ཅིའི་ཕྱིར་ཞེ་ན། དེ་ནི་འདི་ལྟར་ཆོས་ཉིད་
ལ་གནས་པས་ཆོས་གང་ཡང་རྗེས་སུ་ཆགས་པའ མ་ཁོང་ཁྲོ་བར་ཡང་དག་པར་རྗེས་སུ་མི་མཐོང་བའི་ཕྱིར་་་
རོ༑ །ཞེས་སོགས་གསུངས། །
དེའི་དོན་བཤད་པ་ལ། ཕུང་སོགས་ བར་ཆད་བྱེད་རྣམས་དང༌། །ཚོགས་དང་དབང་སོགས་
བཅས་པ་ཡི། །གཡུལ་འགྱེད། སྦྱོར་དང་ རྗེས་ སུ་སྦྱོར་བ་ཡི། གནས་པ་སོ་སོར་བཀག་པ་
དང་། །ཞེས་དང་། སྟོང་པ་ཉིད་ལ་གནས་པ་ཉིད་ཀྱིས་ཕུང་པོ་དང་སྐྱེ་མཆེད་དང་ཁམས་རྣམས་
ལ་སྦྱོར་བ་དང་རྗེས་སུ་སྦྱོར་བ་དག་ཏུ་མི་བྱའོ་ཞེས་དེ་ལྟར་སྦྱོར་བ་དང་ རྗེས་སུ་སྦྱོར་བའི་གནས་པ་སོ་སོར་་་
བཀག་པ་དང༌། མི་མཐུན་པའི་ཕྱོགས་བསལ་བ་ཉིད་ཀྱིས་རྟོགས་པའི་ བར་ཆད་བྱེད་པའི་ཆོས་རྣམས་ལ་
སྔ་མ་བཞིན་དུ་སྦྱོར་བ་དང་ རྗེས་སུ་སྦྱོར་བའི་གནས་པ་སོ་སོར་བཀག་པ་དང༌། རྣམ་པར་རྟོག་པའི་སྐྱོན་
ཡོངས་སུ་ཤེས་པ་ཉིད་ཀྱིས་བྱང་ཆུབ་ཀྱི་ཚོགས་སྦྱིན་པ་ ལ་སོགས་པ་ལ་སྔ་མ་བཞིན་དུ་སྦྱོར་བ་དང་རྗེས་སུ་་་
སྦྱོར་བའི་ གཏ མ་ལ་གནས་པ་སོ་སོར་བཀག་པ་དང༌། གཟུང་བ་འཛིན་པ་ དག་སྤང་བར་བྱ་བ་ཉིད་ཀྱིས་
དབང་པོ་དང་རྟེན་གྲོང་ཁྱེར་ལ་སོགས་པའི་ གཡུལ་འགྱེད་པ་ལ་སྔ་མ་བཞིན་དུ་སྦྱོར་བ་དང་ རྗེས་སུ་སྦྱོར་་་་
བའི་གནས་པ་ རྗེས་སུ་བཀག་པ་ཞེས་བྱ་བ་བཞི་ནི་འགོག་པའི་རྣམ་པ་ཡིན་ནོ། །ཞེས་གསུངས།
བཞི་པ་ལ་ལམ་བདེན་གྱི་རྟོ གས་པའི་ཡུལ་ཅན་གྱི་རྣམ་པ་བཞི་སྟོན་པ་ལ། དེ་སྦྱིན་པའི་ཕར་ཕྱིན་
ལ་སྤྱོད་ཅིང་སེར་སྣའི་གཏམ་གྱི་སྦྱོར་བ་དང་ རྗེས་སུ་སྦྱོར་བ་ལ་མི་གནས་སོ། །ཞེས་སོགས་དང༌།
རབ་འབྱོར་གཞན་ཡང་ཕྱིར་མི་ལྡོག་པའི་བྱང་ཆེན་ཤེར་ཕྱིན་ལ་སྤྱོད་པ་ན་ནང་སྟོང་པ་ཉིད་ལ་གནས་པ་་་་
དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ བར་ལ་གནས་པ་དང་། ཞེས་སོགས་དང་།
222



རབ་འབྱོར་གཞན་ཡང་ཆོས་ཐམས་ཅད་རང་གི་མཚན་ཉིད་ཀྱིས་སྟོང་པ་ལ་ཆོས་གང་ཡང་སྐྱེ་བའ མ་འགག་
པའ མ་ཀུན་ནས་ཉོན་མོང་པའ མ་རྣམ་པར་བྱང་བར་ཡང་དག་པར་རྗེས་སུ་མི་མཐོང་བའི་བྱང་ཆེན་དེ་ནི། །
ཞེས་སོགས་དང༌། རབ་འབྱོར་གལ་ཏེ་བདུད་སྡིག་ཏོ་ཅན་བདུད་ཀྱིས་བྱིན་གྱིས་བརླབས་པའི་སྐྱེས་བུ་
ཞིག་བྱང་ཆེན་གྱི་དྲུང་དུ་སངས་རྒྱས་ཀྱི་ཆ་བྱད་དུ་ཉེ་བར་འོངས་ནས་འདི་སྐད་དུ་རིགས་ཀྱི་བུ་ཁྱོད་ཉན་་་་
ཐོས་ཉིད་དུ་ལུང་བསྟན་གྱི། ཞེས་པ་ནས། དྲིས་ཀྱང་ལན་ཟད་པར་མི་འགྱུར་བའི་སོ་སོར་ཡང་དག་
པར་རིག་པ་མངོན་པར་བསྒྲུབ་བོ། །ཞེས་སོགས་གསུངས། །
དེའི་དོན་བཤད་པ་ལ། སེར་སྣ་ལ་སོགས་ལ། སྦྱོར་དང་ རྗེས་སུ་སྦྱོར་བ་དང༌། །གནས་པ་
སོ་སོར་བཀག་པ་དང༌། །ཆོས་ནི་རྡུལ་ཙམ་མི་དམིགས་ཉིད། །རང་གི་ས་ལ་ངེས་པ་ཉིད། །ས་
གསུམ་ལ་ནི་གནས་པ་དང༌། །ཆོས་ཀྱི་དོན་དུ་སྲོག་གཏོང་བ། །ཞེས་དང༌། སྦྱིན་པ་ལ་སོགས་
པའི་ཁྱད་པར་རྟོ གས་པས་སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་ལ་སྦྱོར་བ་དང་ རྗེས་སུ་སྦྱོར་་་་་
བའི་ གནས་པ་སོ་སོར་བཀག་པ་དང་། ཆོས་ཐམས་ཅད་རྣམ་པར་ཐར་པའི་སྒོ་གསུམ་གྱི་ངོ་བོ་ཡིན་པས་
རྟོ གས་པའི་ཆོས་རྡུལ་ཙམ་ཡང་མི་དམི གས་པ་དང༌། མངོན་པར་ཡིད་ཆེས་པ་ཐོབ་པས་ཐམས་ཅད་
མཁྱེན་པ་ཉིད་གསུམ་གྱི་བདག་ཉིད་རང་ གིས་ གསུམ་ལ་ཇི་ལྟ་བ་བཞིན་དུ་ངེས་པ་ཉིད་ཀྱིས་གནས་པ་་་་་་
དང༌། གཅིག་ཏུ་གཞོལ་བ་ཉིད་ཀྱིས་རྣམ་པ་ཐམས་ཅད་མཁྱེན་པ་ཉིད་ལ་སོགས་པའི་ཆོས་ཀྱི་དོན་དུ་
སྲོག་གཏོང་བ་ཞེས་བྱ་བ་བཞི་ནི་ལམ་གྱི་རྣམ་པ་ཡིན་ཏེ། ཞེས་གསུངས། །
གཉིས་པ་དོན་བསྡུས་ཏེ་བཤད་པའི་རྟགས་ངོས་བཟུང་བ་ལ། དེ་འདྲའི་སྐད་ཅིག་བཅུ་དྲུག་ནི། །
བློ་ལྡན་མཐོང་བའི་ལམ་གནས་ཀྱི། །ཕྱིར་མི་ལྡོག་པའི་རྟ གས་དག་ཡིན། །ཞེས་དང༌། དེ་ལྟར་ན་
བཟོད་པ་དང་ ཤེས་པའི་སྐད་ཅིག་མ་རྣམ་པ་བཅུ་དྲུག་གིས་བསྡུས་པ་འདི་རྣམས་ཡང་དག་པར་ཐོབ་པ་ན།
དག་པ་འཇིག་རྟེན་པ་བཟུང་བ་དང་འཛིན་པར་མངོན་པར་ཞེན་པའི་རྣམ་པ་ཅན་རྗེས་ཀྱིས་སེམས་ཀྱི་་་་་༌་
བསྡུས་པས་རང་དང་མཐུན་པའི་འབྲས་བུ་གཟུགས་ལ་སོགས་པའི་འདུ་ཤེས་པ་ལྡོག་པ་ལ་སོགས་པ་བསྐྱེད་་
པའི་ཕྱིར། བྱང་ཆུབ་སེམས་དཔའ་མཐོང་བའི་ལམ་ལ་གནས་པའི་ ཕྱིར་མི་ལྡོག་པའི་མཚན་ཉིད་དག་
ཡིན་ནོ། །རྣལ་འབྱོར་པ་རྣམས་ཀྱི་ ཐ་སྙད་ནི་སེམས་ཅན་གདུལ་བའི་ དགོས་པའི་དབང་མ་གཏོ གས་
པར་ཐམས་ཅད་བྱ་རྟོགས་པ་དང་མཐུན་པ་ཁོ་ན་ཡིན་ནོ་ཞེས་ཤེས་པར་བྱ་བའི་ ཕྱིར་ཉེ་བར་བརྟགས་ནས་་་
བ ཤད་དེ། དེ་ལྟ་མ་ཡིན་ན་རྣལ་འབྱོར་པའི་རྒྱུད་ལ་སོ་སོར་རང་ གིས་རིག་པའི་སྐད་ཅིག་མ་རྣམས་ཇི་
ལྟར་གཞན་ཡིད་ཆེས་པར་བྱེད་པའི་ མཚན་ཉིད་དག་ཡིན། ཞེས་གསུངས།
ཏོ
223



གཞུང་དོན་ནི། མཐོང་ལམ་པ་ཕྱིར་མི་ལྡོག་པའི་རྟགས་དེ་ལ་བཅུ་དྲུག་ཏུ་ཡོད་དེ། དེ་ལ་མཐོང་
ལམ་མཉམ་གཞག་ཤེས་བཟོད་སྐད་ཅིག་མ་བཅུ་དྲུག་གིས་དྲངས་པའི། གཟུགས་སོགས་ཀྱི་ཆོས་ལ་མཚན་
མར་ཞེན་པའི་སྒོ་ནས་དེ་དག་ཏུ་འདུ་ཤེས་པ་ལྡོག་པ་སོགས་ རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་་་་
བཅུ་དྲུག་ཏུ་ཡོད་པའི་ཕྱིར། རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་བཅུ་དྲུག་པོ་དེ་ལ་མཉམ་གཞག་
ཤེས་བཟོད་ཀྱི་མིང་གིས་བཏགས་ནས་སྟོན་པའི་རྒྱུ་མཚན་ཡོད་དེ། དེ་རྣམས་མཉམ་གཞག་ཤེས་བཟོད་
དེ་དང་དེའི་འབྲས་བུ་ཡིན་ པས་དེ་ལྟར་བསྟན་པའི་ཕྱིར། བཏགས་པའི་དགོས་པ་ཡོད་དེ། འཕགས་
པ་རྣམས་ ཀྱི་ རྗེས་ཐོབ་ལུས་ངག་གི་ཐ་སྙད་རྣམས་ནི་རྣམ་པ་ཐམས་ཅད་དུ་མཉམ་གཞག་གི་རྟོགས་པ་དང་་་
མཐུན་པ་ཁོ་ན་ཡིན་ནོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། །
འོ་ན་དེ་གཉིས་རྣམ་པ་ཐམས་ཅད་དུ་མཐུན་པར་ངེས་སམ་ཞེ་ན། དེ་མ་ངེས་ཏེ། ཆགས་སྡང་
ཅན་གྱི་སེམས་ཅན་འགའ་ཡང་གདུལ་བའི་ དགོས་པའི་དབང་གིས་མི་མཐུན་པར་སྟོན་པ་ཡོད་པའི་ཕྱིར། །
དཔུང་བཟང་གིས་ཞུས་པ་ལས། རང་གི་རང་བཞིན་ཆགས་དང་སྣང་བྲལ་ཡང་། །ཆགས་སེམས་
ཅན་ལ་ཆགས་པ་ལྟར་སྟོན་དང༌། །གདུག་པ་གདུལ་ཕྱིར་ཁྲོ་ལ་ཁྲོར་སྟོན་པ། །བྱང་ཆུབ་མཆོག་
གནས་དེ་ལ་ཕྱག་འཚལ་ལོ། །ཞེས་གསུངས་པ་ལྟར་ཡིན་པའི་ཕྱིར། དངོས་ལ་གནོད་བྱེད་ཡོད་དེ།
མཐོང་ལམ་མཉམ་གཞག་བཅུ་དྲུག་པོ་དེ་གང་ཟག་གཞན་ངོར་བྱང་སེམས་མཐོང་ལམ་པ་བླ་མེད་རྫོ གས་་་་་
བྱང་ལས་ཕྱིར་མི་ལྡོག་པར་ཡིད་ཆེས་པའི་སྒྲུབ་བྱེད་དུ་མི་རིགས་པའི་ཕྱིརཏེ། རྣལ་འབྱོར་པ་འཕགས་
པའི་རྒྱུད་ཀྱི་མཉམ་གཞག་ཤེས་བཟོད་སྐད་ཅིག་མ་རྣམས་རྣལ་འབྱོར་པ་སོ་སོ་རང་ གིས་རིག་གི གདུལ་
བྱ་གཞན་གྱིས་མི་རིག་པའི་ཕྱིར།
མཐའ་དཔྱད་པ་ལ། ཕྱིར་མི་ལྡོག་པའི་རྟགས་དངོས་དང༌། དབང་པོའི་རྣམ་གཞག་བྱེ་བྲག་
ཏུ་བཤད་པའོ། །དང་པོ་ནི། རང་གང་ལ་ལྡན་པའི་བྱང་སེམས་མཐོང་ལམ་པ་དབང་འབྲིང་བླ་མེད་
རྫོགས་བྱང་ལས་ཕྱིར་མི་ལྡོག་པར་ཡིད་ཆེས་པའི་སྒྲུབ་བྱེད་རྣམ་དག །མཐོང་ལམ་པ་ ཕྱིར་མི་ལྡོག་པའི་
རྟ གས་ཀྱི་ངོ་བོ་ཡིན།
དེ་ལ་དབྱེ་ན་བཅུ་དྲུག་ཏུ་ཡོད་དེ། སྡུག་བསྔལ་གྱི་བདེན་པ་རྟོགས་པའི་ཡུལ་ཅན་གྱི་རྣམ་པ་བཞི།
ཀུན་འབྱུང་བདེན་ པའི་དེ་བཞི། འགོག་བདེན་གྱི་དེ་བཞི། … ལམ་བདེན་གྱི་དེ་བཞི་རྣམས་སུ་ཡོད་
པའི་ཕྱིར་། དང་པོ་ལ་བཞི་ཡོད་དེ། ཆོས་ཐམས་ཅད་ལ་བདེན་པར་ཞེས་པའི་སྒོ་ནས་གཟུགས་ནས་
སངས་རྒྱས་གྱི་བར་ཀྱི་ཆོས་སུ་བཏགས་པ་ས་བོན་དང་བཅས་པ་ལས་ ལྡོག་པའི་སྡུག་བསྔལ་ཆོས་བཟོད་་་་་
224



དང་། སངས་རྒྱས་བྱང་སེམས་ཀྱི་བྱིན་རླབས་ཀྱིས་བྱང་ཆུབ་མ་ཐོབ་ བར་དུ་བདུད་ཀྱིས་སེམས་བསྐྱེད་
ལས་ དབྱེ་བར་མི་ནུས་པར་བླ་མེད་བྱང་ཆུབ་ཀྱི་སེམས་བརྟན་པའི་ཆོས་ཤེས་དང༌། ཐེག་ཆེན་ཀྱི་ཆོས་
ཁྱད་པར་ཅན་སེམས་བསྐྱེད་དང་ ཤེས་རབ་སོགས་བསྒྲུབས་པས་ཉན་རང་གི་ཐེག་པ་འདོད་པ་ལས་སེམས་་་
ལོག་ཅིང་རྣམ་མཁྱེན་ཡིད་བྱེད་དང་ མི་འབྲལ་བའི་ རྗེས་བཟོད་དང༌། གཟུགས་སོགས་ཀྱི་ཆོས་ཐམས་ཅད་
བདེན་ པའི་སྐྱེ་བ་མེད་པར་མི་རྟོག་ཡེ་ཤེས་ཀྱིས་རབ་ཏུ་རྣམ་པར་འབྱེད་ པའི་མཐུས་འཇིག་རྟེན་པའི་བསམ་
གཟུགས་དང་འགོག་སྙོམས་ལ་འཇུག་ཀྱང་དེ་དག་གི་དབང་གིས་མི་སྐྱེ་བར་སེམས་ཅན་འདུལ་བ་དང་་་་་་་
མཐུན་པར་སྐྱེ་བ་འཛིན་ནུས་པའི་རྗེས་ཐོབ་བཞིས་དྲངས་པའི་རྗེས་ཐོབ་ལུས་ངག་གི་ཐ་སྙད་ཁྱད་པར་ཅན་
བཞིར་ཡོད་པའི་ཕྱིར།
གཉིས་པ་ལ་བཞི་ཡོད་དེ། མཐོང་ཆོས་རྟོག་པ་དང་བྲལ་བ་ཉིད་ཀྱིས་ལུས་སེམས་ལས་ སུ་མི་རུང་
བའི་ལྕི་བ་དང་བྲལ་བས་ལུས་སེམས་ཡང་བའི་ཀུན་འབྱུང་ཆོས་བཟོད་དང༌། ཁྱི མ་ན་གནས་པ་ སོགས་
སེམས་ཅན་འདུལ་བའི་ཐབས་ལ་མཁས་པའི་མཐུས་མངོན་ཞེན་མེད་པར་ཁྱི མ་གྱི་འདོད་ཡོན་ལ་ཉེ་བར་་་་་་
སྤྱོད་པའི་ཆོས་ཤེས་དང༌། ཁྱིམ་གྱི་ཡུལ་ལ་ཆགས་པའི་ཉེས་དམིགས་མཐོང་བས་ རང་ གཞན་ དོན་དུ་ཁྱི མ་
ན་མི་གནས་པར་ཚེ་རབས་ཐམས་ཅད་དུ་རྟག་ཏུ་ཚངས་པར་སྤྱོད་པའི་རྗེས་བཟོད་དང༌། སེམས་མི་
གཡེང་བ་དང་དབང་པོ་ཚང་བར་ཐོབ་པས་བྱང་ཆུབ་ཀྱི་སེམས་མི་བརྗེད་པ་ལ་དབང་ཐོབ་པའི་སྐྱེས་བུ་་་་་
དམ་པའི་ཆོས་ཉིད་དམ་ངང་ཚུལ་གྱིས་འཚོ་བ་ཡོངས་སུ་དག་པ་སྟེ་བུད་མེད་དབང་དུ་སྡུད་པ་སོགས་རྗེས་་་
ཤེས་བཞིས་དྲངས་པའི་དེ་བཞི་ཡོད་པའི་ཕྱིར།
གསུམ་པ་ལ་བཞི་ཡོད་དེ། ཕུང་ཁམས་སྐྱེ་མཆེད་དང་རྟེན་འབྲེལ་ལ་དངོས་པོར་ཞེན་པའི་སྦྱོར་བ་
དང་རྒྱུན་དུ་ཞེན་པའི་རྗེས་སུ་སྦྱོར་བའི་ གནས་པ་ཕུང་སོགས་ལ་སོ་སོར་བཀག་སྟེ་སྟོང་ཉིང་རྟོགས་པ་ལ་་་་་
གནས་ནས་ཆོས་གང་ལ་ཡང་དམན་མཆོག་ཏུ་ཡང་དག་པར་ལྟ་བ་མེད་པའི་ འགོག་པ་ཆོས་བཟོད་དང༌།
མཐོང་ལམ་གྱི་རྟོ གས་པའི་ བར་ཆད་བྱེད་པའི་ ཆོས་དགེ་བ་འཕྲོག་པས་རྐུན་པོ་ལྟ་བུ་རྣམས་ཀྱི་གཏམ་ལ་་་་་་
དགེ་ཕྱོགས་འཕྲོག་མི་འཕྲོག་ཏུ་ངོ་བོར་ཞེན་པ་སོགས་སྔར་བཞིན་སོ་སོར་བཀག་སྟེ། རང་བཞིན་གྱིས་
སྟོང་པས་འཕྲོག་གམ་མི་འཕྲོག་ཏུ་མ་གྲུབ་པར་རྟོགས་པའི་འགོག་པ་ཆོས་ཤེས་དང༌། བྱང་ཆུབ་ཀྱི་རྒྱུའི་
ཚོགས་ དམག་ལྟ་བུའི་གཏམ་ལ་མང་ཉུང་དུ་དངོས་པོར་ཞེན་པ་སོགས་བཀག་པའི་འགོག་པ་རྗེས་བཟོད་་་་་་
དང༌། གནོད་བྱེད་ གཉེན་པོ་དང་ གནོད་བྱ་སྤང་བྱ་གཉིས་སུ་གཡུལ་འགྱེད་པ་ལ་ཆགས་སྡང་ངམ་བླང་
དོར་དུ་དངོས་པོར་ཞེན་པ་ སོགས་སྔར་བཞིན་སོ་སོར་བཀག་པའི་འགོག་པ་རྗེས་ཤེས་ཀྱིས་དྲངས་པའི་ དེ་་་
225



ཏོ
བཞིར་ཡོད་པའི་ཕྱིར། །
བཞི་པ་ ལ་བཞི་ཡོད་དེ། སྦྱིན་སོགས་ཀྱི་ཁྱད་པར་འཁོར་གསུམ་དང་བྲལ་བར་རྟོ གས་པས་སེར་སྣ་
སོགས་ལ་སྤང་བྱར་དངོས་པོར་ཞེན་པ་སོགས་སྔར་བཞིན་སོ་སོར་བཀག་པའི་ཆོས་བཟོད་དང་། ཆོས་
ཐམས་ཅད་བདེན་པས་སྟོང་ཞིང་སྐྱེ་འགག་དང་ཀུན་བྱང་དུ་གྲུབ་པའི་ཚུལ་གྱིས་རྣམ་ པར་ཐར་པའི་ སྒོ་་་་་་
གསུམ་གྱི་ངོ་བོ་ཉིད་ཡིན་ པར་མཐོང་བས། རྟོ གས་པའི་ཆོས་བྱང་ཆུབ་ཕྱིར་ལྡོག་མི་ལྡོག་གི་ཆོས་ཆེན་
པོ་ལྟ་ཞོག་རྡུལ་ཙམ་ཡང་མི་དམིགས་པར་རྟོགས་པའི་ཆོས་ཤེས་དང༌། རང་ གི་ས་ལ་མངོན་པར་ཡིད་ཆེས་
པ་ཐོབ་པས་གཞི་ལམ་རྣམ་ གསུམ་བདེན་པའི་སྐྱེ་མེད་དུ་རྟོ གས་པའི་མཁྱེན་གསུམ་གྱི་བདག་ཉིད་ཀྱི་རིག་པ་
གསུམ་ལ་མཐའ་གཅིག་ཏུ་ངེས་པ་ཉིད་ཀྱིས་གནས་པའི་ རྗེས་བཟོད་དང༌། མཐའ་གཅིག་ཏུ་ཐེག་ཆེན་
ལ་གཞོལ་ཞིང་ཕུལ་དུ་བྱུང་བའི་སེམས་བསྐྱེད་བརྟན་པ་ཉིད་ཀྱིས་རྣམ་མཁྱེན་ལ་སོགས་པ་སྟོན་པའི་ཆོས་ཀྱི་
དོན་གྱི་ལུས་ཀྱི་ཕྱོགས་ གཅིག་དང་མཐའ་དག་གཏོང་བ་དང་བདག་དང་སྲོག་གཏོང་བའི་ རྗེས་ཤེས་བཞིས་་་
དྲངས་པའི་ རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་བཞི་ཡོད་པའི་ཕྱིར། །
རོང་ཊིཀ་པ་ན་རེ། བྱང་སེམས་ཀྱི་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་པོ་དེ་བྱང་སེམས་
མཐོང་ལམ་པ་ དབང་འབྲིང་ཕྱིར་མི་ལྡོག་པའི་ དགེ་འདུན་དུ་སྒྲུབ་པའི་རང་དོན་སྐབས་ཀྱི་རྟགས་ཡང་དག་་
དང༌། རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་བཅུ་དྲུག་བོ་དེ་དེ་སྒྲུབ་ཀྱི་གཞན་དོན་སྐབས་ ཀྱི་རྟགས་
ཡང་དག་ཡིན་ཏེ། བྱང་སེམས་མཐོང་ལམ་པ་དབང་འབྲིང་རྫོགས་བྱང་ལས་ཕྱིར་མི་ལྡོག་པར་སྒྲུབ་པའི་
རྟགས་ཆོས་ཀྱི་ འབྲེལ་བ་དེ་བྱང་སེམས་རང་རྒྱུད་ཀྱི་སྟེང་དུ་ངེས་དགོས་པའི་ ཕྱིར། ཞེས་གསུངས། དེ་
ལྟར་ཡང་། རོང་ཊཱིཀ་པས། རྟགས་ཀྱི་ངོ་བོ་ནི་མཉམ་གཞག་དང་ རྗེས་ཐོབ་ གཉིས་ལས། ཕྱིར་མི་
ལྡོག་པར་ཡིད་ཆེས་པའི་ རྒྱུ་མཚན་འདི་གཉིས་ཁོ་ནར་ཟད་པའི་ ཕྱིར་མཉམ་གཞག་ནི་རྟགས་སུ་མི་བཟུང་་་་
སྟེ། ཇི་ལྟར་གཞན་ཡིད་ཆེས་པར་བྱེད་པ་ཡིན་པའི་ཕྱིར་ཞེས་འབྱུང་བས་སོ། །ཞེ་ན། དེ་ནི་གཞན་
ངོར་མཉམ་གཞག་ཁོ་ན་རྟ གས་སུ་མི་འགྱུར་ བར་སྟོན་པ་ཡིན་གྱི་ཐམས་ཅད་རྟ གས་སུ་འགོད་པ་མ་ཡིན་ཏེ།
རང་ངོར་གདོན་མི་ཟ་བར་རྟགས་སུ་འགྱུར་བའི་ཕྱིར། ཞེས་དང༌། ཡང་རང་དོན་དང་ གཞན་ དོན་
གཉིས་ཀ་ཡང་རྟགས་སུ་འ གྱུར། ཞེས་དང༌། གཉིས་ཀ་ལ་ཁྱབ་པ་རང་རྒྱུད་ལ་གཏན་ལ་ཕབས་པ་
དག་སྟེ། ཞེས་གསུངས།
འོ་ན། མཉམ་གཞག་ཤེས་བཟོད་སྐད་ཅིག་མ་བཅུ་དྲུག་གིས་དྲངས་ནས་སྐྱེས་པའི་ རྗེས་ཐོབ་ལུས་
ངག་གི་སྤྱོད་པ་ཁྱད་པར་ཅན་ཆོས་ཅན། ཁྱད་ཀྱི་ རྟ གས་ ཀྱིས་བྱང་སེམས་མཐོང་ལམ་པ་དབང་འབྲིང་
226



རྫོགས་བྱང་ལས་ ཕྱིར་མི་ལྡོག་པར་སྒྲུབ་པའི་ རྟ གས་ཆོས་ཀྱི་འབྲེལ་བ་དེ་བྱང་སེམས་མཐོང་ལམ་པ་རང་རྒྱུད་
ཀྱི་སྟེང་དུ་ཚད་མས་ངེས་པར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ། དེ་སྒྲུབ་ཀྱི་
གཞན་དོན་སྐབས་ཀྱི་ རྟགས་ཡང་དག་ཡིན་པའི་ ཕྱིར། རྟགས་ཁྱབ་གྲུབ་སྟེ། རོང་ཊིཀ་པས། མཉམ་
རྗེས་གཉིས་ཀ་ལས་ གཞན་ ལ་རྟ གས་སུ་གཟུང་བྱ་ནི་རྗེས་ཐོབ་ཡིན་པས་ཤེས་བཟོད་ཀྱི་མིང་གིས་ཉེ་བར་་་་་་
བཏགས་ནས་རྗེས་ཐོབ་ཡང་བཞེད་དེ། ཞེས་གསུངས་པའི་ཕྱིར། འདོད་ན། ཁྱོད་བྱང་སེམས་
མཐོང་ལམ་པའི་རྒྱུད་ལ་ཡོད་པར་ཐལ་ལོ། །འདོད་ན། དེའི་རྒྱུད་ལ་རྗེས་ཐོབ་ཡེ་ཤེས་ཡོད་པར་
ཐལ་ལོ། །འདོད་ན། དེའི་རྒྱུད་ཀྱི་རྗེས་ཐོབ་ཡེ་ཤེས་དེ་བྱང་སེམས་མཐོང་ལམ་དུ་ཐལ། འདོད་
པའི་ ཕྱིར། འདོད་ན། དེ་ཆོས་ཅན། མཐོང་ལམ་མཉམ་གཞག་ཡེ་ཤེས་སུ་ཐལ། ཐེག་ཆེན་གྱི་
མཐོང་ལམ་ཡིན་པའི་ཕྱིར། ཁྱབ་པ་གྲུབ་མཐའ་ལ་སོང༌། །
གཞན་ཡང༌། བྱང་སེམས་མཐོང་ལམ་པ་ དབང་འབྲིང་ཆོས་ཅན། ཁྱོད་བྱང་སེམས་མཐོང་ལམ་
པ་དབང་འབྲིང་རྫོགས་བྱང་ལས་ཕྱིར་ལྡོག་མི་ལྡོག་ཐེ་ཚོམ་ཟ་བའི་གང་ཟག་ཏུ་ཐལ། ཐེག་ཆེན་གྱི་མཐོང་
ལམ་ཤེས་བཟོད་སྐད་ཅིག་མ་བཅུ་དྲུག་པོ་དེ་ཁྱོད་ཀྱི་ངོར་དེ་སྒྲུབ་ཀྱི་རང་ དོན་སྐབས་ཀྱི་རྟགས་ཡང་དག་་་་་
ཡིན་པའི་ཕྱིར། རྟགས་ཁས། འདོད་ན། དེའི་རྒྱུད་ལ་དེ་འདྲའི་ཐེ་ཚོམ་མངོན་གྱུར་དུ་ཡོད་པར་ཐལ།
འདོད་པའི་ ཕྱིར། འདོད་ན། མཉམ་གཞག་ལ་གནས་པའི་ བྱང་ཆུབ་སེམས་དཔའི་རྒྱུད་ལ་དེ་མངོན་
གྱུར་དུ་ཡོད་པར་ཐལ། འདོད་པ་གང་ཞིག །མཐོང་ལམ་པ་ཡིན་ན་མཉམ་གཞག་པ་ཡིན་དགོས་པའི་
ཕྱིར། རྟགས་གྲུབ་མཐའ་ལ་སོང་།
གཉིས་པ་ལ། དབང་སོགས་བཅས་པ་ཡི། གཡུལ་འགྱེད། སྦྱོར་དང་རྗེས་སུ་སྦྱོར་བ་
ཡི། གནས་པ་སོ་སོར་བཀག་པ་དང༌། ཞེས་བཤད་ན། དབང་པོ་དེ་ཇི་ལྟ་བུ་ཞེ་ན། འདི་
ལ་དགག་བྱ་དབང་པོའི་ངོ་བོ། ཁམས་ གང་དུ་འགོག་ཚུལ་དང་གཉིས་ལས། དང་ པོ་ལ་དབང་པོ།
་དབང་རྟེན། དབང་ཡུལ། བདག་ཏུ་འཛིན་པ་དང་བཞི་ལས། དང་པོ་ལ་དབྱེ་བ། སོ་སོའི་
ངོ་བོ། བསྡུ་བ། སྒྲ་བཤད་པ། གྲངས་ངེས་པའི་ རྒྱུ་མཚན། དབང་བོའི་ཐོབ་གཏོང་། དབང་
པོ་ལྡན་ཚུལ། ཐ་མ་གསུམ་གྱི་ས་མཚམས་བཤད་པ་དང་བརྒྱད་ལས། དང་པོ་ནི། དབང་པོ་ལ་
དབྱེ་ན་ཉེར་གཉིས་སུ་ཡོད་དེ། ཀུན་ནས་ཉོན་མོངས་ཕྱོགས་ཀྱི་ དབང་པོ་བཅུ་བཞི། རྣམ་བྱང་ཕྱོགས་
ཀྱི་ དབང་པོ་བརྒྱད་ཡོད་པའི་ཕྱིར། དང་ པོ་གྲུབ་སྟེ། མིག་སོགས་དབང་པོ་དྲུག །ཕོ་མོའི་དབང་པོ་
གཉིས། སྲོག་གི་དབང་པོ། ཚོར་བ་བདེ་བ་དང་ ཡིད་བདེ་བ་གཉིས། སྡུག་བསྔལ་དང་ཡིད་མི་
227



བདེ་གཉིས། བཏང་སྙོམས་ཀྱི་དབང་པོ་རྣམས་སུ་ཡོད་ པའི་ཕྱིར། གཉིས་པ་གྲུབ་སྟེ། དད་པ།
བརྩོན་འགྲུས། དྲན་པ། ཏིང་ངེ་འཛིན། ཤེས་རབ་ཀྱི་ དབང་པོ། མི་ཤེས་པ་ཀུན་ཤེས་པར་
བྱེད་པའི་ དབང་པོ། ཀུན་ཤེས་ཀྱི་དབང་པོ། །ཀུན་ཤེས་ལྡན་པའི་ དབང་པོ་རྣམས་སུ་ཡོད་པའི་ ཕྱིར།
དབང་པོ་ཐ་མ་གསུམ་པོ་འདི་མི་འགལ་ཏེ། མི་ཤེས་པ་ཀུན་ཤེས་པར་བྱེད་པའི་ དབང་པོ་དང་། ཀུན་
ཤེས་ལྡན་པའི་ དབང་པོ་ཡང་མི་འགལ། ཀུན་ཤེས་ལྡན་པའི་ དབང་པོ་དང་ཀུན་ཤེས་ཀྱི་དབང་པོ་ཡང་
མི་འགལ་བའི་ཕྱིར། དང་པོ་གྲུབ་སྟེ། མཐོང་ལམ་དང་ མི་སློབ་ལམ་མི་འགལ་བའི་ཕྱིར། གཉིས་
པ་གྲུབ་སྟེ། སྒོམ་ལམ་དང་ མི་སློབ་ལམ་མི་འགལ་བའི་ཕྱིར། ཁོ་ན་རེ། འཕགས་རྒྱུད་ཀྱི་མཁྱེན་
པ་ཡིན་ན་ཟག་མེད་ཀྱི་དབང་པོ་གསུམ་པོ་གང་རུང་ཡིན་དགོས་པར་ཐལ། ཉན་ཐོས་དགྲ་བཅོམ་པའི་
རྟོ གས་པ་སྔོན་དུ་སོང་བའི་ཐེག་ཆེན་གྱི་ཚོགས་ལམ་དེ་ཀུན་ཤེས་ལྡན་པའི་ དབང་པོ་ཡིན་པའི་ ཕྱིར་ན་མ་་་་
ཁྱབ། འདོད་ན། ཐེག་དམན་མཐོང་ལམ་པ་ཙམ་གྱི་རྟོ གས་པ་སྔོན་དུ་སོང་བའི་ ཐེག་ཆེན་གྱི་ཚོགས་
ལམ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། མི་ཤེས་པ་ཀུན་ཤེས་པར་བྱེད་པའི་
དབང་པོས་ཀྱང་མ་བསྡུས། ཀུན་ཤེས་ཀྱི་དབང་པོས་ཀྱང་མ་བསྡུས། ཀུན་ཤེས་ལྡན་པའི་ དབང་པོས་
ཀྱང་མ་བསྡུས་པའི་ཕྱིར། དང་པོ་གྲུབ་སྟེ། མཐོང་ལམ་མ་ཡིན་པའི་ ཕྱིར། གཉིས་པ་གྲུབ་སྟེ།
སྒོམ་ལམ་མ་ཡིན་པའི་ཕྱིར། གསུམ་པ་གྲུབ་སྟེ། མི་སློབ་ལམ་མ་ཡིན་པའི་ ཕྱིར། །
ཁོ་ན་རེ། ཟག་མེད་ཀྱི་དབང་པོ་གསུམ་འགལ་བར་ཐལ། དེ་གསུམ་ཐ་དད་གང་ཞིག དེ་གསུམ་
གྱི་གཞི་མཐུན་མེད་ པའི་ཕྱིར། གཉིས་པ་དེར་ཐལ། མི་ཤེས་པ་ཀུན་ཤེས་པའི་དབང་པོ་དང༌། ཀུན་
ཤེས་ཀྱི་དབང་པོའི་གཞི་མཐུན་མེད་པའི་ཕྱིར། མཐོང་ལམ་ དང་སྒོམ་ལམ་གྱི་གཞི་མཐུན་མེད་པའི་ཕྱིར།
ཞེས་ཟེར།
ཁ་ཅིག བྱང་སེམས་ཀྱི་སྦྱོར་ལམ་ཡིན་ན་མི་ཤེས་པ་ཀུན་ཤེས་པའི་དབང་པོ་ཡིན་པས་ཁྱབ་སྟེ། དེ་
ལྟར་ཀུན་བཏུས་དང་། གཏན་ལ་དབབ་པ་བསྡུ་བ་ལས་ གསུངས་ པའི་ཕྱིར་ན་མ་ཁྱབ་སྟེ། ཟག་མེད་ཀྱི་
དབང་པོ་ཡིན་ན་སོ་སྐྱེའི་ཤེས་པ་མ་ཡིན་དགོས་པའི་ཕྱིར།།
ཁ་ཅིག ལམ་རྗེས་ཤེས་དེ་ཀུན་ཤེས་ཀྱི་དབང་པོ་ཡིན་ཏེ། དེ་ལྟར་མཛོད་འགྲེལ་ལས་གསུངས་
པའི་ཕྱིར་ཟེར་བ་མི་འཐད་དེ། ཀུན་ཤེས་ཀྱི་དབང་པོ་ཡིན་ན་སྒོམ་ལམ་ཡིན་ད གོས་པའི་ཕྱིར། དེས་
ན། ཤེས་རབ་ཡིན་ན་ཤེས་རབ་ཀྱི་དབང་པོ་ཡིན་ པས་མ་ཁྱབ་སྟེ། འཇིག་ལྟ་ཤེས་རབ་ཡིན་པའི་ཕྱིར་
ཏེ། དེ་ཤེས་རབ་ཉོན་མོངས་ཅན་ཡིན་པའི་ཕྱིར། ཏིང་ངེ་འཛིན་ཡིན་ན་ཏིང་ངེ་འཛིན་གྱི་དབང་པོ་ཡིན་
228
-
-



པས་མ་ཁྱབ་སྟེ། བསམ་གཏན་དང་པོའི་དངོས་གཞི་སྙོམས་འཇུག་ཉོན་མོངས་ཅན་དུ་གྱུར་པའི་ཏིང་ངེ་
འཛིན་དེ་མ་ཡིན་ པའི་ཕྱིར་ཏེ། དེ་དགེ་བ་མ་ཡིན་ པའི་ཕྱིར། དེ་བཞིན་དུ་དྲན་པ་ཡིན་ན་དྲན་པའི་
དབང་པོ་ཡིན་པས་མ་ཁྱབ་སྟེ། དྲན་པ་ཉོན་མོངས་ཅན་ཡོད་པའི་ཕྱིར། །
ཁོ་ན་རེ། ཤེས་རབ་ཡིན་ན་ཤེས་རབ་ཀྱི་དབང་པོ་ཡིན་དགོས་པར་ཐལ། དད་པ་ཡིན་ན་དད་པའི་
དབང་པོ་ཡིན་ པས་ཁྱབ། བརྩོན་འགྲུས་ཡིན་ན་ཡང་བརྩོན་འགྲུས་ཀྱི་དབང་པོ་ཡིན་པས་ཁྱབ་པའི་ཕྱིར་ན་
མ་ཁྱབ།
གཉིས་པ་ནི། ཁ་ཅིག འདུ་ཤེས་འཁོར་གྱི་ཚོར་བ་བདེ་བ་གང་ཞིག སིམ་པར་ཉམས་སུ་མྱོང་
བ། བདེ་བའི་དབང་པོའི་མཚན་ཉིད་ཟེར་བ་མི་འཐད་དེ། མིག་ཤེས་འཁོར་གྱི་ཚོར་བ་བདེ་བ་དེ་བདེ་
བའི་དབང་པོ་ཡིན་པའི་ཕྱིར། དེ་བདེ་བ་ཡིན་པའི་ཕྱིར། ཆོས་ཅན་དེའི་ཕྱིར། ཁོ་ན་རེ། དེ་ཆོས་
ཅན། འདུ་ཤེས་འཁོར་གྱི་ཚོར་བ་ཡིན་པར་ཐལ། ལུས་ཚོར་ཡིན་ པའི་ཕྱིར་ཟེར་ན་མ་ཁྱབ། ཁོ་ན་རེ།
དེ་ཆོས་ཅན། རང་གི་རྟེན་དུ་གྱུར་པའི་ལུས་དབང་ལ་བརྟེན་ནས་བྱུང་བར་ཐལ། ལུས་ཚོར་ཡིན་པའི་
ཕྱིར་ན་མ་ཁྱབ། །
ཁ་ཅིག འདུ་ཤེས་འཁོར་གྱི་ཚོར་བ་གང་ཞིག གདུང་བར་ཉམས་སུ་མྱོང་བ། ཚོར་བ་སྡུག་
བསྔལ་གྱི་མཚན་ཉིད། རང་ དང་མཚུངས་ལྡན་གྱི་དབང་ཤེས་འཁོར་དུ་བྱུང་བའི་ཚོར་བ་གང་ཞིག སིམ་
པར་ཉམས་སུ་མྱོང་བ། བདེ་བའི་དབང་པོའི་མཚན་ཉིད། དེ་གང་ཞིག གདུང་བར་ཉམས་སུ་མྱོང་
བ། སྡུག་བསྔལ་གྱི་དབང་པོའི་མཚན་ཉིད་ཟེར་ན། བསམ་གཏན་གསུམ་པའི་སས་བསྡུས་ཀྱི་སེམས་
ཚོར་བདེ་བ་ཆོས་ཅན། མཚན་ཉིད་གཉིས་པ་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། བསམ་
གཏན་གསུམ་པའི་སེམས་ཚོར་བདེ་བ་ཡོད་པའི་ཕྱིར། སེམས་ཀྱི་དེ་ནི་བདེ་དབང་པོ། ཞེས་གསུངས་
པའི་ཕྱིར། འདོད་ན། ལུས་ཚོར་ཡིན་པར་ཐལ་ལོ། །འདོད་མི་ནུས་ཏེ། སེམས་ཚོར་ཡིན་པའི་ཕྱིར་
་ཏེ། ཆོས་ཅན་དེའི་ཕྱིར།
ཁ་ཅིག ལུས་ཚོར་གང་ཞིག སིམ་པར་མྱོང་བ་བདེ་བའི་དབང་པོའི་མཚན་ཉིད། དེ་གང་
ཞིག གདུང་བར་ཉམས་སུ་མྱོང་བ་སྡུག་བསྔལ་གྱི་དབང་པོའི་མཚན་ཉིད་ཟེར་ན། དང་པོ་སྔ་མ་དེས་
ཁེགས།
གཉིས་པ་ལ། ཚོར་བ་ཡིད་མི་བདེ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
སྡུག་བསྔལ་ཡིན་པའི་ཕྱིར།
223
ལགས༈
，
，
་་་



ཁ་ཅིག དྲོད་དང་རྣམ་ཤེས་ཀྱི་རྟེན་བྱེད་པའི་ཚེ་དེ། སྲོག་དབང་གི་མཚན་ཉིད་ཟེར་ན།
གཟུགས་མེད་པའི་གང་ཟག་གི་སྲོག་གི་དབང་པོ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་མི་ནུས་ཏེ། གཟུགས་མེད་ན་དྲོད་མེད་ པའི་ཕྱིར་ཏེ། དེ་ན་གཟུགས་སོགས་ཀྱི་སྐྱེ་མཆེད་མེད་པའི་ས་
ཕྱིར།
ཁ་ཅིག ལུས་དབང་གི་ཕྱོགས་གཅིག་གང་ཞིག །རང་རྒྱུད་ལྡན་གྱི་གང་ཟག་ཕོར་མཚོན་པར་
བྱེད་པ། ཕོའི་དབང་པོའི་མཚན་ཉིད། དེ་བཞིན་དེ་མོར་མཚོན་ བར་བྱེད་པ། མོའི་དབང་པོའི་མཚན་
ཉིད་ཟེར་ན། མཚན་གཉིས་པའི་མོའི་དབང་པོ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། དེ་ཆོས་ཅན། རང་རྒྱུད་ལྡན་གྱི་གང་ཟག་ཕོ་ཡིན་པར་ཐལ་ལོ། །གཉིས་པ་ལ་དེས་རིགས་
འགྲེའོ༑ ༑གཞན་ཡང་། གཟུགས་ཁམས་པའི་ གང་ཟག་གི་རྒྱུད་ལ་ཕོའི་དབང་པོ་ཡོད་པར་ཐལ། དེའི་
རྒྱུད་ལ་མཚན་ཉིད་དེ་ཡོད་ པའི་ཕྱིར། གཟུགས་ཁམས་པའི་གང་ཟག་ཏུ་གྱུར་པའི་ ཕོ་ཡོད་པའི་ཕྱིར།
འདོད་མི་ནུས་ཏེ། ཕོ་མོའི་དབང་པོ་གང་རུང་ཡིན་ན། འདོད་པའི་སས་བསྡུས་ཡིན་དགོས་པའི་ཕྱིར།
ཁ་ཅིག རང་གི་བདག་འབྲས་སུ་ གྱུར་པའི་མིག་གི་རྣམ་པར་ཤེས་པའི་བདག་རྐྱེན་དུ་གྱུར་པའི་
ནང་གི་རྡུལ་དྭང་བ་མིག་དབང་གི་མཚན་ཉིད་ཟེར་ན། སངས་རྒྱས་འཕ གས་ པའི་མིག་དབང་ཆོས་ཅན།
མཚན་ཉིད་ཀྱི་ཟུར་ཕྱི་མ་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། སངས་རྒྱས་ཀྱི་ས་ན་་
རྡུལ་མེད་པའི་ཕྱིར། གཞན་ཡང་། གཉིད་འཐུག་པོ་ལོག་བཞིན་པའི་གང་ཟག་གི་རྒྱུད་ཀྱི་མིག་དབང་
ཆོས་ཅན། ཟུར་དང་པོ་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། རྟེན་བཅས་ཀྱི་
མིག་དབང་གཟུགས་ཅན་པ་ཡིན་ པར་ཐལ་ལོ། །འདོད་མི་ནུས་ཏེ། དེ་མཚུངས་ཀྱི་མིག་དབང་ཡིན་་
པའི་ཕྱིར་ཏེ། ཆོས་ཅན་དེའི་ཕྱིར།
རང་ལུགས་ནི། རང་གི་བདག་འབྲས་སུ་གྱུར་པའི་མིག་གི་རྣམ་པར་ཤེས་པའི་བདག་རྐྱེན་དུ་གྱུར་
པའི་ནང་གི་ གཟུགས་ཅན་དྭང་བའམ། རང་གི་བདག་འབྲས་སུ་ གྱུར་ པའི་མིག་གི་རྣམ་པར་ཤེས་པའི་
བདག་རྐྱེན་བྱེད་པའི་ རྟེན་བཅས་ཀྱི་མིག་དབང་ གཟུགས་ཅན་ པ་ དང་མིག་དབང་གཟུགས་ཅན་པ་གང་་་་་
རུང་གིས་བསྡུས་པ། མིག་གི་དབང་པོའི་མཚན་ཉིད། དབྱེ་ན་རྟེན་བཅས་ཀྱི་མིག་དབང་གཟུགས་ཅན་
པ་དང༌། དེ་མཚུངས་ཀྱི་དེ་གཉིས། དང་པོ་ནི། མིག་གི་རྣམ་པར་ཤེས་པ་གཟུགས་ལ་ལྟ་བཞིན་ པའི་
མིག་གི་དབང་པོ་ལྟ་བུ། གཉིས་པ་ནི། གཉིད་འཐུག་པོ་ལོག་བཞིན་པའི་ གནས་སྐབས་ཀྱི་མིག་དབང་ལྟ་
བུ། དེས་དབང་པོ་ཕྱི་མ་བཞི་ལ་རིགས་འགྲེའོ། །རང་གི་བདག་འབྲས་སུ་གྱུར་པའི་རྣམ་པར་ཤེས་པའི་
230



བདག རྐྱེན་དུ་གྱུར་པའི་ གཙོ་བོ་རྣམ་རིག་དེ། ཡིད་ཀྱི་དབང་པོའི་མཚན་ཉིད། ཡིད་ཀྱི་དབང་པོ་དང་
ཡིད་ཀྱི་སྐྱེ་མཆེད་དོན་གཅིག ཕོ་མོའི་དབང་པོ་གང་རུང་གང་ཞིག རང་རྒྱུད་ལྡན་གྱི་གང་ཟག་ཕོར་
མཚོན་པར་བྱེད་པའི་རིགས་སུ་གནས་པ། ཕོའི་དབང་པོའི་མཚན་ཉིད། དེ་གང་ཞིག རང་རྒྱུད་ལྡན་
གྱི་གང་ཟག་མོར་མཚོན་པར་བྱེད་པའི་རིགས་སུ་ གནས་ པ། མོའི་དབང་པོའི་མཚན་ཉིད། དྲོད་དང་རྣམ་
ཤེས་ཅི་རིགས་པའི་རྟེན་བྱེད་པའི་ཚེ་དེ། སྲོག་གི་དབང་པོའི་མཚན་ཉིད། ལུས་ཚོར་བདེ་བའི་དབང་པོ་
དང་། བསམ་ གཏན་ གསུམ་ པའི་སས་བསྡུས་ཀྱི་ཚོར་བ་བདེ་བའི་དབང་པོ་གང་རུང་ གིས་སས་བསྡུས་པའི་
ཚོར་བ་གང་ཞི ག སིམ་པར་མྱོང་བ། ཚོར་བ་ལྔའི་ནང་ཚན་དུ་གྱུར་པའི་ཚོར་བ་བདེ་བའི་དབང་པོའི་
མཚན་ཉིད། དེ་ལ་དབྱེ་ན་ལུས་ཚོར་བདེ་བའི་དབང་པོ་དང་། སེམས་ཚོར་བདེ་བའི་ དབང་ པོ་གཉིས་
ཡོད ༈ རང་ དང་མཚུངས་ལྡན་གྱི་དབང་པོའི་རྣམ་པར་ཤེས་པའི་འཁོར་དུ་བྱུང་བའི་ཚོར་བ་གང་ཞིག །
སིམ་པར་མྱོང་བ། དང་པོའི་མཚན་ཉིད། དབྱེ་ན་མིག་གི་རྣམ་པར་ཤེས་པའི་འཁོར་དུ་བྱུང་བའི་ཚོར་བ་
བདེ་བའི་དབང་པོ་སོགས་ལྔ། ལུས་ཚོར་གང་ཞིག གདུང་ བར་ཉམས་སུ་མྱོང་བ། ཚོར་བ་ལྔའི་ནང་
ཚན་དུ་གྱུར་པའི་ཚོར་བ་སྡུག་བསྔལ་གྱི་དབང་པོའི་མཚན་ཉིད། སེམས་ཚོར་གང་ཞིག གདུང་བར་
ཉམས་སུ་མྱོང་བ། ཡིད་མི་བདེའི་དབང་པོའི་མཚན་ཉིད། བསམ་ གཏན་ གཉིས་པ་ཡན་ཆད་ཀྱི་སས་
བསྡུས་ཀྱི་སེམས་ཚོར་གང་ཞིག སིམ་པར་མྱོང་བ། ཡིད་བདེའི་དབང་པོའི་མཚན་ཉིད། ཚོར་བ་གང་
ཞིག སིམ་གདུང་བར་མར་ཉམས་སུ་མྱོང་བ། བཏང་སྙོམས་ཀྱི་དབང་པོའི་མཚན་ཉིད། དད་པའི་
དབང་པོ་ཡིན་ན་དད་པ་ཡིན་ པས་མ་ཁྱབ་སྟེ། དད་པ་ཡིན་ན། སེམས་བྱུང་ཡིན་པས་ཁྱབ། དད་པའི་
དབང་པོར་གྱུར་པའི་ གཙོ་བོ་སེམས་ཡོད་ པའི་ཕྱིར། དེས་བརྩོན་འགྲུས་དང་། དྲན་པ་དང་། ཏིང་ངེ་
འཛིན་དང༌། ཤེས་རབ་རྣམས་ལ་རིགས་འགྲེའོ། །ཟག་མེད་ ཀྱི་དབང་པོ་གསུམ་འོག་ཏུ་འཆད་དོ། །
གསུམ་པ་ནི། ཀུན་ནས་ཉོན་མོངས་ཕྱོགས་ཀྱི་དབང་པོ་བཅུ་གཅིག་པོ་དེ་བསྡུ་ན་བཞིར་འདུ་སྟེ།
མངལ་དུ་འཇུག་པའི་རྟེན། ཞུགས་པའི་སྐྱེ་བ། སྐྱེས་པའི་ གནས་ པ། གནས་ པའི་ལོངས་སྤྱོད་དང་
བཞིར་འདུ་བའི་ཕྱིར། རྣམ་བྱང་གི་དབང་པོ་བརྒྱད་པོ་དེ་ཡང་བཞིར་འདུ་སྟེ། རྣམ་བྱང་ལ་འཇུག་པའི་
རྟེན་ དང་། ཞུ གས་པའི་སྐྱེ་བ། སྐྱེས་པའི་ གནས་པ། གནས་པའི་ལོངས་སྤྱོད་དང་བཞིར་འདུ་བའི་
ཕྱིར། །
བཞི་པ་ནི། མིག་གི་དབང་པོ་སོགས་ལྔ་པོ་ཆོས་ཅན། ཁྱོད་ལ་དབང་ པོ་ཞེས་བརྗོད་པའི་རྒྱུ་མཚན་
ཡོད དེ། ཁྱོད་ཀྱིས་གོ་རིམ་བཞིན་དུ་གཟུགས་ལ་སོགས་པའི་དོན་ལྔ་ལ་དམིགས་པ་ལ་དབང་བྱེད་པའི་
-
231



་
.，
རྒྱུ་མཚན་གྱིས་དེ་ལྟར་བཤད་པའི་ཕྱིར། ། ཡིད་ཆོས་ཅན། ཁྱོད་ལ་དབང་པོ་ཞེས་བརྗོད་པའི་རྒྱུ་མཚན་ -
ཡོད་དེ།། ཁྱོད་ཀྱི་ཆོས་ཐམས་ཅད་ལ་དམིགས་པ་ལ་དབང་བྱེད་ པའི་རྒྱུ་མཚན་གྱིས་དེ་ལྟར་བཤད་པའི་
ཕྱིར། ཕོ་མོའི་དབང་པོ་གཉིས་ཆོས་ཅན། ཁྱོད་ལ་དབང་པོ་ཞེས་བརྗོད་པའི་རྒྱུ་མཚན་ཡོད་དེ། ཕོ་མོའི་
ངོ་བོ་དང་ཁྱད་པར་ལ་དབང་བྱེད་པས་དེ་ལྟར་བཤད་པའི་ཕྱིར། སྲོག་གི་དབང་པོ་ཆོས་ཅན། ཁྱོད་ལ་
དབང་པོ་ཞེས་བརྗོད་པའི་རྒྱུ་མཚན་ཡོད་དེ། སྐྱེ་ནས་མ་ཤི་བར་དུ་ལུས་ཀྱི་རིགས་མཐུན་གནས་པ་ལ་
དབང་བྱེད་པས་དེ་ལྟར་བཤད་པའི་ཕྱིར། ། འཇིག་རྟེན་པའི་ཀུན་ནས་ཉོན་མོངས་ཕྱོགས་ཀྱི་བསྡུས་པའི་
ཚོར་བ་ལྔ་ཆོས་ཅན། ཁྱོད་ལ་དབང་པོ་ཞེས་བརྗོད་པའི་རྒྱུ་མཚན་ཡོད་དེ། ཉོན་མོངས་ པའི་ ཆོས་ལ་ལྷག་
པར་དབང་བྱེད་པའི་ཕྱིར། འཇིག་རྟེན་པའི་དགེ་བས་བསྡུས་པའི་དད་སོགས་དབང་པོ་ལྔ་ཆོས་ཅན། །
ཁྱོད་ལ་དབང་པོ་ཞེས་བརྗོད་པའི་རྒྱུ་མཚན་ཡོད་དེ། རྣམ་བྱང་གི་ཆོས་ལ་དམིགས་པ་ལ་དབང་བྱེད་
པའི་ཕྱིར། མཐོང་ལམ་དུ་གྱུར་པའི་དད་སོགས་དབང་པོ་ལྔ་ཡིད་ཚོར་བ་བདེ་བ་ཡིད་བདེ་བ ཏང་སྙོམས་
ཏེ་དགུ་ལ། དབང་པོ་ཞེས་བརྗོད་པའི་རྒྱུ་མཚན་ཡོད་དེ། ཀུན་ཤེས་ཀྱི་དབང་པོ་ཐོབ་པ་དང་། མཐོང་
སྤང་སྤོང་བ་ལ་དབང་བྱེད་པའི་ཕྱིར། སྒོམ་ལམ་དུ་གྱུར་པའི་དེ་དགུ་ལ་དབང་པོ་ཞེས་བརྗོད་པའི་རྒྱུ་
མཚན་ཡོད་དེ། ཀུན་ཤེས་ལྡན་ པའི་དབང་པོ་ཐོབ་པ་ དང་། སྒོམ་སྤང་སྤོང་བ་ལ་དབང་བྱེད་པའི་ཕྱིར།
མི་སློབ་ལམ་དུ་གྱུར་པའི་དེ་དགུ་ལ་དབང་པོ་ཞེས་བརྗོད་པའི་རྒྱུ་མཚན་ཡོད་དེ། ལྷག་མེད་མྱང་འདས་
ཐོབ་པ་དང་། མཐོང་ཆོས་བདེར་གནས་ལ་དབང་བྱེད་པའི་ཕྱིར། དེ་ལྟར་ཡང་། མཛོད་ལས། རང་
གི་དོན་ དང་ཐམས་ཅད་ལ། །དམིགས་པར་དབང་བྱེད་ཕྱིར་དབང་དྲུག །ཕོ་ཉིད་མོ་ཉིད་ལ་དབང་
ཕྱིར། །ལུས་ལ་ཕོ་དབང་མོ་དབང་དག །རིགས་གནས་ཀུན་ནས་ཉོན་མོངས་ དང་། །རྣམ་པར་བྱང་
ལ་དབང་བྱེད་ཕྱིར། །སྲོག་དང་ཚོར་བ་རྣམས་དང་ནི། །དད་སོགས་དབང་པོ་ལྔར་འདོད་དོ། །མྱ་
ངན་འདས་སོ གས་གོང་ནས་གོང་། །ཐོབ་པ་ལ་ནི་དབང་བྱེད་ཕྱིར། །ཀུན་ཤེས་བྱེད་དང་ཀུན་ཤེས་
དང༌། །དེ་བཞིན་ཀུན་ཤེས་ལྡན་དབང་པོ། །ཞེས་གསུངས་པའི་ཕྱིར།
ལྔ་པ་ནི། ཀུན་ནས་ཉོན་མོངས་ཕྱོགས་ཀྱི་དབང་པོ་ལ་བཅུ་བཞིར་གྲངས་ངེས་པའི་རྒྱུ་མཚན་ཡོད་
དེ། འཁོར་བར་འཇུག་པའི་རྟེན་གྱི་དབང་དུ་བྱས་ནས་མིག་སོགས་དབང་པོ་དྲུག་བཞག དེར་སྐྱེས་
པའི་རྟེན་གྱི་དབང་དུ་བྱས་ནས་ ཕོ་མོའི་དབང་པོ་དང་། དེར་གནས་པའི་དབང་དུ་བྱས་ནས་སྲོག་གི་
དབང་པོ་བཞག བདེ་སྡུག་ལ་ལོངས་སྤྱོད་པའི་དབང་དུ་བྱས་ནས་ཚོར་བའི་དབང་པོ་ལྔ་བཞག་པའི་
ཕྱིར། རྣམ་བྱང་གི་དབང་པོ་ལ་བརྒྱུད་དུ་གྲངས་ངེས་པའི་རྒྱུ་མཚད་ཡོད་དེ། རྣམ་བྱང་ལ་འཇུག་པའི་
232



དབང་དུ་བྱས་ནས་དད་སོགས་དབང་པོ་ལྔ་བཞག དེར་སྐྱེས་ པའི་ དབང་དུ་བྱས་ནས་ མི་ཤེས་པ་ཀུན་
ཤེས་པའི་དབང་པོ་དང་། དེར་གནས་པའི་དབང་དུ་བྱས་ནས་ཀུན་ཤེས་ཀྱི་དབང་པོ་དང་། རྣམ་བྱང་
ལ་ལོངས་སྤྱོད་པའི་དབང་དུ་བྱས་ནས་ཀུན་ཤེས་ལྡན་པའི་དབང་པོ་བཞག་པའི་ཕྱིར། དེ་ལྟར་ཡང༌།
མཛོད་ལས། ཡང་ན་འཇུག་ པའི་ རྟེན་ དང་ནི། སྐྱེ་ དང་གནས་ དང་ཉེར་སྤྱོད་ལས། །བཅུ་བཞི་
དེ་བཞིན་ལྡོག་པ་ལ། །དབང་པོ་རྣམས་ནི་གཞན་ཡིན་ནོ། །ཞེས་གསུངས་ པའི་ཕྱིར།
དྲུག་པ་ཐོབ་ གཏོང་བཤད་པ་ལ། ཐོབ་ཚུལ་དང་། གཏོང་ཚུལ་བཤད་པ་གཉིས་ལས། དང་པོ་
ནི། མཛོད་ལས། འདོད་པར་ དང་པོར་རྣམ་སྨིན་གཉིས། །རྙེད་དེ་རྫུས་ཏེ་སྐྱེ་བས་མིན། དེ་ནི་དྲུག་
གམ་བདུན་ནམ་བརྒྱད། །གཟུགས་ན་དྲུག་ གོ་གོང་མར་གཅིག །ཅེས་གསུངས་ལ། དེའི་དོན་ནི། །
འདོད་པའི་མངལ་སྐྱེས་ཀྱི་སྐྱེ་སྲིད་ཀྱི་ གནས་སྐབས་སུ་རྣམ་སྨིན་ གྱི་དབང་པོ་གཉིས་གསར་དུ་རྙེད་པ་ཡིན་
ཏེ། ལུས་ཀྱི་དབང་པོ་དང་སྲོག་གི་དབང་པོ་གཉིས་གསར་དུ་རྙེད་པའི་ཕྱིར། དེའི་རྒྱུད་ལ་ཡིད་ཀྱི་དབང་
པོ་དང་བ ཏང་སྙོམས་ཀྱི་དབང་པོ་གཉིས་ཡོད་ ཀྱང་། དེ་གསར་དུ་ཐོབ་པ་མ་ཡིན་ཏེ། དེ་གཉིས་སྐྱེ་སྲིད་
ཀྱི་ཉོན་མོངས་ཅན་གྱི་དབང་པོར་སོང་བའི་ཕྱིར། འདོད་ཁམས་པའི་མཚན་མེད་ཀྱི་རྫུས་སྐྱེས་ཀྱི་སྐྱེ་སྲིད་
ཀྱི་ གནས་སྐབས་སུ་རྣམ་སྨིན་གྱི་དབང་པོ་དྲུག་གསར་དུ་རྙེད་དེ། མིག་སོགས་དབང་པོ་ལྔ། སྲོག་དབང་
སྟེ་དྲུག་གསར་དུ་རྙེད་པའི་ཕྱིར། འདོད་ཁམས་པའི་མཚན་བཅས་ཀྱི་རྫུས་སྐྱེས་ཀྱི་སྐྱེ་སྲིད་ཀྱི་གནས་སྐབས་
སུ་རྣམ་སྨིན་གྱི་དབང་པོ་བདུན་གསར་དུ་རྙེད་པ་ཡིན་ཏེ། མིག་སོ གས་དབང་པོ་དང་པོ་ལྔ་། སྲོག་གི་
དབང་པོ། ཕོ་མོ་གང་རུང་གི་དབང་པོ་སྟེ་བདུན་ གསར་དུ་རྙེད་པའི་ཕྱིར། འདོད་ཁམས་པའི་མཚན་
གཉིས་པའི་རྫུས་སྐྱེས་ཀྱི་སྐྱེ་སྲིད་ཀྱི་ གནས་སྐབས་སུ་རྣམ་སྨིན་གྱི་དབང་པོ་བརྒྱད་གསར་དུ་རྙེད་པ་ཡིན་ཏེ།
མིག་སོགས་དབང་པོ་ལྔ་། སྲོག་གི་དབང་པོ། ཕོ་མོའི་དབང་པོ་གཉིས་ཏེ་བརྒྱུད་གསར་དུ་རྙེད་པའི་
ཕྱིར། གཟུགས་ཁམས་པའི་གང་ཟག་གི་སྐྱེ་སྲིད་ ཀྱི་སྐབས་སུ་རྣམ་སྨིན་གྱི་དབང་པོ་དྲུག་གསར་དུ་རྙེད་པ་
ཡིན་ཏེ། མིག་སོགས་དབང་པོ་ལྔ། སྲོག་གི་དབང་པོ་སྟེ་དྲུག་གསར་དུ་རྙེད་པའི་ཕྱིར། གཟུགས་མེད་
ཀྱི་སྐྱེ་སྲིད་ཀྱི་སྐབས་སུ། རྣམ་སྨིན་གྱི་དབང་པོ་གཅིག་ཁོ་ན་གསར་དུ་རྙེད་པ་ཡིན་ཏེ། སྲོག་གི་དབང་པོ་
གཅིག་ཁོ་ན་རྙེད་པའི་ཕྱིར།
གཉིས་པ་ནི། མཛོད་ལས། གཟུགས་མེད་དག་ཏུ་འཆི་བ་ནི། །སྲོག་དང་ཡིད་དང་བཏང་སྙོམས་
ཉིད། །འགག་པར་འགྱུར་རོ་གཟུགས་ན་བརྒྱད། །འདོད་པར་བཅུ་འམ་ དགུ་འམ་བོད། །རིམ་
གྱིས་འཆི་བ་དག་ལ་བཞི། །དགེ་ལ་ཐམས་ཅད་དག་ཏུ་ལྔ། །ཞེས་གསུངས། དོན་ནི། གཟུགས་
233



ག་ས་
མེད་པའི་གང་ཟག་ལུང་མ་བསྟན་ གྱི་ འཆི་སེམས་ཀྱིས་འཆི་བའི་ཚེ་དབང་པོ་གསུམ་ ཅིག་ཆར་དུ་འགག་པ་་་
ཡིན་ཏེ། སྲོག་ཡིད་བཏང་སྙོམས་གསུམ་ཅིག་ཆར་དུ་འགག་པའི་ཕྱིར། གཟུགས་ཁམས་པའི་གང་ཟག་
ལུང་མ་བསྟན་གྱི་ འཆི་སེམས་ཀྱིས་འཆི་བའི་ཚེ་དབང་པོ་བརྒྱད་ཅིག་ཆར་དུ་འགག་པ་ཡིན་ཏེ། མིག་སོགས་
དབང་པོ་ལྔ། ངེས་ལྡན་གྱི་དབང་པོ་གསུམ་ ཅིག་ཆར་དུ་འགག་པའི་ཕྱིར། འདོད་ཁམས་པའི་མཚན་
གཉིས་པའི་རྫུས་སྐྱེས་ལུང་མ་བསྟན་གྱི་འཆི་སེམས་ཀྱིས་འཆི་བའི་ཚེ་དབང་པོ་བཅུ་ཅིག་ཆར་དུ་འགག་པ་་་་
ཡིན་ཏེ། མིག་སོགས་དབང་པོ་དང་པོ་ལྔ། ངེས་ལྡན་གྱི་དབང་པོ་གསུམ། ཕོ་མོའི་དབང་པོ་གཉིས་ཏེ་
བཅུ་ཅིག་ཆར་དུ་འགག་པའི་ཕྱིར། འདོད་ཁམས་པའི་མཚན་བཅས་ཀྱི་རྫུས་སྐྱེས་དེས་འཆི་བའི་ཚེ་དབང་
པོ་དགུ་ཅིག་ཆར་དུ་འགག་པ་ཡིན་ཏེ། མིག་སོགས་དབང་པོ་དང་པོ་ལྔ། ངེས་ལྡན་གྱི་ དབང་པོ་གསུམ།
ཕོ་མོ་གང་རུང་གི་དབང་པོ་གཅིག་སྟེ་དགུ་ཅིག་ཆར་དུ་འགག་པའི་ཕྱིར། འདོད་ཁམས་པའི་མཚན་མེད་
ཀྱི་རྫུས་སྐྱེས་དེས་འཆི་བའི་ཚེ་དབང་པོ་བརྒྱད་ཅིག་ཆར་དུ་འགག་པ་ཡིན་ཏེ། མིག་སོགས་དབང་པོ་ལྔ།
ངེས་ལྡན་གྱི་དབང་པོ་གསུམ་སྟེ་བརྒྱད་ཅིག་ཆར་དུ་འགག་པའི་ཕྱིར། འདོད་པའི་མངལ་སྐྱེས་དེས་འཆི་
བའི་ཚེ་དབང་པོ་བཞི་ཅིག་ཆར་དུ་འགག་པ་ཡིན་ཏེ། ལུས་སྲོག་ཡིད་བཏང་སྙོམས་ཀྱི་དབང་པོ་བ ཞི་ཅིག་
ཆར་དུ་འགག་པའི་ཕྱིར། འདོད་པའི་མངལ་སྐྱེས་དགེ་སེམས་ཀྱིས་འཆི་བའི་ཚེ་དབང་པོ་ལྔ་ཅིག ཆར་དུ་
འགག་པ་ཡིན་ཏེ། དད་སོགས་དབང་པོ་ལྔ་ཅིག་ཆར་དུ་འགག་པའི་ཕྱིར། དེའི་སྟེང་དུ་སྲོག་ཡིད་ལུས་
བཏང་སྙོམས་ཀྱི་ དབང་པོ་སྟེ་ལྔ་ཅིག་ཆར་དུ་འགག་པ་ཡིན་ནོ།།
འོ་ན། དགེ་སྦྱོང་ཚུལ་གྱི་འབྲས་བུ་དེ་དབང་པོ་དུས་འཐོབ་ཅེ་ན། མཛོད་ལས། འབྲས་བུ་ཐ་
མ་ གཉིས་དགུས་འཐོབ། །གཉིས་ནི་བདུན་དང་བརྒྱད་དང་དགུས། །བཅུ་གཅིག་དག་གིས་དགྲ་བཅོམ་
ཉིད། །འགའ་ཞིག་དག་ནི་ སྲིད་ ཕྱིར་རོ། །ཞེས་གསུངས། དོན་ནི། འབྲས་བུ་ཐོག་མ་རྒྱུན་ཞུགས་
དང་། ཐ་མ་དགྲ་བཅོམ་ པའི་འབྲས་བུ་གཉིས་དབང་པོ་དགུ་དགུས་འཐོབ་སྟེ། རྒྱུན་ཞུགས་ཀྱི་འབྲས་
བུ་ནི་དད་སོགས་དབང་པོ་ལྔ། ཡིད་དབང་། བསམ་ གཏན་དང་པོའི་ཉེར་བསྡོགས་ཀྱི་ངོ་བོར་
གྱུར་པའི་བཏང་སྙོམས་ཀྱི་དབང་པོ། ཆོས་བཟོད་བར་ཆད་མེད་ལམ་གྱི་ངོ་བོར་གྱུར་པའི་མི་ཤེས་པ་ཀུན་
ཤེས་པའི་དབང་པོ། ལམ་རྗེས་ཤེས་ཀྱི་ངོ་བོར་གྱུར་པའི་ཀུན་ཤེས་ཀྱི་དབང་པོ་སྟེ་དགུས་འཐོབ་པའི་ཕྱིར།
མཛོད་ཀྱི་ལུགས་སོ། །དགྲ་བཅོམ་པའི་འབྲས་བུ་ནི། དད་སོགས་དབང་པོ་ལྔ། ཡིད་དབང་སྟེ་དྲུག
བཏང་སྙོམས་ཀྱི་དབང་པོ་ཡིད་བདེའི་དབང་པོ་སེམས་ཚོར་བདེ་བའི་དབང་པོ་གསུམ་པོ་གང་རུང་གཅིག་་་
དང་། རྡོ་རྗེ་ལྟ་བུའི་ཏིང་ངེ་འཛིན་གྱི་ངོ་བོར་གྱུར་པའི་ཀུན་ཤེས་ཀྱི་དབང་པོ་དང་། མི་སློབ་ལམ་གྱི་ངོ་
234



བོར་ གྱུར་ པའི་ཀུན་ཤེས་ལྡན་པའི་དབང་པོ་སྟེ་དགུ་ལ་བརྟེན་ནས་འཐོབ་སྟེ། བསམ་ གཏན་ དང་པོའི་ཉེར་
བ སྡོ གས་ དང་། བསམ་ གཏན་དང་པོའི་དངོས་གཞི་སྙོམས་འཇུག་ཁྱད་པར་ ཅན་ དང༌། བསམ་ གཏན་
བཞི་པ་ཡན་ཆད་ཀྱི་དངོས་གཞི་སྙོམས་འཇུག་གང་རུང་ལ་བརྟེན་ནས་ཐོབ་ན་བཏང་སྙོམས་ཀྱི་དབང་པོ་་་་
དང༌། བསམ་ གཏན་དང་པོའི་དངོས་གཞི་སྙོམས་འཇུག་ཙམ་པོ་བ་དང་། བསམ་གཏན་གཉིས་པའི་
དངོས་གཞི་སྙོམས་འཇུག་གང་རུང་ལ་བརྟེན་ནས་ཐོབ་ན་ཡིད་བདེ་བའི་དབང་པོ་དང་། གསུམ་པའི་
དངོས་གཞི་ སྙོམས་འཇུག་ལ་བརྟེན་ནས་ཐོབ་ན། སེམས་ཚོར་བདེ་བའི་ དབང་པོ་ལ་བརྟེན་ནས་འཐོབ་
པའི་ཕྱིར། ཕྱིར་འོང་གི་འབྲས་བུ་དེ་དབང་པོ་བདུན་ལ་བརྟེན་ནས་འཐོབ་པ་ཡོད་དེ། འཇིག་རྟེན་པའི་
ལམ་ ལ་བརྟེན་ནས་དངོས་སུ་ཐོབ་པའི་འབྲས་བུ་རིམ་གྱིས་པའི་ ཕྱིར་འོང་གི་འབྲས་བུ་དེ་དད་སོགས་་་་་་་་་
དབང་པོ་ལྔ། ཡིད་ཀྱི་དབང་པོ། བཏང་སྙོམས་ཀྱི་དབང་ པོ་སྟེ་བདུན་ལ་བརྟེན་ནས་འཐོབ་པའི་ཕྱིར། །
འཇིག་རྟེན་པའི་ལམ་ལ་བརྟེན་ནས་དངོས་སུ་ཐོབ་པའི་ཕྱིར་འོང་གི་འབྲས་བུ་དེ་དབང་པོ་བརྒྱད་ལ་བ རྟེན་
ནས་ཐོབ་པ་ཡོད་དེ། དད་སོགས་ལྔ། ཡིད། བཏང་སྙོམས། ཀུན་ཤེས་ཀྱི་དབང་པོ་དང་བརྒྱད་ལ་
བརྟེན་ནས་འཐོབ་པའི་ཕྱིར།
འབྲས་བུ་ཐོད་རྒལ་བའི་ཕྱིར་འོང་གི་འབྲས་བུ་དེ་དབང་པོ་དགུ་ལ་བརྟེན་ནས་ཐོབ་པ་ཡོད་དེ། དད་
སོ གས་དབང་པོ་ལྔ། ཡིད། བསམ་གཏན་ དང་པོའི་ཉེར་བསྡོ གས་ཀྱི་ངོ་བོར་གྱུར་པའི་བ ཏང་སྙོམས་ཀྱི་
དབང་པོ། ཆོས་བཟོད་བར་ཆད་མེད་ལམ་གྱི་ངོ་བོར་གྱུར་པའི་མི་ཤེས་པ་ཀུན་ཤེས་པའི་དབང་པོ། ལམ་
རྗེས་ཤེས་ཀྱི་ངོ་བོར་གྱུར་པའི་ཀུན་ཤེས་ཀྱི་དབང་པོ་སྟེ་དགུ་ལ་བརྟེན་ནས་འཐོབ་པའི་ཕྱིར། འབྲས་བུ་
རིམ་གྱིས་པའི་ཕྱིར་མི་འོང་གི་འབྲས་བུ་དབང་པོ་བདུན་ དང་བརྒྱུད་ལ་བརྟེན་ནས་འཐོབ་པ་ཡོད་དེ། །
ཕྱིར་འོང་ལྟར་ཡིན་པའི་ཕྱིར། ཆགས་བྲལ་སྔོན་སོང་གི་ཕྱིར་མི་འོང་གི་འབྲས་བུ་དབང་པོ་དགུ་ལ་བརྟེན་
ནས་ཐོབ་པ་ཡོད་དེ། དད་སོགས་ལྔ། ཡིད། བཏང་སྙོམས། སེམས་ཚོར་བདེ་བའི་ དབང་པོ་གསུམ་
པོ་གང་རུང་གཅིག ཆོས་བཟོད་བར་ཆད་མེད་ལམ་གྱི་ངོ་བོར་གྱུར་པའི་མི་ཤེས་པ་ཀུན་ཤེས་པའི་ དབང་
པོ། ལམ་རྗེས་ཤེས་ཀྱི་ངོ་བོར་གྱུར་པའི་ཀུན་ཤེས་ཀྱི་དབང་པོ་སྟེ་དགུ་ལ་བརྟེན་ནས་འཐོབ་པའི་ཕྱིར། །
ཁོ་ན་རེ། ཉན་ཐོས་དགྲ་བཅོམ་པའི་འབྲས་བུ་དེ་དབང་པོ་དགུ་ལ་བརྟེན་ནས་ཐོབ་པ་མི་འཐད་དེ།
དེ་དབང་པོ་བཅུ་གཅིག་ལ་བརྟེན་ནས་ཐོབ་པར་བསྟན་བཅོས་ཡེ་ཤེས་ལ་འཇུག་པར་བཤད་པའི་ཕྱིར་ན་མ་
ཁྱབ་སྟེ། དེ་ནི་དགྲ་བཅོམ་པ་འགའ་ཞིག་ཉམས་པ་སོར་ཆུད་པ་ཙམ་ལ་དགོངས་ པའི་ཕྱིར། །
བདུན་པ་ལ། ངེས་ལྡན་ དང་། སྲིད་ལྡན་གྱི་དབང་པོ་གཉིས་ལས། དང་པོ་ནི། མཛོད་ལས།
235



བཏང་སྙོམས་ དང་ནི་སྲོག་ དང་ནི། །ཡིད་དང་ལྡན་ལ་ངེས་གསུམ་ ལྡན། །བདེ་ལུས་ལྡན་ལ་བཞི་དག་
དང་། །མིག་སོགས་ལྡན་ལ་ལྔ་དང་ལྡན། །ཡིད་བདེ་ལྡན་ལ་སྡུག་བསྔལ་ལྡན། །བདུན་དང་མོ་ཡི་
དབང་སོགས་ལྡན། །བརྒྱད་དང་ཀུན་ཤེས་ལྡན་པ་ཡི། །དབང་པོར་ལྡན་ལ་བཅུ་གཅིག་ལྡན། །
ཀུན་ཤེས་བྱེད་པའི་དབང་ལྡན་ལ། །བཅུ་གསུམ་དག་ དང་ལྡན་པ་ཡིན། །ཞེས་གསུངས། དོན་ནི།
བཏང་སྙོ མས་སྲོག་ཡིད་གསུམ་པོ་གང་རུང་གཅིག་དང་ལྡན་ན་དེ་གསུམ་ག་དང་ལྡན་པས་ཁྱབ་སྟེ། དེ་
གསུམ་ངེས་ལྡན་གྱི་དབང་པོ་ཡིན་པའི་ཕྱིར། བདེ་བའི་ དབང་ པོ་དང་། ལུས་ཀྱི་དབང་པོ་གང་རུང་དང་
ལྡན་ན་དབང་པོ་བཞི་དང་ལྡན་པས་ཁྱབ་སྟེ། ངེས་ལྡན་གསུམ་ དང་དབང་པོ་གཉིས་གང་རུང་དང་ལྡན་
པས་ཁྱབ་པའི་ཕྱིར། མིག་སོགས་དབང་པོ་ལྔ་པོ་གང་རུང་དང་ལྡན་ན་དབང་པོ་ལྔ་དང་ལྡན་པས་ཁྱབ་
སྟེ༑ ངེས་ལྡན་གསུམ། ལུས་ཀྱི་དབང་པོ། མིག་སོགས་གང་རུང་གཅིག་སྟེ་ལྔ་དང་ལྡན་པས་ཁྱབ་པའི་
ཕྱིར། ཡིད་བདེའི་དབང་པོ་དང་ལྡན་ན་དབང་པོ་ལྔ་དང་ལྡན་པས་ཁྱབ་སྟེ། ངེས་ལྡན་གསུམ། ལུས་
དབང་ཁོ་རང་སྟེ་ལྔ་དང་ལྡན་པས་ཁྱབ་པའི་ཕྱིར། སྡུག་བསྔལ་གྱི་དབང་པོ་དང་ལྡན་ན་དབང་པོ་བདུན་
དང་ལྡན་པས་ཁྱ བ་སྟེ། ངེས་ལྡན་གསུམ། ཚོར་བ་བདེ་བའི་དབང་པོ། སྡུག་བསྔལ་གྱི་དབང་པོ།
ཡིད་བདེའི་དབང་པོ། ལུས་ཀྱི་དབང་པོ་རྣམས་དང་ལྡན་པས་ཁྱབ་པའི་ཕྱིར། ཕོ་མོའི་དབང་པོ་གཉིས་
དང་༑ ཡིད་མི་བདེའི་དབང་པོ་གང་རུང་གཅིག་དང་ལྡན་ན་དབང་པོ་བརྒྱད་དང་ལྡན་པས་ཁྱབ་སྟེ། སྔ་
མ་བདུན་དང་། དེ་གསུམ་གང་རུང་གཅིག་དང་ལྡན་པས་ཁྱབ་པའི་ཕྱིར། ཀུན་ཤེས་ཀྱི་དབང་པོ་དང༌།
ཀུན་ཤེས་ལྡན་པའི་དབང་པོ་གང་རུང་གཅིག་དང་ ལྡན་ན་དབང་པོ་བཅུ་གཅིག་དང་ལྡན་པས་ཁྱབ་སྟེ། །
དད་སོགས་ལྔ། ཡིད། ཡིད་བདེ། བདེ་བའི་དབང་པོ། བཏང་སྙོམས་ཀྱི་དབང་པོ་སྟེ་གདགས་གཞིའི་
དབང་པོ་དགུའི་སྟེང་དུ། སྲོག་གི་དབང་པོ། ཁོ་རང་ གཉིས་གང་རུང་གཅིག་དང་ ལྡན་པས་ཁྱབ་པའི་
ཕྱིར༑ མི་ཤེས་པ་ཀུན་ཤེས་པའི་དབང་པོ་དང་ལྡན་ན་དབང་པོ་བཅུ་གསུམ་དང་ ལྡན་ པས་ ཁྱབ་སྟེ།
གདགས་གཞིའི་དབང་པོ་དགུ ལུས་ཀྱི་དབང་པོ། སྲོག་གི་དབང་པོ། བཏང་སྙོམས་ཀྱི་དབང་པོ།
ཁོ་རང་དང་ ལྡན་པའི་ཁྱབ་པའི་ཕྱིར།
གཉིས་པ་ནི། མཛོད་ལས། དགེ་མེད་ནང་ན་ཉུང་ལྡན་པ། །ལུས་ཚོར་སྲོག་ཡིད་བརྒྱད་
དང་ ལྡན། གཟུགས་མེད་བྱིས་པའང་དེ་བཞིན་ཏེ། །བཏང་སྙོམས་སྲོག་ཡིད་དགེ་རྣམས་དང་། ༈
མང་པོར་ལྡན་ལ་བཅུ་དགུ་སྟེ། །དྲི་མ་མེད་རྣམས་མ་གཏོ གས་སོ། །མཚན་གཉིས་འཕགས་པ་ཆགས་
བཅས་ཏེ། །མཚན་གཅིག་དྲི་མེད་གཉིས་མ་གཏོ གས། །ཞེས་གསུངས། དོན་ནི། དགེ་རྩ་ཆད་པའི་
236



གང་ཟག་གི་རྒྱུད་ལ་དབང་པོ་བརྒྱད་དང་ལྡན་པ་སྲིད་དེ། ཚོར་བ་སོགས་ལྔ། ལུས་སྲོག་ཡིད་དབང་སྟེ་
བརྒྱད་དང་ལྡན་པ་སྲིད་པའི་ཕྱིར། གཟུགས་མེད་པའི་ སོ་སྐྱེ་འགའ་ཞིག་ལའང་དབང་པོ་བརྒྱད་དང་ ལྡན་
པ་སྲིད་དེ། དད་སོགས་ལྔ། བཏང་སྙོམས་སྲོག་ཡིད་བརྒྱད་དང་ ལྡན་པ་སྲིད་པའི་ཕྱིར། སོ་སྐྱེ་ཕལ་ཆེ་
བ་དབང་པོ་བཅུ་དགུ་དང་ ལྡན་ པ་སྲིད་དེ། དྲི་མེད་ཀྱི་དབང་པོ་གསུམ་མ་གཏོ གས་བཅུ་དགུ་དང་ལྡན་པ་
སྲིད་པའི་ཕྱིར། དེ་ཡང་གཙོ་བོར་མཚན་གཉིས་པའི་སོ་སྐྱེའི་དབང་དུ་བྱས་པ་ཡིན་ཏེ། མཚན་གཉིས་པ་
ཡིན་ན་དྲི་མེད་ཀྱི་དབང་པོ་གསུམ་དང་ མི་ལྡན་པས་ཁྱབ་པའི་ཕྱིར་ཏེ། དེ་ཡིན་ན་འཕ གས་པ་མ་ཡིན་
དགོས་པའི་ཕྱིར། ཆགས་བཅས་ཀྱི་འཕགས་པ་འགའ་ཞིག་ཀྱང་དབང་པོ་བཅུ་དགུ་དང་ལྡན་པ་སྲིད་དེ།
ཕོ་མོའི་དབང་པོ་གང་རུང་གཅིག དྲི་མེད་ ཀྱི་དབང་པོ་གསུམ་པོ་གང་རུང་སྟེ་གཞན་བཅུ་བདུན་རྣམས་
དང་ ལྡན་པ་སྲིད་པའི་ཕྱིར།
བརྒྱད་པ་ཐ་མ་གསུམ་གྱི་ས་མཚམས་བཤད་པ་ལ། མཛོད་ལས་གསུངས་ཚུལ། ཀུན་བཏུས་ལས་
གསུངས་ཚུལ། ཉི་ཁྲི་ལས་ གསུངས་ཚུལ། བསྡུ་བ་ལས་བཤད་ཚུལ་ལོ། །དང་པོ་ནི། མཐོང་ལམ་དུ་
གྱུར་པའི་དད་སོགས་དབང་པོ་དགུ་ནི་མི་ཤེས་པ་ཀུན་ཤེས་པའི་དབང་པོ་དང་། འཇིག་རྟེན་པའི་སྒོམ་
་ལམ་དུ་གྱུར་པའི་དེ་དགུ་ནི་ཀུན་ཤེས་ཀྱི་དབང་པོ་དང་། མི་སློབ་ལམ་དུ་གྱུར་པའི་དེ་དགུ་ནི་ཀུན་ཤེས་
ལྡན་ པའི་དབང་པོར་འཇོག་གོ །དད་སོགས་དགུ་ཡང་། དད་པ། བརྩོན་འགྲུས། དྲན་པ། ཏིང་ངེ་
འཛིན༑ ཤེས་རབ། ཡིད། ཡིད་བདེ། ཚོར་བ་བདེ་བ། བཏང་སྙོམས་ཀྱི་དབང་པོ་རྣམས་སོ། །
དེ་ལྟར་ཡང་མཛོད་ལས། མཐོང་སྒོམ་མི་སློབ་ལམ་ལ་དགུ །གསུམ་ཡིན་ གསུམ་ནི་དྲི་མ་མེད། །ཅེས་
གསུངས་ པའི་ཕྱིར།
གཉིས་པ་ནི། སྦྱོར་ལམ་དང་མཐོང་ལམ་དང་ པོ་བཅོ་ལྔས་བསྡུས་པའི་དད་སོགས་དབང་པོ་དགུ་པོ་
དེ། མི་ཤེས་པ་ཀུན་ཤེས་པར་བྱེད་པའི་དབང་པོ། ལམ་རྗེས་ཤེས་ནས་འཇིག་རྟེན་པའི་སྒོམ་ལམ་དུ་གྱུར་
པའི་དེ་དགུ་པོ་དེ་ཀུན་ཤེས་ཀྱི་དབང་པོ། མི་སློབ་ལམ་དུ་གྱུར་པའི་དེ་དགུ་པོ་དེ་ཀུན་ཤེས་ལྡན་པའི་
དབང་པོར་འཇོག་སྟེ། ཀུན་བཏུས་ལས། མི་ཤེས་པ་ཀུན་ཤེས་པར་བྱེད་པའི་དབང་པོ་གང་ཞེ་ན།
སྦྱོར་བའི་ལམ་དང་མཐོང་བའི་ལམ་གྱིས་སྐད་ཅིག་མ་བཅོ་ལྔ་ལ་དབང་བྱེད་པའོ། །ཀུན་ཤེས་པའི་དབང་
པོ་གང་ཞེ་ན་མཐོང་བའི་ལམ་གྱི་སེམས་ཀྱི་སྐད་ཅིག་བཅུ་དྲུག་པ་ལ་བརྟེན་ནས་སློབ་པའི་ལམ་ཐམས་ཅད་
ལ་དབང་བྱེད་པའོ། །ཀུན་ཤེས་ལྡན་པའི་དབང་པོ་གང་ཞེ་ན་མི་སློབ་ལམ་ལ་དབང་བྱེད་པའོ། །ཞེས་
གསུངས་པའི་ཕྱིར།
-- - --- 237.



གསུམ་པ་ནི། རྒྱུན་ཞུགས་ཞུགས་པ་དང་བྱང་སེམས་ཀྱི་མོས་སྤྱོད་ཀྱིས་བསྡུས་པའི་དད་སོགས་ལྔ་མི་
ཤེས་པ་ཀུན་ཤེས་པའི་དབང་པོ་དང༌། རྒྱུན་ཞུགས་ཕྱིར་འོང་ཕྱིར་མི་འོང་ས་དང་པོ་ནས་དགུ་པའི་ བར་
གྱི་དད་སོགས་ལྔ་ཀུན་ཤེས་པའི་དབང་པོ་དང༌། ཉན་རང་དགྲ་བཅོམ་པ། ས་བཅུ་པ་དང༌། དེ་བཞིན་
གཤེགས་པའི་རྒྱུད་ཀྱི་དད་སོགས་དབང་པོ་དེ་ཀུན་ཤེས་ལྡན་པའི་དབང་པོར་འཇོག་སྟེ། ཉི་ཁྲི་ལས། དེ་ལ་
མི་ཤེས་པ་ཀུན་ཤེས་པར་བྱེད་ པའི་དབང་པོ་གང་ཞེ་ན། སློབ་པའི་གང་ཟག་མངོན་པར་རྟོགས་པར་ གྱུར་
པ་རྣམས་ཀྱི་དད་པའི་དབང་པོ་སྣང་བ་མེད་ཅིང་འདུལ་བར་བྱེད་པ་གང་ཡིན་པའོ། །ཞེས་དང༌། དེ་
ལ་ཀུན་ཤེས་པའི་དབང་པོ་གང་ཞེ་ན། སློབ་པའི་གང་ཟག་ཀུན་ཤེས་པ་དང་ ལྡན་པ་རྣམས་ཀྱི་དད་པའི་
དབང་པོ་ནས་ཤེས་རབ་ཀྱི་དབང་པོའི་བར་ཏེ། ཞེས་དང༌། དེ་ལ་ཀུན་ཤེས་ལྡན་པའི་དབང་པོ་གང་ཞེ་
ན༑ མི་སློབ་པའི་ གང་ཟག་དགྲ་བཅོམ་པ་དང༌། རང་སངས་རྒྱས་དང༌། བྱང་ཆུབ་སེམས་དཔའ་
དང༌། དེ་བཞིན་གཤེགས་པ་རྣམས་ཀྱི་དད་པའི་དབང་པོ་ནས་ཤེས་རབ་ཀྱི་དབང་པོའི་བར་སྟེ། ཞེས་
གསུངས་པའི་ཕྱིར།
བཞི་པ་ལ། ཐེག་དམན་གྱི་དབང་དུ་བྱས་པ་དང༌། ཐེག་ཆེན་གྱི་དབང་དུ་བྱས་པ་གཉིས་ལས།
དང་ པོ་ནི། སྦྱོར་ལམ་པ་རྒྱུན་ཞུགས་ཞུགས་པའི་རྒྱུད་ཀྱི་དད་སོགས་ལྔ་མི་ཤེས་པ་ཀུན་ཤེས་པའི་དབང་པོ་
དང༌། རྒྱུན་ཞུ གས་ཀྱི་འབྲས་བུ་ནས་བཟུང་སྟེ། སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱི་ བར་གྱིས་བསྡུས་
པའི་དད་སོགས་ལྔ་ཀུན་ཤེས་པའི་དབང་པོ་དང༌། མི་སློབ་ལམ་དུ་གྱུར་པའི་དད་སོགས་ལྔ་ཀུན་ཤེས་ལྡན་
པའི་དབང་པོར་འཇོག་སྟེ། བསྡུ་བ་ལས། མི་ཤེས་པ་ཀུན་ཤེས་པར་བྱེད་པའི་དབང་པོའི་དོན་ གང་ཞེ་
ན། སྨྲས་པ་བདེན་པ་མངོན་པར་རྟོགས་པ་ལ་བརྩོན་པ་དེ་དག་གི་ཕྱོགས་ལ་འདུན་པ་ནས་བཟུང་སྟེ་སྦྱོར་
བའི་ལམ་ཐམས་ཅད་ལ་དབང་པོ་ལྔའི་དོན་གང་ཡིན་པ་དེ་ཉིད་འདིའི་དོན་ཡིན་པར་བ ལྟ་ བར་བྱའོ། །
ཀུན་ཤེས་པའི་དབང་པོའི་དོན་ གང་ཞེ་ན། སྨྲས་པ་རྒྱུན་དུ་ཞུགས་པའི་འབྲས་བུ་ནས་བཟུང་སྟེ།
རྡོ་རྗེ་ལྟ་བུའི་ཏིང་ངེ་འཛིན་གྱི་བར་གྱི་དབང་པོ་ལྔའི་དོན་གང་ཡིན་པ་དེ་ཉིད་འདིའི་དོན་ཡིན་པར་བལྟ་་་་
བར་བྱའོ། །
ཀུན་ཤེས་ལྡན་པའི་དབང་པོའི་དོན་གང་ཞེ་ན། སྨྲས་པ་མི་སློབ་ལམ་ནས་བཟུང་སྟེ། ཕུང་པོ་ལྷག་
མ་མེད་་ པའི་མྱ་ངན་ལས་འདས་པའི་དབྱིངས་ཀྱི་ བར་གྱི་དབང་པོ་ལྔའི་དོན་གང་ཡིན་པ་དེ་ཉིད་འདིའི་་་་་་
དོན་ཡིན་པར་བལྟ་བར་བྱའོ། ། ཞེས་གསུངས་ པའི་ཕྱིར། མཐོང་ལམ་དུ་གྱུར་པའི་མི་ཤེས་པ་ཀུན་ཤེས་
པར་བྱེད་པའི་དབང་པོ་མེད་པ་མ་ཡིན་ཏེ། དེ་ཉིད་ལས། མི་ཤེས་པ་ཀུན་ཤེས་པར་བྱེད་པའི་དབང་པོ་
ཅུ
238



ནི་དགེ་སྦྱོང་ཚུལ་གྱི་འབྲས་བུ་ལ་ཐག་རིང་ཞིང་འཇིག་རྟེན་པའི་རྣམ་པར་རྟོག་པ་གང་ཡིན་པ་དེ་ནི་ཟག་པ་
རང་བཅས་པ་ཡིན་ལ། དགེ་སྦྱོང་ཚུལ་གྱི་འབྲས་བུ་དང་ ཐག་མི་རིང་ཞིང་འཇིག་རྟེན་ པའི་རྣམ་པར་རྟོག་
པ་གང་ཡིན་པ་དེ་ནི་ཟག་པ་མེད་པ་ཡིན་པར་བལྟ་བར་བྱའོ། །ཞེས་གསུངས་པའི་ཕྱིར།
གཉིས་པ་ནི། ཐེག་ཆེན་གྱི་མོས་སྤྱོད་ཀྱིས་བསྡུས་པའི་དད་སོགས་ལྔ་དང་ པོ་དང༌། ས་དང་ པོ་
ནས་དགུ་པའི་བར་གྱི་དེ་གཉིས་པ་དང༌། ས་བཅུ་པ་པ་དང༌། དེ་བཞིན་གཤེགས་པའི་ཐུགས་རྒྱུད་ཀྱི་དེ་
གསུམ་པ་ཡིན་པའི་ཕྱིར་ཏེ། དེ་ཉིད་ལས། བྱང་ཆུབ་སེམས་དཔའ་རྣམས་ཀྱི་མི་ཤེས་པ་ཀུན་ཤེས་པར་
བྱེད་པའི་དབང་པོ་ལ་སོགས་པ་ཇི་ལྟར་རྣམ་པར་བཞག་ཅེ་ན། སྨྲས་པ་མོས་པ་ལ་སྤྱོད་པའི་ས་ནི་དང་
པོར་རྣམ་པར་བཞག་གོ །དེ་ལས་ གཞན་ལྷག་པའི་བསམ་པ་རྣམ་པར་དག་པ་ལ་ནི་གཉིས་པའོ། །དེ་
བཞིན་གཤེགས་པ་ལ་ནི་དབང་པོ་གསུམ་པ་རྣམ་པར་དག་པར་བལྟ་བར་བྱའོ། །ཞེས་གསུངས་པའི་
ཕྱིར། གཉིས་པ། དབང་རྟེན་ནི། འབྱུང་བ་བཞི་དང་ འབྱུང་འགྱུར་གྱི་ གཟུགས་དང་ དབང་པོ་ཐ་མི་
དད་པར་འཇུག་པ་རྣམས་སོ། །གསུམ་པ་དབང་ཡུལ་ནི། གཟུགས་ནས་ཆོས་ཀྱི་ བར་གྱི་ཡུལ་དྲུག་པོ་
རྣམས་ཡིན་ནོ། །བཞི་པ་བདག་ཏུ་འཛིན་ཚུལ་ལ་གཉིས་ཡོད་དེ། ངར་འཛིན་པའམ་བདག་ཏུ་འཛིན་
པ་དང༌། དེའི་འཁོར་ང་ཡི་བར་འཛིན་པའམ་བདག་གི་བར་འཛིན་པ་གཉིས་སུ་ཡོད་ པའི་ཕྱིར། དེ་
གཉིས་ལ་རྒྱལ་པོ་དང་བློན་པོའི་སྒྲས་གསུངས་པའི་རྒྱུ་མཚན་ཡོད་དེ། བདག་དང་བདག་གི་བ་ལ་དབང་
སྒྱུར་བྱེད་དང་བསྒྱུར་བ་རུ་རྟོགས་པ་ཡོད་པ་ལ་དགོངས་ནས་གསུངས་ པའི་ཕྱིར།
གཉིས་པ་ཁམས་གང་དུ་འཇོག་པ་ལ་ཡུལ་གྱི་དབང་དུ་བྱས་ན་འདོད་ཁམས་ཡུལ་དྲུག་ཀ་ཡོད། །
གཟུགས་ཁམས་ན་དྲི་རོ་མ་གཏོགས་ཡུལ་བཞི་ཡོད། གཟུགས་མེད་ན་ཆོས་ཁམས་ཁོ་ན་ཡོད་དོ། །
དབང་པོའི་ངོ་བོའི་དབང་དུ་བྱས་ན། འདོད་ཁམས་ན་ཀུན་ནས་ཉོན་མོངས་ཕྱོགས་ཀྱི་དབང་པོ་བཅུ་
བ ཞི་ཚང་བར་ཡོད། གཟུགས་ཁམས་ན་ཕོ་མོ་དང་ སྡུག་བསྔལ་གྱི་ དབང་པོ་ཡིད་མི་བདེའི་དབང་པོ་
རྣམས་མ་གཏོགས་ཀུན་ནས་ཉོན་མོངས་ཕྱོགས་ཀྱི་དབང་པོ་བཅུ་ཡོད། གཟུགས་མེད་ཁམས་ན་གཟུགས་
ཅན་གྱི་ དབང་པོ་ལྔ་དང་། བདེ་བ་དང་ ཡིད་བདེ་མ་ གཏོ གས་སྲོག་མིད་བཏང་སྙོམས་ཀྱི་ དབང་པོ་གསུམ་
ཡོད་དེ། མཛོད་ལས། དྲི་མེད་མ་གཏོགས་འདོད་པར་ གཏོ གས། །ཕོ་མོའི་དབང་དང་སྡུག་བསྔལ་
དག །མ་གཏོ གས་ གཟུགས་ གཏོགས་གཟུགས་ཅན་དང༌། །བདེ་བའང་མ་གཏོ གས་གཟུགས་མེད་
གཏོ གས། །ཞེས་གསུངས་པའི་ཕྱིར།
དེས་ན་འདོད་ཁམས་ན་དབང་པོ་བཅུ་དགུ་ཡོད་དེ། དེར་དྲི་མེད་གསུམ་མ་ གཏོགས་ལྷག་མ་ཐམས་
239



ཅད་ཡོད་པའི་ཕྱིར། གཟུགས་ཁམས་ན་བཅོ་ལྔ་ཡོད་དེ། དེར་དྲི་མེད་གསུམ་ ཕོ་མོའི་དབང་པོ་གཉིས་
ཚོར་བ་སྡུག་བསྔལ་ཡིད་མི་བདེ་གཉིས་ཏེ་བདུན་མ་གཏོ གས་ལྷག་མ་ཐམས་ཅད་ཡོད་པའི་ཕྱིར། དབང་
པོ འི་མཚོན་ཚུལ་ལ། དབང་པོ་དེ་གོང་གི་དཔེས་སྟོན་པའི་རྒྱུ་མཚན་ཡོད་དེ། གྲོང་དེས་སྐྱེ་བོའི་རྟེན་བྱེད་
པ་བཞིན་དུ། མིག་སོགས་དབང་པོ་ལྔ་པོ་དེས་ཀྱང་རྣམ་པར་ཤེས་པའི་རྟེན་བྱེད་ པའི་ཕྱིར། དབང་རྟེན་་
དེ་གྲོང་ཁྱེར་གྱི་དཔེས་སྟོན་པའི་རྒྱུ་མཚན་ཡོད་དེ། གྲོང་ཁྱེར་དེས་གྲོང་གི་རྟེན་བྱེད་པ་བཞིན་དུ། དབང་།
རྟེན་གྱིས་ཀྱང་དབང་པོའི་རྟེན་བྱེད་པའི་ཕྱིར། དབང་ཡུལ་དེ་གྲོང་རྡལ་གྱི་དཔེས་སྟོན་པའི་རྒྱུ་མཚན་
ཡོད་དེ། གྲོང་རྡལ་དེ་སྐྱེས་བུས་འཇུག་པ་སོགས་བྱེད་པའི་ཡུལ་ཡིན་པ་བཞིན་དུ། དབང་ཡུལ་གཟུགས་་
སྒྲ་དྲི་རོ་རེག་བྱ་རྣམས་ ཀྱང་རྣམ་པར་ཤེས་པ་འཇུག་པ་སོགས་ཀྱི་ཡུལ་ཡིན་ པས་དེ་ལྟར་བསྟན་པའི་ཕྱིར།།
རྣམ་པར་ཤེས་པ་ལ་བདག་གི་སྒྲས་སྟོན་པའི་རྒྱུ་མཚན་ཡོད་དེ། སེམས་བྱུང་ལ་དབང་སྒྱུར་བ་སོགས་་
ཡིན་པའི་རྒྱུ་མཚན་གྱིས་དེ་ལྟར་བསྟན་པའི་ཕྱིར། སེམས་བྱུང་ལ་གང་ཟག་གི་སྒྲས་སྟོན་པའི་རྒྱུ་མཚན་
ཡོད་དེ། རྣམ་པར་ཤེས་པའི་དབང་བསྒྱུར་བྱ་ཡིན་ པའི་རྒྱུ་མཚན་གྱིས་དེ་ལྟར་བསྟན་པའི་ཕྱིར། དེས་་
ན་གྲོང་དང་གྲོང་ཁྱེར་དང་གྲོང་རྡལ་སོགས་ཀྱི་ཁྱད་པར་ཡོད་དེ། མ་ལ་ཡ་ལ་སོགས་པའི་ཡུལ་དང་། ། ་་
ཁྱིམ་ གཅིག་ལ་སོགས་པ་ནི་གྲོང་དང༌། བཟོའི་བྱེ་བྲག་བཅོ་བརྒྱད་ཡོད་པ་ནི་གྲོང་ཁྱེར་དང༌། ཚོང་པ་་
མང་པོ་ཡོད་པ་ནི་གྲོང་རྡལ་དང༌། རིགས་བཞི་གནས་པའི་ཡུལ་ལ་ལྗོངས་ཞེས་བྱ་བ་ཡིན་ པའི་ཕྱིར། དོན་
ནི༑ འགོག་པ་རྗེས་ཤེས་ཐོབ་པའི་ རྗེས་ཐོབ་ལ་གནས་པའི་སེམས་དཔའ་དབང་འབྲིང་ཆོས་ཅན། བླ་་
མེད་རྫོགས་བྱང་ལས་ཕྱིར་མི་ལྡོག་པ་ཡིན་ཏེ། འགོག་པ་རྗེས་བཟོད་ཀྱིས་དྲངས་པའི་རྗེས་ཐོབ་ལུས་ངག་་
གི་སྤྱོད་པ་ཁྱད་པར་ཅན་དང་ལྡན་པའི་སེམས་དཔའ་ཡིན་ པའི་ཕྱིར། དེས་ཤེས་བཟོད་གཞན་བཅོ་ལྔ་ལ་་
རིགས་འགྲེའོ།།
གསུམ་པ་སྒོམ་ལམ་པ་ཕྱིར་མི་ལྡོག་པའི་རྟགས་བཤད་པ་ལ། མཚམས་སྦྱར་བ་དང༌། དོན་བཤད་་
པ་གཉིས་ལས། དང་ པོ་ནི། མཐོང་ལམ་པ་ཕྱིར་མི་ལྡོག་པའི་རྟགས་དེའི་འོག་ཏུ་སྒོམ་ལམ་པ་ཕྱིར་མི་
ལྡོག་པའི་རྟགས་འཆད་པའི་རྒྱུ་མཚན་ཡོད་དེ། མདོར་བསྟན་གྱི་གོ་རིམ་དང་ བསྟུན་པར་བཤད་བའི་
ཕྱིར། ཞེས་འཆད་པ་ལ། དེའི་འོག་ཏུ་སྒོམ་པའི་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་ཡིན་པ་
ལས་ཞེས་གསུངས།
གཉིས་པ་ལ། ཞར་བྱུང་དང༌། དཀྱུས་མའི་དོན་ནོ། །དང་ པོ་ལ། སྒོམ་ལམ་གྱི་ཁྱད་པར་
དང༌། ཁྱད་གཞིའི་སྒོམ་ལམ་དང༌། དེའི་རབ་དབྱེ་དང་ གསུམ་ལས། དང་ པོ་ལ་གསུམ་ལས། དང་
240



པོ་ནི། མདོར་བསྟན་དང་བསྟུན་ན་དང་པོར་རྟགས་འཆད་རིགས་ནའང་དེ་དག་གི་སྒོམ་ལམ་གྱི་ཁྱད་པར་
དང་པོར་འཆད་པའི་རྒྱུ་མཚན་ཡོད་དེ། ཁྱད་པར་ཅན་སྒོམ་ལམ་ངེས་པ་ལ་དེའི་ཁྱད་པར་ངེས་དགོས་པ་
ཤེས་པར་བྱ་བའི་ཆེད་ཡིན་པའི་ཕྱིར་ཏེ། དཔལ་ཆོས་ཀྱི་གྲགས་པའི་ལུགས་ལས། ཁྱད་པར་དང་ནི་ཁྱད་
པར་ གཞི། །འབྲེལ་དང་འཇིག་རྟེན་གཞུང་ལུགས་ནི། །བཟུང་ནས་དེ་དག་བསྡོམས་བྱ་སྟེ། །དེ་
ལྟར་རྟོགས་ཀྱི་གཞན་དུ་མིན། །དཔེར་དབྱུག་ཅན་བ ཞིན། ཞེས་ཁྱད་པར་དུ་བྱེད་ཆོས་དབྱུག་པ་བློས་
མ་བཟུང་བར་ཁྱད་པར་ཅན་དབྱུག་པ་ཅན་འཛིན་པའི་བློ་མི་སྐྱེའོ་ཞེས་འབྱུང་བའི་ཕྱིར། ཞེས་མཚམས་
སྦྱོར་བ་ལ། ལུགས་ལས་ཁྱད་པར་མ་བཟུང་བར་ཁྱད་པར་ཅན་གྱི་བློ་མི་སྐྱེའོ་ཞེས་འབྱུང་བའི་ཕྱིར་རེ་
ཤིག་སྒོམ་པའི་ལམ་གྱི་ཁྱད་པར། ཞེས་གསུངས།
གཉིས་པ་ནི། སྒོམ་པའི་ལམ་ནི་ཟབ་པ་སྟེ། །ཞེས་སོགས་གསུངས་པའི་ཕྱིར། གསུམ་པ་དེ་ཉིད་
ཚིག་དོན་གྱི་སྒོ་ནས་བཤད་པ་ལ། སྟོང་པ་ཉིད་ལ་སོགས། ཞེས་སོགས་གསུངས། འདི་ལ་ཡང་། ཟབ་
པ་སྒོམ་ལམ་གྱི་ཁྱད་པར་བསྟན་པ་དང༌། ཟབ་པ་རང་གི་ངོ་བོ་དང༌། ཟབ་པའི་རྒྱུ་མཚན་དང་གསུམ་
ལས། དང་པོ་ནི། མདོ་ལས། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་
ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ཀྱིས་རྣམ་པ་གང་དག་དང་རྟགས་གང་དག་དང་མཚན་མ་གང་དག་གིས་ཕྱིར་མི་ལྡོག་པའི་བྱང་
ཆེན་རབ་ཏུ་དབྱེ་ བར་བགྱིས། ཕྱིར་མི་ལྡོག་པའི་བྱང་ཆེན་གྱི་རྣམ་པ་དང་རྟགས་དང་མཚན་མ་རྣམས་
བསྐལ་པ་གངྒཱའི་ཀླུང་གི་བྱེ་མ་སྙེད་དུ་སྟོན་པར་སྤྱོད་ལགས་ན། བཅོམ་ལྡན་འདས་བྱང་ཆེན་ཕར་ཕྱིན་
དྲུག་ལ་སྤྱོད་པའི་ཚེ་གང་ལ་གནས་ཤིང་དྲན་པ་ཉེ་བར་བཞག་པ་བཞི་ཡོངས་སུ་རྫོགས་པར་བགྱི་བ་དང༌། །
ཞེས་པ་ནས། སངས་རྒྱས་ཀྱི་ཆོས་མ་འདྲེས་པ་རྣམས་ཡོངས་སུ་རྫོགས་པར་བགྱིད་པའི་གནས་ཟབ་མོ་
རྣམས་ལེགས་པར་བསྟན་དུ་གསོལ། །ཞེས་པའི་ བར་གྱིས་བསྟན།
དེའི་དོན་བཤད་པ་ལ། སྒོམ་པའི་ལམ་ནི་ཟབ་པ་སྟེ། །ཞེས་དང་། ཟབ་མོ་ཉིད་དང་ལྡན་པའི་
ཕྱིར་སྒོམ་པའི་ལམ་ཟབ་པ་ཡིན་ནོ། །ཞེས་གསུངས། གཉིས་པ་དེ་སྟོན་པ་ལ། བཅོམ་ལྡན་འདས་
ཀྱིས་བཀའ་སྩལ་པ། རབ་འབྱོར་ལེགས་སོ་ལེགས་སོ་རབ་འབྱོར་དེ་ལྟར་ཁྱོད་ཕྱིར་མི་ལྡོག་པའི་བྱང་ཆེན་
རྣམས་ཀྱི་དོན་དུ་དེ་བཞིན་གཤེགས་པ་ལ་གནས་ཟམ་མོ་རྣམས་ཞུ་བར་སེམས་པ་ནི་ལེགས་སོ། །རབ་
འབྱོར་གཟུགས་ཟབ་མོ་ཞེས་བྱ་བ་འདི་ནི་སྟོང་པ་ཉིད་ཀྱི་ཚིག་བླ་དྭགས་སོ། །འདི་ནི་མཚན་མ་མེད་པའོ།།
ཞེས་སོགས་གསུངས། དེའི་དོན་བཤད་པ་ལ། ཟབ་མོ་སྟོང་བ་ཉིད་ལ་སོགས། །ཞེས་དང་། སྟོང་པ་
་བ
241



.
ཉིད་ལ་སོགས་པ་ཡིན་ལ། ཞེས་གསུངས། གསུམ་ པ་དེ་སྟོན་པ་ལ། གསོལ་བ། བཅོམ་ལྡན་འདས་་
གཟུགས་ཀྱི་དེ་བཞིན་ཉིད་ཇི་ལྟ་བུ་ལགས། ཞེས་པ་ནས། , གཟུགས་ཀྱི་དེ་བཞིན་ཉིད་ནི་དེ་ལ་གཟུགས་
ཀྱང་མེད་ལ་གཟུགས་ལས་གུད་ན་ཡང་དེ་བཞིན་ཉིད་མེད་དེ་གཟུགས་ཀྱི་ དེ་བཞིན་ཉིད་ནི་ དེ་ལྟ་བུའོ། །
ཞེས་སོགས་གསུངས། དེའི་དོན་བཤད་པ་ལ། ཟབ་པ་དེ་ནི་སྒྲོ་འདོགས་དང༌། །སྐུར་བའི་མཐའ་
ལས་ གྲོལ་བ་ཉིད། །ཅེས་དང༌། སྟོང་པ་ཉིད་ལ་སོགས་པ་ལ་ཡང་གཟུགས་མེད་ལ། སྟོང་པ་ཉིད ལ་
སོགས་པ་གཟུགས་ལས་ གཞན་པ་ཡང་མ་ཡིན་ པས། གོ་རིམ་བཞིན་དུ་སྟོང་པ་ཉིད་ལ་སོགས་པ་ལ་སྒྲོ་
འདོགས་དང་སྐུར་བའི་མཐའ་ལས་ གྲོལ་བ་ཉིད་གང་ཡིན་པ་དེ་ནི་ཟབ་མོ་སྟེ། ཞེས་གསུངས། ་
གཞུང་དོན་ནི། ཐེག་ཆེན་གྱི་སྒོམ་ལམ་ཆོས་ཅན། ཟབ་པ་ཞེས་བརྗོད་པ་ཡིན་ཏེ། ། ཟབ་མོ་སྟོང་
པ་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་ཐེག་ཆེན་གྱི་ རྗེས་ལ་མངོན་རྟོགས་ཡིན་པའི་་་་་་
ཕྱིར༑ འདིར་བསྟན་ཟབ་པའི་ངོ་པོ་ཡང་ཡོད་དེ། སྟོང་པ་ཉིད་དང་། མཚན་མ་མེད་པ། སྨོན་པ་
མེད་པ། མངོན་པར་འདུ་བྱ་བ་མེད་པ། སྐྱེ་བ་མེད་པ། འགག་པ་མེད་པ། འདོད་ཆགས་དང་བྲལ་
བ༑ འགོག་པ། ཞི་བ། དེ་བཞིན་ཉིད། ཡང་དག་མཐའ་རྣམས་འདིར་བསྟན་ཟབ་མོ་ཡིན་པའི་
ཕྱིར༑ སྟོང་པ་ཉིད་ལ་སོགས་ པ་བ ཅུ་གཅིག་པོ་དེ་ཆོས་ཅན། ཟབ་པ་ཡིན་ཏེ། སྒྲོ་སྐུར་གྱི་མཐའ་དང་
བྲལ་བའི་ དེ་བཞིན་ཉིད་ཡིན་ པའི་ ཕྱིར།
གཉིས་པ་ཁྱད་གཞི་ སྒོམ་ལམ་བཤད་པ་ལ་ཡང་གསུམ་ལས། དང་པོ་ནི། གོང་དུ་དེ་ལྟར་སྒོམ་
ལམ་གྱི་ ཁྱད་པར་བྱེད་ཆོས་བསྟན་ནས་ད་ནི་ཁྱད་པར་གྱི་ གཞི་ སྒོམ་ལམ་རང་ གི་ངོ་བོ་སྟོན་ནོ། །ཞེས་
མཚམས་སྦྱོར་བ་ལ། དེ་ལྟར་ཁྱད་པར་བསྟན་པས་ཁྱད་པར་གྱི་ གཞི། ཞེས་གསུངས། །
གཉིས་པ་ནི། ཁྱད་གཞི་སྒོམ་ལམ་གྱི་ངོ་བོ་སྟོན་པ་ལ། མཚན་ཉིད། མཚན་གཞི། ཕན་ཡོན་
གསུམ་རིམ་བཞིན་སྟོན་པ་ལ། མདོ་ལས། དེ་སྐད་ཅེས་གསོལ་བ་དང་། བཅོམ་ ལྡན་འདས་ཀྱིས་
ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར་གང་གི་ཚེ་བྱང་ཆེན་ཤེར་ཕྱིན་
ལ་ཇི་ལྟར་བྱ་བ་བཞིན་དུ་བདག་གིས་འདི་ ལྟར་གནས་པར་བགྱིའོ། །ཤེར་ཕྱིན་ལ་ཇི་ལྟར་ཉེ་བར་ གནས་
པ་བཞིན་བ་ དག་གིས་འདི་ལྟར་བསླབ་པར་བྱའོ། །ཤེར་ཕྱིན་ལ་ཇི་ལྟར་བཤད་པ་བཞིན་བདག་གིས་འདི་
བསླབ་པར་བྱའོ། །ཤེར་ཕྱིན་ལ་ཇི་ལྟར་བཤད་པ་བཞིན་བདག་གིས་འདི་ལྟར་བསྒྲུབ་པར་བྱའོ་སྙམ་ པས་
ཤེར་ཕྱིན་དང་ལྡན་པའི་ གནས་པ་ཟབ་མོ་འདི་ དག་ལ་སེམས་པར་ཡང་འགྱུར། འཇལ་ བར་འགྱུར། ངེས་
པར་ རྟོག་པར་འགྱུར་ན། ཞེས་དང་། དེ་དེ་བཞིན་དུ་སྒྲུབ་པར་བྱེད། དེ་དེ་བཞིན་དུ་ངེས་པར་རྟོགས་
242



པར་བྱེད། དེ་དེ་བཞིན་དུ་ཉེ་བར་རྟོགས་པར་བྱེད། ཅེས་སོགས་དང་། རབ་འབྱོར་འདི་ལྟ་སྟེ།
དཔེར་ན་སྐྱེས་བུ་འདོད་ཆགས་ལ་སྤྱོད་ཅིང་རྣམ་པར་རྟོགས་པ་ཞིག་གིས་བུད་མེད་གཟུགས་བཟང་ཞིང་་་་
མཛེས་པ་བལྟ་ན་སྡུག་པ་འགའ་ཞིག་དང་དུས་བཏབ་ལ། བུད་མེད་དེ་ཡང་གཞན་གྱིས་ཡོངས་སུ་བཟུང་བ་
ཞིག་སྟེ། ཞེས་པ་ནས། རྒྱུའི་བར་དུ་ཡང་ཉེ་བར་མི་འགྲོའོ། །ཞེས་པའི་ བར་གསུངས། དེའི་དོན་
བཤད་པ་ལ། ངེས་འབྱེད་ཡན་ལག་དང་མཐོང་བའི། །ལམ་དང་སྒོམ་པའི་ལམ་ཉིད་ལ། །ཡང་དང་
ཡང་དུ་སེམས་པ་དང༌་། །འཇལ་དང་ངེས་རྟོག་སྒོམ་པའི་ལམ། །ཞེས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། ཐོས་པ་དང་བསམ་པ་དང་བསྒོམས་པ་
ལས་བྱུང་བའི་ཤེས་རབ་དག་གམ། ཏིང་ངེ་འཛིན་གྱི་སྦྱོར་བ་དང་དངོས་དང་རྗེས་ལས་བྱུང་བའི་ཤེས་
རབ་ཀྱིས་གོ་རིམ་བཞིན་དུ་ངེས་པར་འབྱེད་ པའི་ཡན་ལག་ལ་སོགས་པ་གསུམ་ལོ་ངེས་པར་མཐོང་བའི་
དོན་ཡང་དང་ཡང་དུ་སེམས་པ་དང༌། འཇལ་བ་དང་ངེས་པར་རྟོགས་ པ་དག་ནི་སྒོམ་པའི་ལམ་རྒྱུན་
ཆགས་པ་ཡིན་ནོ། །ཞེས་གསུངས།
གཞུང་དོན་ནི། ངེས་འབྱེད་ཡན་ལག་གི་གནས་སྐབས་སུ་ཐོས་པའི་དོན་ལ་དཔྱོད་པའི་རིགས་པ་
བཞིས་ཡང་དང་ཡང་དུ་སེམས་པ་དང་། མཐོང་ལམ་གྱི་ གནས་སྐབས་སུ་བསམ་པའི་དོན་ལ་མཉམ་པར་
འཇོག་བཞིན་པའི་ཞི་གནས་དགུས་ཡང་དང་ཡང་དུ་འཇལ་བ་དང་། སྒོམ་ལམ་གྱི་ གནས་སྐབས་སུ་དོན་
དགུ་པོ་དེ་འབྱེད་པ་དང་། རབ་ཏུ་རྣམ་པར་འབྱེད་པ་དང་། ཡོངས་སུ་རྟོག་པ་དང་། ཡོངས་སུ་
དཔྱོད་པའི་ ལྷག་མཐོང་བ ཞིས་ཡང་དང་ཡང་དུ་ངེས་པར་རྟོག་པའི་སྦྱོར་མཐོང་སྒོམ་གསུམ་གྱི་ སྐབས་སུ་་་་་
རྟོགས་ཟིན་རྒྱུན་ཆགས་སུ་འབྱུང་བའི་ཐེག་ཆེན་གྱི་ རྗེས་ལ་མངོན་རྟོགས་ཆོས་ཅན། སྐབས་ འདིར་བསྟན་
གྱི་ཐེག་ཆེན་གྱི་སྒོམ་ལམ་གྱི་མཚན་ཉིད་ཡིན་ཏེ། དེའི་འཇོག་བྱེད་ཡིན་ པའི་ཕྱིར།
གསུམ་ པ་དེའི་རབ་དབྱེ་བཤད་པ་ལ། དབྱེ་བ་དངོས་དང༌། ཕྱེ་བ་ལ་རྩོད་པ་སྤང་བ་དང་ གཉིས་
ལས། དང་པོ་ལ་གསུམ་ལས། དང་པོ་ནི། དེ་ལྟ་བུའི་ཁྱད་གཞི་སྒོམ་ལམ་དེ་ལ་གྲངས་ཀྱི་སྒོ་ནས་རྣམ་
པ་དུ་ཞིག་ཡོད། ཅེས་དྲི་བའི་སྒོ་ནས་མཚམས་སྦྱོར་བ་ལ། དེ་རྣམ་པ་དུ་ཞིག་ཅེ་ན། ཞེས་གསུངས། །
གཉིས་པ་ལ་མི་མཐུན་ཕྱོགས་ཆེ་འབྲིང་ཆུང་དགུ་དང༌། གཉེན་པོའི་ཕྱོགས་ཆུང་འབྲིང་ཆེ་དགུ་ཡོད་པའི།
དང་པོ་ནི། མི་མཐུན་ཕྱོགས་ཆེན་པོའི་ཆེན་ པོ་དང༌། གཉེན་པོ་ཆུང་ངུའི་ཆུང་ངུ་གཉིས་རིམ་བཞིན་
སྟོན་པ་ལ། རབ་འབྱོར་གཞན་ཡང་བྱང་ཆེན་ཤེར་ཕྱིན་དང་བྲལ་བས་བསྐལ་པ་གངྒཱའི་ཀླུང་གི་བྱེ་མ་སྙེད་
ཀྱི་སངས་རྒྱས་དཀོན་མཆོག་དང༌། ཞེས་སོགས་དང༌། བཅོམ་ལྡན་འདས་ཀྱིས་བཀའ་སྩལ་པ། རབ་
243



འབྱོར་དེ་བས་ཀྱང་བྱང་ཆེན་ཤེར་ཕྱིན་ཟབ་མོ་ཇི་སྐད་དུ་བསྟན་པ་འདི་ལ་བརྩོན་པར་བྱེད་ན་དེའི་བསོད་ཡ་
ནམས་ཆེས་མང་དུ་འཕེལ་ལོ། །ཞེས་སོགས་གསུངས། དེ་ཆེན་པོའི་འབྲིང་དང་། ཅིག་ཤོས་ཆུང་ངུའི་
འབྲིང་གཉིས་སྟོན་པ་ལ། རབ་འབྱོར་དེ་ཇི་སྙམ་དུ་སེམས། བྱང་ཆེན་ཤེར་ཕྱིན་དང་བྲལ་བས་བསྐལ་པ་
གངྒཱའི་ཀླུང་གི་བྱེ་མ་སྙེད་དུ་འདུག་ཅིང་རྒྱུན་དུ་ཞུགས་པ་ལ་ཡོན་ཕུལ་ན། ཞེས་སོགས་དང༌། བཅོམ་ལྡན་
འདས་ཀྱིས་བཀའ་སྩལ་པ། རབ་འབྱོར་དེ་བས་ཀྱང་རིགས་ཀྱི་བུའམ་རིགས་ཀྱི་བུ་མོ་ཤེར་ཕྱིན་ཟབ་མོ་ཇི་
སྐད་དུ་བསྟན་པ་འདི་ལ་བརྩོན་པར་བྱེད་ན། དེའི་བསོད་ནམས་མང་དུ་འཕེལ་ལོ། །ཞེས་སོགས་
གསུངས། དེ་ཆེན་པོའི་ཆུང་ངུ་དང་། ཅིག་ཤོས་ཆུང་ངུའི་ཆེན་པོ་གཉིས་སྟོན་པ་ལ། རབ་འབྱོར་དེ་ཇི་
སྙམ་དུ་སེམས། བྱང་ཆེན་ཤེར་ཕྱིན་དང་བྲལ་བ་གང་ཞིག་བསྐལ་པ་གངྒཱའི་ཀླུང་གི་བྱེ་མ་སྙེད་དུ་འདུག་
ཅིང་སྦྱིན་པ་བྱིན་ན། ཞེས་སོགས་དང༌། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་བས་
ཀྱང་རིགས་ཀྱི་བུའམ་རིགས་ཀྱི་བུ་མོ་གང་ཇི་ལྟར་བསྟན་པའི་ཤེར་ཕྱིན་ཟབ་མོ་འདི་ལ་གནས་ཏེ་ཉི་མ་་་་་༌་
གཅིག་སྦྱིན་པ་བྱིན་པ་དང་། ཞེས་སོགས་གསུངས། དེ་འབྲིང་གི་ཆེན་པོ་དང་། ཅིག་ཤོས་འབྲིང་གི་ཆུང་
ངུ་གཉིས་སྟོན་པ་ལ། རབ་འབྱོར་དེ་ཇི་སྙམ་དུ་སེམས། བྱང་ཆེན་ཤེར་ཕྱིན་དང་བྲལ་བ་གང་ཞིག་བསྐྱལ་
བ་གངྒཱའི་ཀླུང་གི་བྱེ་མ་སྙེད་དུ་ཆོས་ཀྱི་སྦྱིན་པ་བྱིན་ན། ཞེས་སོགས་དང༌། བཅོམ་ལྡན་འདས་ཀྱིས་བཀའ་
སྩལ་པ། རབ་འབྱོར་དེ་བས་ ཀྱང་རིགས་ཀྱི་བུའམ་རིགས་ཀྱི་བུ་མོ་གང་གིས་ཤེར་ཕྱིན་འདི་ལ་ཇི་སྐད་དུ་
བཤད་པ་བཞིན་དུ་ཉི་མ་གཅིག་གནས་ཏེ་ཆོས་ཀྱི་སྦྱིན་པ་བྱིན་ན། ཞེས་སོགས་གསུངས། དེ་འབྲིང་གི་
འབྲིང་དང༌། ཅིག་ཤོས་འབྲིང་གི་འབྲིང་གཉིས་སྟོན་པ་ལ། རབ་འབྱོར་དེ་ཇི་སྙམ་དུ་སེམས། ཤེར་
ཕྱིན་དང་བྲལ་བའི་བྱང་ཆེན་ གང་ཞིག་གིས་བསྐལ་པ་གངྒཱའི་ཀླུང་གི་བྱེ་མ་སྙེད་དུ་གནས་ཏེ། དྲན་ཉེ་
བཞི་དང༌། ཞེས་སོགས་དང་། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་བས་ཀྱང་རིགས་
ཀྱི་བུའམ་རིགས་ཀྱི་བུ་མོ་གང་གིས་ཇི་ལྟར་བསྟན་པའི་ཤེར་ཕྱིན་ལ་གནས་ཏེ་དྲན་ཉེ་བཞི་དང་། ཞེས་
སོགས་ གསུངས། དེ་འབྲིང་གི་ཆུང་ངུ་དང་། ཅིག་ཤོས་འབྲིང་གི་ཆེན་པོ་གཉིས་སྟོན་པ་ལ། རབ་
འབྱོར་དེ་ཇི་སྙམ་དུ་སེམས། བྱང་ཆེན་ཤེར་ཕྱིན་དང་བྲལ་བ་གང་གིས་བསྐལ་པ་གངྒཱའི་ཀླུང་གི་བྱེ་མ་སྙེད་
དུ་གནས་ཏེ་ཟང་ཟིང་གི་སྦྱིན་པ་དེ་དང་། ཞེས་སོགས་དང༌། བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་དེ་བས་ ཀྱང་རིགས་ཀྱི་བུའམ་རིགས་ཀྱི་བུ་མོ་ཤེར་ཕྱིན་ཟབ་མོ་འདི་ལ་ཇི་སྐད་བསྟན་པ་བཞིན་་་
དུ་གནས་ཏེ་ཉི་མ་ འགའ་ཞིག་ཟང་ཟིང་གི་སྦྱིན་པ་དེ་དང༌། ཞེས་སོགས་གསུངས། དེ་ཆུང་ངུའི་ཆེན་པོ་
དང༌། ཅིག་ཤོས་ཆེན་པོའི་ཆུང་དུ་གཉིས་སྟོན་པ་ལ། རབ་འབྱོར་དེ་ཇི་སྙམ་དུ་སེམས། རིགས་ ཀྱི་
244



།
།
བུའམ་རིགས་ཀྱི་བུ་མོ་ཤེར་ཕྱིན་དང་བྲལ་བ་གང་ལ་ལས་བསྐལ་པ་གང་གཱའི་ཀླུང་གི་བྱེ་མ་སྙེད་དུ་གནས་
ཏེ། འདས་པ་དང་མ་བྱོན་པ་དང༌། ད་ལྟར་བྱུང་བའི་སངས་རྒྱས་བཅོམ་ལྡན་འདས་ཉན་ཐོས་ཀྱི་དགེ་
འདུན་དང་བཅས་པ་དང་བྱང་ཆུབ་སེམས་དཔའི་དགེ་འདུན་དང་བཅས་པ་རྣམས་ཀྱི་དགེ་བའི་རྩ་བ་གང་་
ཇི་སྙེད་པ་དེ་ཐམས་ཅད་ལ་རྗེས་སུ་ཡི་རང་ནས་བླ་མེད་རྫོགས་བྱང་དུ་ཡོངས་སུ་བསྔོ་བ་ན། ཞེས་སོགས་
དང་། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་བས་ ཀྱང་རིགས་ཀྱི་བུའམ་རིགས་ཀྱི་བུ་མོ་
གང་གིས་ཤེར་ཕྱིན་ཟབ་མོ་ཇི་སྐད་དུ་བསྟན་པ་འདི་ལ་གནས་ཏེ་ཉི་མ་འགའ་ཞིག་དགེ་བའི་རྩ་བ་དེ།
ཞེས་སོགས་གསུངས། དེ་ཆུང་ངུའི་འབྲིང་དང་། ཅིག་ཤོས་ཆེན་པོའི་འབྲིང་གཉིས་སྟོན་པ་ལ། གསོལ་
བ། , བཅོམ་ལྡན་འདས་མངོན་པར་འདུ་བགྱི་བ་ཐམས་ཅད་ནི་རྣམ་པར་བརྟགས་པའོ། །ཞེས་བཅོམ་
ལྡན་འདས་ཀྱིས་བཀའ་སྩལ་ན། དེ་ཇི་ལྟར་རིགས་ཀྱི་བུའམ་རིགས་ཀྱི་བུ་མོ་དེའི་བསོད་ནམས་ཆེས་མང་
དུ་འཕེལ་བར་འགྱུར་ལགས། ཞེས་སོགས་དང༌། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་
དེ་དེ་བཞིན་ནོ། །དེ་དེ་བཞིན་ཏེ། མངོན་པར་འདུ་བྱེད་པས་ནི་ཡང་དག་པའི་ལྟ་བ་བསྐྱེད་པའམ་སྐྱོན་
མེད་པར་འཇུག་པའམ། ཞེས་སོགས་གསུངས། མི་མཐུན་ཕྱོགས་ཆུང་ངུའི་ཆུང་ངུ་དང་། གཉེན་པོ་
ཆེན་པོའི་ཆེན་པོ་གཉིས་སྟོན་པ་ལ། རབ་འབྱོར་བྱང་ཆེན་དེ་ནི་སྟོང་པ་ཉིད་དེ་དག་ལ་གནས་ཤིང་ཇི་ལྟ་
ཇི་ལྟར་མངོན་པར་འདུ་བྱེད་པ། ཞེས་སོགས་ནས། བསོད་ནམས་འཕེལ་བར་འགྱུར་རོ། །ཞེས་པའི་
བར་གྱིས་མི་མཐུན་ཕྱོགས་དངོས་སུ་བསྟན་ནས་གཉེན་པོ་ཤུགས་ལ་བསྟན།
དེའི་དོན་བཤད་པ་ལ། དེ་ནི་རྒྱུན་ཆགས་ཡིན་པའི་ཕྱིར། ཞེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། བྱང་ཆུབ་སེམས་དཔའ་རྣམས་ཀྱི། ཞེས་
སོགས་ གསུངས། འདི་ལ་ཡང་། སྤང་གཉེན་གྱི་རིམ་པ་ལ་རྩོད་པ་སྤང་བ་དང༌། སྤང་བྱའི་ངོ་བོ་ལ་
རྩོད་པ་སྤང་བ་གཉིས་ལས། དང་པོ་ནི། མུན་པ་ཤིན་ཏུ་ཆེན་པོ་ནི་སྣང་བ་ཆུང་ངུས་སེལ་ལ། ཆུང་དུ་
ནི་ཆེན་པོས་སེལ་ཏོ་ཞེས་བྱ་བའི་དཔེས་རྣམ་པར་རྟོག་པ་ཆེན་པོ་དང༌། འབྲིང་དང་ཆུང་ངུ་རྣམས རེ་རེ་
ཞིང་ཆེན་པོ་དང་འབྲིང་དང་ཆུང་ངུའི་བྱེ་བྲག་གིས་ཐ་དད་པའི་ཕྱིར། དེ་དག་གི་གཉེར་པོ་ཆུང་ངུ་དང་
འབྲིང་དང་ཆེན་པོ་རྣམས་ཀྱང་རེ་རེ་ཞིང་ཆུང་ངུ་དང་འབྲིང་དང་ཆེན་པོའི་བྱེ་བྲག་གིས་ཐ་དད་པའི་ཕྱིར།
ཞེས་གསུངས།
གཉིས་པ་ནི། བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་རྟོག་པའོ། །ཞེས་
འབྱུང་བའི་ཕྱིར། ཞེས་བཤད! ཚིག་དོན་དངོས་དེ་འཆད་པ་ལ། དེ་ལྟར་ན་དོན་དམ་པར་སྟོང་བ་
བs



ཉིད་ཀྱི་མཚན་ཉིད་ཀྱི་རྣམ་པའི་སྒོ་ནས་རྣམ་པར་རྟོག་པའི་གཉེན་པོའི་དབྱེ་བ་ལས་གྲངས་བཞིན་དུ།
འདོད་པའི་ཁམས་ལ་སོགས་པ་ས་དགུ་དག་ཏུ་རྣམ་པ་དགུ་རྒྱུན་ཆགས་སུ་འབྱུང་བའི་ཕྱིར་སྒོམ་པའི་ལམ་ལ་
ཡིན་ནོ། །ཞེས་གསུངས།
གཞུང་དོན་ནི་ རིམ་བཞིན། ཐེག་ཆེན་གྱི་སྒོམ་ལམ་ཆོས་ཅན། ཁྱོད་ལ་དུ་མར་དབྱེར་རུང་སྟེ།
ཁྱོད་ལ་ཐེག་ཆེན་གྱི་སྒོམ་ལམ་ཆུང་ངུའི་ཆུང་ངུ་ནས། དེ་ཆེན་པོའི་ཆེན་པོའི་བར་དགུར་དབྱེར་ཡོད་པའི་
ཕྱིར། དེ་ལ་དེ་དགུར་གྲངས་ངེས་པ་ཡང་ཡིན་ཏེ། དེ་བསྐལ་པ་གྲངས་མེད་གཉིས་སུ་སྐད་ཅིག་སྔ་ཕྱི་
རྒྱུན་ཆགས་སུ་འབྱུང་བའི་ཕྱིར། ཐེག་ཆེན་གྱི་སྒོམ་ལམ་དེ་ལ་ཆུང་འབྲིང་ཆེན་པོའི་དབྱེ་བའི་ རྣམ་པ་དགུར་
འབྱེད་པའི་རྒྱུ་མཚན་ཡོད་དེ། འདོད་པ་ནས་སྲིད་རྩེའི་བར་གྱི་ ཁམས་གསུམ་ས་དགུའི་སྒོམ་སྤང་གི་གཉེན་
པོར་གྲངས་མེད་གཉིས་སུ་རྒྱུན་ཆགས་སུ་འབྱུང་བའི་ཕྱིར། སྒོམ་ལམ་དགུར་འབྱེད་ཚུལ་ཡོད་དེ། སྒོམ་
སྤང་རྣམ་པར་རྟོག་པའི་ གཉེན་པོའི་དབྱེ་བ་ལས་ སྤང་བྱ་དགུའི་གཉེན་པོར་གྲངས་བཞིན་དུ་སྒོམ་ལམ་་་་་་་
དགུར་ཕྱེ་བའི་ཕྱིར། སྒོམ་སྤང་རྣམ་པར་རྟོག་པའི་རྩ་བའི་དབྱེ་བ་ཆེ་འབྲིང་ཆུང་ངུ་རྣམས་རེ་རེ་ཞིང་ཆེ་
འབྲིང་ཆུང་ངུའི་བྱེ་བྲག་གིས་ཐ་དད་པ་དགུ་ཡོད་པའི་ཕྱིར། སྤང་བྱ་དེ་དག་གི་གཉེན་པོ་སྒོམ་ལམ་ཆུང་
འབྲིང་ཆེན་པོ་རྣམས་ཀྱང་རེ་རེ་ཞིང་ཆུང་འབྲིང་ཆེན་པོའི་བྱེ་བྲག་གིས་ཐ་དད་པ་དགུར་ཡོད་པའི་ཕྱིར། །
ཁོ་ན་རེ། གཉེན་པོ་ཆུང་རིམ་ནས་སྐྱེ་བས། སྤང་བྱ་ཆེ་རིམ་ནས་འགོག་པ་མི་འཐད་དེ། སྤང་
བྱ་ཆུང་ངུ་ལ་གཉེན་པོ་ཆེན་པོ་མི་དགོས། ཆེན་པོ་ཆུང་ངུས་སྤོང་མི་ནུས་པའི་ཕྱིར་ཏེ། དཔེར་ན། རྡེའུ་
ནི་མཛུབ་མོ་རེས་ཀྱང་གཏོར་ནུས་ལ་རི་བོ་ནི་དེ་ལྟར་མ་ཡིན་པ་བཞིན་ནོ། །ཞེས་ཟེར་ན། སྐྱོན་མེད་
དེ༑ སྤང་དཀའ་སླ་ལ་ཆེ་ཆུང་ངུ་འཇོག་ན་དེ་ལྟ་ཡིན་ ཀྱང་འདིར་ནི་དྲི་མ་ཕྲ་རགས་ལ་ཆུང་བ་དང་ཆེ་བར་
འཇོག་པའི་ཕྱིར་ཏེ། ཁྲུས་མཁན་གྱིས་གོས་ཀྱི་དྲི་མ་རགས་པ་སྔོན་ལ་བསལ་ནས་ཕྲ་བ་རྗེས་སུ་སེལ་བ་
དང་། མུན་པ་ཤིན་ཏུ་ཆེན་ པོ་རགས་པ་ནི་སྣང་བ་ཆུང་ངུ་སྒྲོན་མེའི་འོད་ཀྱིས་ཀྱང་སེལ་ལ། མུན་པ་
ཆུང་དུ་ཕྲ་བ་འགའ་ཞིག་ནི་སྣང་བ་ཆེན་ པོ་ཉི་འོད་ལྟ་བུས་སེལ་དགོས་པར་ཚད་མས་གྲུབ་པའི་ཕྱིར། ཁོ་
ན་རེ། ཐེག་ཆེན་གྱི་ སྒོམ་ལམ་ལ་སྒོམ་སྤང་རྟོག་པའི་གཉེན་པོའི་དབྱེ་བས་དགུར་ཕྱེ་ནས་ཉོན་སྒྲིབ་ཀྱི་
གཉེན་ པོ་ནི་དབྱེ་བས་དེར་མི་འབྱེད་པ་མི་འཐད་དེ། སྒོམ་སྤང་ལ་ཉོན་སྒྲིབ་ ཀྱང་ཡོད་ པའི་ཕྱིར་ན།
སྐྱོན་མེད་དེ། ཉོན་སྒྲིབ་དེ་སྒོམ་སྤང་རྟོག་པའི་ནང་དུ་འདུས་པའི་ཕྱིར། བྱང་ཆུབ་སེམས་དཔའ་རྣམས་
ཀྱི་སྤང་བྱ་ཉོན་མོངས་ནི་རྣམ་པར་རྟོག་པའོ། །ཞེས་རྒྱུན་འགྲེལ་ལས་ འབྱུང་བའི་ཕྱིར།
གཉིས་པ་ཕྱེ་བ་ལ་རྩོད་པ་སྤོང་བ་ལ། གཉེན་པོའི་གྲངས་ངེས་པ་དང་། བྱེད་པ་ལ་རྩོད་པ་སྤང་
246



བ་གཉིས་ལས། དང་པོ་ལ་རྩོད་ལན་གཉིས་ལས། དང་པོ་ལ་མདོ་དང་། བསྟན་བཅོས་གཉིས་ལས།
དང་པོ་ལ། གྲངས་མེད་སོགས་སུ་ཉེ་བར་མཚོན་པའི་མཚན་ཉིད་དང༌། གྲངས་མེད་ལ་རྩོད་པ་དངོས་
གཉིས་རིམ་བཞིན་སྟོན་པ་ལ། གསོལ་བ། བཅོམ་ལྡན་འདས་གྲངས་མ་མཆིས་པ་དང་ གཞལ་དུ་མ་
མཆིས་པ་དང་ ཚད་མ་ མཆིས་པ་ལ་བྱེ་བྲག་ཅི་མཆིས། ཐ་དད་དུ་བགྱི་ བ་གང་ཞིག་མཆིས། བཅོམ་ལྡན་
འདས་ཀྱིས་བཀའ་སྩལ་པ། རབ་འབྱོར་གྲངས་མེད་ཅེས་བྱ་བ་ནི་གང་འདུས་བྱས་ཀྱི་ཁམས་སམ་འདུས་
མ་བྱས་ཀྱི་ཁམས་སུ་བགྲང་བར་ཉེ་བར་མི་འགྲོའོ། །ཞེས་སོགས་དང༌། གསོལ་བ། བཅོམ་ལྡན་འདས་
རྣམ་གྲངས་གང་གིས་ན་གཟུགས་ ཀྱང་གྲངས་མ་ མཆིས་གཞལ་དུ་མ་མཆིས་ཚད་མ་མཆིས་པར་འགྱུར་བ་་་་་
ལགས། ཞེས་སོགས་ གསུངས། གཉིས་པ་ནི། དེའི་དོན་བཤད་པ་ལ། རྒྱལ་བའི་ཡུམ་དེ་དང་ དེ་ལས་
རྣམ་པ་རེ་རེའི་དབང་དུ་མཛད་དེ། བསོད་ནམས་གྲངས་མེད་པ་དང༌། གཞལ་དུ་མེད་པ་དང༌། ཚད་
མེད་པ་སྐྱེ་བར་གསུངས་ པའི་ཕྱིར། བྱེ་བྲག་རྣམ་པ་མང་བ་མ་ཡིན་ནམ། ཇི་ལྟར་རྣམ་པ་དགུ་ཞེས་བྱ་
ཞེ་ན། ཞེས་གསུངས། དོན་ནི། ཁོ་ན་རེ། ཐེག་ཆེན་གྱི་སྒོམ་ལམ་གྱི་བྱེ་བྲག་ལ་དབྱེ་བ་ནི་གྲངས་རྣམ་
པ་དགུ་ལས་མང་བ་མ་ཡིན་ནམ་ཡིན་ པར་ཐལ། རྒྱལ་བའི་ཡུམ་ གསུམ་ པོ་དེ་དང་ དེ་ལས་ ཐེག་ཆེན་གྱི་ སྒོམ་
ལམ་གྱི་ རྣམ་པ་རེ་རེའི་དབང་དུ་མཛད་དེ། བསོད་ནམས་གྲངས་མེད་གཞལ་དུ་མེད་ ཚད་མེད་གསུམ་སྐྱེ་
བར་ གསུངས་ པའི་ཕྱིར། ཁྱབ་སྟེ། འབྲས་བུའི་མང་ཉུང་རྒྱུའི་རྗེས་སུ་བྱེད་ པའི་ཕྱིར། རྩ་རྟགས་གྲུབ་
སྟེ། ཇི་ལྟ་ཇི་ལྟར་བྱང་ཆེན་ཤེར་ཕྱིན་དང་མ་བྲལ་བ་དེ་ལྟ་དེ་ལྟར་གྲངས་མེད་གཞལ་དུ་མེད་ཚད་མེད་
པའི་བསོད་ནམས་འཕེལ་ བར་ འགྱུར་རོ། །ཞེས་སྒོམ་ལམ་དགུས་ཤེར་ཕྱིན་དང་མ་བྲལ་བ་ལ་དེ་ལྟར་སྐྱེ་
བར་ གསུངས་ པའི་ཕྱིར། འདོད་ན། རྣམ་པ་དགུར་བ ཞེད་དོ། །ཞེས་ཇི་ལྟར་ན་གྲངས་རྣམ་པ་དགུ་
ཞེས་བྱ་སྟེ་དེར་མ་ངེས་སོ་ཞེ་ན།
གཉིས་པ་ལན་ལ། མདོ་དང་བསྟན་བཅོས་གཉིས་ལས། དང་པོ་ནི། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོ ར་དེ་དེ་བཞིན་ནོ། །དེ་དེ་བཞིན་ཏེ། ཆོས་དེ་དག་ལ་དོན་ནམ་ཡི་གེ་ཐ་དད་
དུ་བྱ་བར་དམིགས་སོ། །རབ་འབྱོར་འོན་ཀྱང་བརྗོད་དུ་མེད་པའི་དོན་ལ། དེས་ལས་མི་ཟད་པ་ཞེས་
བྱ་བའམ། གྲངས་མེད་པ་ཞེས་བྱ་བའམ། གཞལ་དུ་མེད་པ་ཞེས་བྱ་བའམ། ཚད་མེད་ པ་ཞེས་བྱ་
བའམ༔ སྟོང་པ་ཞེས་བྱ་བ་ནས་མྱ་ངན་ལས་འདས་པ་ཞེས་མངོན་པར་བརྗོད་པ་གང་ཡིན་པ་འདི་དེ་
བཞིན་གཤེགས་པའི་ཐུགས་རྗེ་ཆེན་པོའི་རྒྱུ་མཐུན་གྱིས་བསྟན་པ་ཡིན་ནོ། །ཞེས་གསུངས།
གཉིས་པ་ལ། རྩ་འགྲེལ་གཉིས་ལས། དང་པོ་ནི། མདོ་དེའི་དོན་བཤད་པ་ལ། གྲངས་མེད་ལ་
247



སོགས་བསྟན་པ་རྣམས། ཞེས་སོགས་གསུངས།
དེ་ཡང་རྐང་པ་དང་པོ་གཉིས་ཉི་སྣང་དུ་རྩོད་པ་དང༌། ཕྱི་མ་གཉིས་ལན་དུ་མཛད་པའི་ རྗེས་སུ་
འབྲང་ནས་ལེའུ་བརྒྱད་མ། རྣམ་གྲོལ་སྡེ། ཤེར་སྒྲོན། ཤནྟི་པ། ཟླ་འོད་རྣམས་སུ་ཡང་དེ་ལྟར་བཤད། །
འགྲེལ་པ་ཆེ་ཆུང་གཉིས་དང་དེའི་རྗེས་འབྲང་རྣམས་དང་རནྟྲ་ཀིརྟིས་རྩོད་པ་ཁོང་ནས་བཏོན་ཏེ་བ ཞི་ཀ་་་
ལན་དུ་མཛད་ལ། འདི་ལྟར་ན་སྒོམ་ལམ་ཐ་མར་གྲངས་མེད་སོགས་གསུམ་སྐྱེ་བར་གསུངས་པ་ལ་དེ་
གསུམ་གྱི་མཚན་ཉིད་ཇི་འདྲ་བ་ཞུས་པའི་ལན་དུ་ཕྱིན་ཅི་ལོག་གི་སྒྲོ་འདོགས་འགོག་པའི་སྒོ་ནས་མི་འདྲ་བ་་
གསུངས་པ་ནི། རབ་འབྱོར་གྲངས་མེད་ཞེས་བྱ་བ་ནི་གང་འདུས་བྱས་ཀྱི་ཁམས་སམ་འདུས་བྱས་ཀྱི་
ཁམས་སུ་བགྲང་བར་ཉེ་བར་མི་འགྲོའོ། །གཞལ་དུ་མེད་པ་ཞེས་བྱ་བ་ནི་དུས་གསུམ་ལ་ཚད་མི་དམིགས་
པའོ༑ ༑ཚད་མེད་པ་ཞེས་བྱ་བ་ནི། གང་ཟག་གི་རྣམ་པ་གཞན་གང་གིས་ཀྱང་ཚད་བཟུང་བར་ མི་ནུས་
པའོ༑ ༑ཞེས་གསུངས་པ་དང༌། གཟུགས་སོགས་ཆོས་ཐམས་ཅད་ཀྱང་དེ་ལྟར་ཡིན་ པའི་རྣམ་ གྲངས་
ཡོད་དམ་ཞེས་ཞུས་པའི་ལན་དུ་ཡོད་པར་ཞལ་གྱིས་བཞེས་པ་དང༌། གང་གིས་དེ་ལྟར་འགྱུར་བའི་ རྣམ་
གྲངས་དེ་ཞུས་པའི་ལན་དུ། སྟོང་པ་ཉིད་ཀྱིས་དེ་ལྟར་ཡིན་པར་གསུངས་པ་ལ། སྟོང་པ་ཉིད་གང་
ལགས་པ་དེ་ནི་མི་བས་ཏེ་གྲངས་མ་མཆིས་པ་ཡང་དེ་ལགས། ཚད་མ་མཆིས་པ་ཡང་དེ་ལགས་ཏེ།
བཅོམ་ལྡན་འདས་སྟོང་པ་ཉིད་ལ་ཟད་པ་མི་དམིགས། གྲངས་ ཀྱང་མི་དམིགས། གཞལ་བ་ཡང་མི་
དམིགས། ཚད་ཀྱང་མི་དམི གས་ཏེ། བཅོམ་ལྡན་འདས་དེ་བས་ན་ཆོས་དེ་དག་ལ་དོན་ནམ་ཡི་གེ་ཐ་དད་
དུ་བགྱི་བ་མི་དམི གས་སོ། །ཞེས་སྟོང་ཉིད་ལ་དབྱེ་བ་མེད་ པས་དེ་ལ་དོན་དམ་པར་གྲངས་མེད་སོགས་ཀྱི་
ཁྱད་པར་མེད་པས། དོན་དང་ཡི་གེའི་སྒོ་ནས་ཐ་དད་དུ་བརྟགས་པར་མི་ནུས་པར་བ རྩད་པ་དེ་བསྡུས་པ་
ནི། གྲངས་མེད་ལ་སོགས་བསྟན་པ་རྣམས། །ཞེས་སོགས། སྟོང་ཉིད་ཡིན་ པའི་རྒྱུ་མཚན་གྱིས་གྲངས་
མེད་སོགས་སུ་བརྗོད་ནས་རྣམ་པ་གསུམ་དུ་བརྗོད་ན་འགལ་བ་སྙམ་དུ་བསམ་ པའོ། །
གཉིས་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། གྲངས་མེད་པ་དང་། གཞལ་དུ་མེད་པ་
དང༌། ཚད་མེད་པ་བསྟན་པའི་ཚིག་ཏུ་བརྗོད་པའི་ངོ་བོ་རྣམས་ཀྱི་ནི། དོན་དམ་པར་ན་སྒོམ་པའི་ལམ་
ཇི་སྐད་བཤད་པའི་མཚན་ཉིད་ཅན་དོན་གཅིག་ཏུ་རབ་ཏུ་སྦྱོར་བ་ལ་ལྡོག་པ་ལ་ལྟོས་ནས་ཉེ་བར་བསྐྱེད་
པའི་ཐ་དད་པ་ཉིད་ཀྱི་ངོ་བོར་དབྱེ་བར་བྱ་བ་བཟོད་པ་མ་ཡིན་ནོ། །ཀུན་རྫོབ་ཏུ་ནི་བཤད་པའི་ཆོས་ཀྱི་
ངོ་བོ་ཉིད་ཇི་སྐད་བཤད་ཅིང་བསྟན་པ་དེ་དག་བྱིས་པའི་སྐྱེ་བོ་རྣམས་ལ་འབྲས་བུ་ཆེན་པོ་སྐྱེ་བ་རབ་ཏུ་་་་
སྟོན་པ་ཉིད་ཀྱིས་དམིགས་པ་མེད་ པའི་ཐུགས་རྗེ་ཆེན་པོའི་རང་བཞིན་གྱི་ཆོས་ཀྱི་དབྱིངས་ཀྱི་རྒྱུ་མཐུན་པར་
-
248



གྱུར་པ་ཡིན་པར་དེ་བཞིན་གཤེགས་པ་བཞེད་པས་མང་པོ་ཉིད་དུ་ཐལ་བར་མི་འགྱུར་རོ། །ཞེས་
གསུངས།
གཞུང་དོན་ནི། ཐེག་ཆེན་གྱི་སྒོམ་ལམ་གྱི་འབྲས་བུ་གྲངས་མེད་སོགས་འབྱུང་ན་ཐེག་ཆེན་གྱི་ སྒོམ་
ལམ་ལ་དགུར་གྲངས་མ་ངེས་མི་དགོས་པར་ཐལ། ཐེག་ཆེན་གྱི་སྒོམ་ལམ་གྱི་ འབྲས་བུ་དོན་དམ་པར་མ་
གྲུབ་ཅིང་ཐ་སྙད་དུ་སྒོམ་ལམ་ དགུ་པོ་རེ་རེས་འབྲས་བུ་གྲངས་མེད་འབྱིན་པར་སངས་རྒྱས་ཀྱིས་གཟི གས་་་་
པའི་ཕྱིར། ཐེག་ཆེན་གྱི་ སྒོམ་ལམ་ དོན་དམ་པར་འབྲས་བུ་གྲངས་མེད་སོགས་བསྐྱེད་པའི་རྒྱུ་མཚན་གྱིས་
ཐེག་ཆེན་གྱི་སྒོམ་ལམ་ལ་དགུར་གྲངས་མ་ངེས་མི་དགོས་པར་ཐལ། ཐེག་ཆེན་གྱི་སྒོམ་ལམ་གྱི་འབྲས་བུ་
དོན་དམ་པར་མ་གྲུབ་པའི་ ཕྱིར། ཐ་སྙད་དུ་ཐེག་ཆེན་གྱི་ སྒོམ་ལམ་གྱི་འབྲས་བུ་གྲངས་མེད་སོགས་བསྐྱེད་
པར་བསྟན་པ་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་གདུལ་བྱས་སྒོམ་ལམ་གྱི་འབྲས་བུ་ལ་
སྤྲོ་བ་སྐྱེས་ནས་རྒྱུ་སྒོམ་ལམ་ལ་འཇུག་པར་འགྱུར་ བའི་ དགོས་པ་ཡོད་པའི་ཕྱིར།
གཉིས་པ་བྱེད་པ་ལ་རྩོད་པ་སྤང་བ་ལ། རྩོད་པ་དང༌། ལན་གཉིས་ལས། དང་པོ་ལ་གསུམ་ལས། །
དང་པོ་ནི། ཁོ་ན་རེ། སྒོམ་ལམ་ གྱི་སྤང་གཉེན་ལ་ཉམས་ཐོབ་ཅུང་ཟད་ཀྱང་མི་བྱེད་ པར་ཐལ། ཆོས་
ཐམས་ཅད་དོན་དམ་པར་མི་དམི གས་པ་གང་ཞིག ཆོ ས་ཐམས་ཅད་དོན་དམ་པར་མི་དམི གས་ པའི་
མཚན་ཉིད་ཡིན་པ་ཉིད་ཀྱིས་དེ་ལ་གོམས་པ་ཁྱད་པར་དུ་འགྲོ་བའི་ཕུལ་དུ་བྱུང་བ་བྱར་མེད་ པས་ཁྱབ་པའི་་
ཕྱིར། ཞེས་སྐྱེ་བོ་བློ་དམན་པའི་ངོར་དོགས་པ་བསུ་བ་ཡིན་ནོ། །ཞེས་མཚམས་སྦྱོར་བ་ལ། སྟོང་པ་
ཉིད་ཀྱི་མཚན་ཉིད་ཀྱིས་གོམས་པ་ཕུལ་དུ་བྱུང་བ་བྱར་མེད་པ་མ་ཡིན་ནམ། དེའི་ཕྱིར་ཅུང་ཟད་ཀྱང་མི་
བྱེད་པ་ཁོ་ན་འོ་སྙམ་ པའི་སྐྱེ་བོ་བློ་དམན་པའི་ངོར་དོགས་པ་བསུ་བར། ཞེས་སོགས་གསུངས།
གཉིས་པ་ལ། བརྗོད་དུ་མེད་པ་ལ་ཉམས་པ་དང་འཕེལ་བ་མེད་ པའི་རྩོད་པ་དེ་སྟོན་པ་ལ། མདོ་
ལས༑ གསོལ་བ། བཅོམ་ལྡན་འདས་ཆོས་རྣམས་ཀྱི་ཆོས་ཉིད་དེ་བཞིན་གཤེགས་པས་བསྟན་ལ་ཆོས་
ཉིད་དེ་ཡང་བརྗོད་དུ་མ་མཆིས་པ་ནི་ངོ་མཚར་ཆེའོ། །ཞེས་པ་ནས། བཅོམ་ལྡན་འདས་གལ་ཏེ་བརྗོད་
དུ་མ་མཆིས་པའི་དོན་ལ་འཕེལ་བ་དང་ཡོངས་སུ་འགྲིབ་པ་མ་མཆིས་ན་སྦྱིན་པའི་ཕར་ཕྱིན་ལ་ཡང་འཕེལ་་་
བ་དང་ཡོངས་སུ་འགྲིབ་པ་མ་མཆིས་པར་འགྱུར་རོ། །ཞེས་སོགས་གསུངས། དེའི་དོན་བཤད་པ་ལ།
དངོས་པོ་བརྗོད་དུ་མེད་པ་ལ། ཞེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། ཆོས་ཉིད་ཀྱི་རང་གི་ངོ་བོར་འདོད་པའི་
ལམ་གྱི་དངོས་པོས། ངོ་བོ་ཉིད་མེད་པ་ཉིད་ཀྱིས་ཡང་དག་པར་ན་དེ་ཉིད་དང་། གཞན་ཉིད་དང་གཉིས་
249



ཀ་དང་། གཉིས་ཀ་མ་ཡིན་པ་ཉིད་དུ་བརྗོད་དུ་མེད་པ་ལ་སྒོམ་པ་ཕུལ་དུ་ཕྱིན་པར་བྱར་མེད་པའི་ཕྱིར།
མི་མཐུན་པའི་ཕྱོགས་དང་གཉེན་པོ་དག་གོ་རིམ་བཞིན་དུ་བྲལ་བ་དང་སྐྱེ་བར་མི་རུང་ངོ༌། །དེ་བས་
ན་སྒོམ་པ་ཞེས་བྱ་བའི་ལམ་གྱིས་མི་མཐུན་པའི་ཕྱོགས་ཀྱི་ངོ་བོ་ནི་ཅི་ཞིག་བོར། རྣམ་ པར་བྱང་བ་ནི་ཅི་
ཞིག་འཐོབ་སྟེ། ཅུང་ཟད་ཀྱང་མི་བྱེད་པ་ཉིད་པས་ཉེ་བར་འགོད་པར་མི་བྱ་བ་ཁོ་ནའོ། །ཞེས་
གསུངས།
གཞུང་དོན་ནི། ཐེག་ཆེན་གྱི་སྒོམ་ལམ་ཆོས་ཅན། ཁྱོད་ཀྱིས་སྤང་བྱ་ཉམས་པ་དང༌། གཉེན་པོ་
འཕེལ་བའི་བྱ་བ་མི་བྱེད་པར་ཐལ། ཁྱོད་བདེན་པའི་དངོས་པོར་མེད་ པའི་ཕྱིར། ཁྱབ་སྟེ། བདེན་
པའི་དངོས་པོར་བརྗོད་དུ་མེད་པ་ལ་སྤང་བྱ་ཉམས་པ་དང་གཉེན་པོ་འཕེལ་ བར་མི་རུང་བའི་ཕྱིར་ཞེས་་་་་
ཟེར།
གཉིས་པ་ལ། ལན་དངོས་དང་། དེ་ལ་རྩོད་པ་སྤང་བའོ། །དང་པོ་ལ་གསུམ་ལས། དང་པོ་
ནི། སྤང་གཉེན་ལ་ བོར་ཐོབ་མི་བྱེད་ པའི་ཚུལ་དེ་ལྟར་མ་ཡིན་ཏེ། རྒྱུ་མཚན་འོག་ནས་འབྱུང་བ་ལྟར་
ཡིན་པའི་ཕྱིར། ཞེས་མཚམས་སྤྱོར་བ་ལ། དེ་ལྟ་མ་ཡིན་ཏེ། འདི་ལྟར་ཞེས་གསུངས། གཉིས་པ་ལ།
སྣང་ཚོད་དུ་ཉམས་འཕེལ་བྱེད་པར་བསྟན་པ་དང༌། རང་བཞིན་ལ་ཉམས་འཕེལ་མེད་པར་བསྟན་པའོ།།
དང་པོ་ནི། མདོ་ལས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་དེ་བཞིན་ནོ། །དེ་དེ་
བཞིན་ཏེ། བརྗོད་དུ་མེད་པའི་དོ་ན་ལ་ནི་འཕེལ་བ་དང་ཡོངས་སུ་འགྲིབ་པ་མེད་དོ། །ཞེས་སོགས་
གསུངས། དེའི་དོན་བཤད་པ་ལ། བྱང་ཆུབ་ཇི་ལྟ་དེ་བཞིན་དུ། །འདི་ནི་འདོད་པའི་དོན་སྒྲུབ་
བྱེད༑ ༑ཅེས་གསུངས།
གཉིས་པ་ནི། གསོལ་བ། བཅོམ་ལྡན་འདས་བླ་མེད་རྫོགས་བྱང་ཇི་ལྟ་བུ་ལགས། བཅོས་ལྡན་
འདས་ཀྱིས་བཀའ་སྩལ་པ། རབ་འབྱོར་ཆོས་ཐམས་ཅད་ཀྱི་ དེ་བཞིན་ཉིད་ཇི་ལྟ་བ་དེ་བཞིན་དུ་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་བོ། །ཞེས་སོགས་གསུངས། །དེའི་དོན་བཤད་པ་ལ། །
བྱང་ཆུབ་དེ་བ ཞིན་ཉིད་མཚན་ཉིད། །དེ་ཡང་དེ་ཡི་མཚན་ཉིད་བཞེད། །ཅེས་གསུངས།
གསུམ་པ་ནི། གཞུང་དེ་རྣམས་ཚིག་དོན་གྱི་སྒོ་ནས་བཤད་པ་ལ། ཇི་ལྟར་ཁྱད་པར་དུ་བྱར་མེད་
པའི་ དེ་བ ཞིན་ཉིད་ཀྱི་བྱང་ཆུབ་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཆོས་ཀྱི་སྐུ་ལ་སོགས་པའི་རང་་་་
བ ཞིན་གྱི་སངས་རྒྱས་ཀྱི་བདག་པོ་ཙམ་གྱིས། གདུལ་བྱའི་སྐྱེ་བོ་རྣམས་ཀྱི་བསོད་ནམས་དང་ཡེ་ཤེས་ཀྱི་
རྗེས་སུ་མཐུན་པར་དོན་ཁྱད་པར་ཅན་སྣང་བའི་སེམས་བསྐྱེད་པའི་སྒོ་ནས་མངོན་པར་འདོད་པའི་དོན་་་་༌་
250
0



བྱེད་པ་དེ་བཞིན་དུ་བསྒོམས་པས་གློ་བུར་གྱི་དྲི་མ་དང་བྲལ་བའི་ སྒོ་ནས་མངོན་སུམ་དུ་བྱས་པའི་ལམ་དེ་་་་༌་
ཉིད་ཀྱི་མཚན་ཉིད་འདི་ཡང་ཀུན་རྫོབ་ཏུ་མངོན་པར་འདོད་པའི་དོན་གྱི་བྱ་བ་བྱེད་དོ། །དོན་དམ་པར་
ནི་ཉམས་པ་དང་འཕེལ་བ་དགག་པའི་ཚུལ་དུ་བཞེད་པས་དེའི་ཚེ་སྦྱོར་བ་མེད་པ་ཉིད་སྦྱོར་བ་ཡིན་པའི་་་་་
ཕྱིར་ཉེས་པ་མེད་དོ། །ཞེས་གསུངས། །
གཞུང་དོན་ནི། ཐེག་ཆེན་གྱི་སྒོམ་ལམ་དོན་དམ་པར་འཕེལ་འགྲིབ་མེད་ན། ཐེག་ཆེན་གྱི་སྒོམ་་
ལམ་གྱིས་སྤང་བྱ་ཉམས་ པ་དང་། གཉེན་པོ་འཕེལ་བའི་བྱ་བ་བྱེད་པ་མེད་མི་དགོས་པར་ཐལ། ཐེག་་
ཆེན་ གྱི་སྒོམ་ལམ་དོན་དམ་པར་འཕེལ་འགྲིབ་མེད་ ཀྱང་ཐ་སྙད་དུ་ཐེག་ཆེན་གྱི་སྒོམ་ལམ་གྱིས་སྤང་བྱ་་་་་་་
ཉམས་པ་དང༌། གཉེན་པོ་འཕེལ་བའི་བྱ་བ་བྱེད་ པའི་ཕྱིར། དཔེར་ན། བླ་ན་མེད་པའི་བྱང་ཆུབ་སྟེ་
ཡེ་ཤེས་ཆོས་སྐུ་དོན་དམ་པར་འཕེལ་འགྲིབ་མེད་ ཀྱང་ཐ་སྙད་དུ་གདུལ་བྱའི་དོན་བྱེད་པ་དེ་བཞིན་ཡིན་་་་་་་
པའི་ཕྱིར། །
ཁ་ཅིག ཐེག་ཆེན་གྱི་ སྒོམ་ལམ་དོན་དམ་པར་མེད་ ཀྱང་ཐ་སྙད་དུ་གདུལ་བྱའི་འདོད་དོན་སྒྲུབ་་
ནུས་ཏེ། རྟོགས་པ་ཡེ་ཤེས་ཆོས་སྐུ་ལ་དེའི་ཕྱིར་ཟེར་ན། སེམས་ཙམ་པས་ཡེ་ཤེས་ཆོས་སྐུ་བདེན་མེད་དུ་
ཁས་ལེན་པར་ཐལ། སྦྱོར་བ་འཐད་པའི་ཕྱིར། འདོད་མི་ནུས་ཏེ། དེས་དེ་བདེན་གྲུབ་ཏུ་ཁས་ལེན་
པའི་ཕྱིར། དེས་བདེན་གཉིས་བདེན་གྲུབ་ཏུ་ཁས་ལེན་པའི་ཕྱིར། དེས་ན་རྩ་འགྲེལ་འདི་དག་གི་དོན་
ལ༑ རྒྱན་སྣང་དུ་རྐང་པ་དང་པོ་གཉིས་ཀྱི་ཀུན་རྫོབ་ཏུ་ཁྱབ་པ་མ་གྲུབ་པའི་ལན་དུ་མཛད་ནས། ཕྱི་མ་
གཉིས་བྱང་ཆུབ་དང་ལམ་གྱི་ཡིན་ལུགས་ཇི་ལྟ་བ་བཞིན་དུ་སྟོན་པ་ལ་སྦྱར་ཏེ་སོ་སོར་བཤད་དོ། །
འགྲེལ་བ་འདིར་ནི་རྐང་པ་གསུམ་པ་དང་པོའི་གོང་དུ་བླངས་ནས་དཔེ་དང་། བཞི་པ་གཉིས་པའི་
གོང་དུ་བླངས་ནས་དོན་དུ་མཛད་ནས་ལྷན་ཅིག་ཏུ་བྱས་ཏེ་ཀུན་རྫོབ་ཏུ་ཁྱབ་པ་མ་གྲུབ་པའི་ལན། བྱང་
ཆུབ་དང་ལམ་ལ་དོན་དམ་པར་དོན་བྱེད་པ་མེད་པའི་རྒྱུ་མཚན་དེ་བཞིན་ཉིད་ཀྱི་རང་བཞིན་ཡིན་པ་་་་་་་་
དངོས་སུ་བསྟན་པས་རྒྱུ་མཚན་ཅན་གྱི་ཤུགས་ལ་བསྟན་ལ། རྐང་པ་དང་པོའི་འགྲེལ་བ་ནི། ཇི་ལྟར་ཁྱད་
པར་དུ་བྱར་མེད་པ། སངས་རྒྱས་ཀྱི་བདག་པོ། ཞེས་པ་ནས། དེ་བཞིན་དུ་ཞེས་པའི་བར་རོ། །
གསུམ་པའི་འགྲེལ་པ་ནི། དེ་བཞིན་ཉིད་ཀྱི། ཞེས་པ་ནས། རང་བཞིན་གྱིས་ཞེས་པའོ། །བཞི་པའི་
འགྲེལ་བ་ནི། དེ་བཞིན་ཉིད་ཀྱི་མཚན་ཉིད་འདི་ཡང་། ཞེས་པའོ། །གཉིས་པའི་འགྲེལ་བ་ནི། དེའི་
ལྷག་མ་རྣམས་སོ། །
འདི་ལ་ཡང་། ཀུན་རྫོབ་ཏུ་ཁྱབ་པ་མ་གྲུབ་པ། དོན་དམ་དུ་འདོད་ལན། དེ་གཉིས་ཀྱི་དོན་
251



EE
，
，
བསྡུ་བའོ། །དང་པོ་ལ། དཔེ་འགོད་པ་དང་དོན་སྦྱར་བ་གཉིས་ལས། དང་པོ་ནི། ཇི་ལྟར་ཁྱད་པར་
དུ་བྱར་མེད་ པའི། ཞེས་སོ གས་ཀྱིས་བཤད། གཉིས་པ་ནི། བསྒོམས་པས་གློ་བུར་གྱི་ཞེས་སོ གས་ཀྱིས་
བཤད༑ གཉིས་པ་ནི། དོན་དམ་པར་ནི། ཞེས་སོགས་ཀྱིས་བཤད། །
གསུམ་པ་ནི། དེའི་ཚེ། ཞེས་སོ གས་ཀྱིས་བཤད། དོན་ནི། རིམ་པ་ལྟར་ཡེ་ཤེས་ཆོས་སྐུ་དོན་
དམ་པར་འཕེལ་འགྲིབ་མེད་ ཀྱང་ཐ་སྙད་དུ་གདུལ་བྱའི་དོན་བྱེད་ པ་མི་འགལ་ཏེ། དེ་དོན་དམ་པར་
འཕེལ་འགྲིབ་མེད་ ཀྱང་ཐ་སྙད་དུ་སྔར་སློབ་ལམ་གྱི་གནས་སྐབས་སུ་གོམས་པའི་ཀུན་རྫོབ་དང་དོན་དམ་་་་
བྱང་ཆུབ་ཀྱི་སེམས་ལ་བརྟེན་ནས་གདུལ་བྱའི་དོན་བྱེད་ པའི་ ཕྱིར། ཐེག་ཆེན་གྱི་ སྒོམ་ལམ་དོན་དམ་པར་
འཕེལ་འགྲིབ་མེད་ན། དེས་སྤུང་བྱ་ཉམས་པ་དང༌། གཉེན་པོ་འཕེལ་བའི་བྱ་བ་མི་བྱེད་པར་ཐལ། དེ་
ལྟར་ཡིན་ ཀྱང་དེས་ཐ་སྙད་དུ་དེ་འདྲའི་བྱ་བ་བྱེད་ པའི་ ཕྱིར། དཔེར་ན་ཡེ་ཤེས་ཆོས་སྐུ་དོན་དམ་པར་
འཕེལ་འགྲིབ་མེད་ ཀྱང་དེས་ཐ་སྙད་དུ་གདུལ་བྱའི་དོན་བྱེད་པ་བཞིན་ནོ། །ཐེག་ཆེན་གྱི སྒོམ་ལམ་གྱིས་
སྤང་བྱ་ཉམས་པ་དང་། གཉེན་པོ་འཕེལ་བའི་བྱ་བ་མི་བྱེད་ པར་ཐལ། དེ་དོན་དམ་པར་འཕེལ་འགྲིབ་
མེད་ པའི་ ཕྱིར། ཞེས་པའི་ཐལ་འགྱུར་ཆོས་ཅན། ཁྱོད་དབུ་མ་པ་ལ་གནོད་བྱེད་ཀྱི་ཐལ་འགྱུར་ཡང་དག་
མ་ཡིན་ཏེ། དེས་ཁྱོད་ལ་ཐ་སྙད་དུ་ཁྱབ་པ་མེད་ལན་ཐེབས་ པར་མ་ཟད་དོན་དམ་ པར་འདོད་ལན་ དོན་
མཐུན་ཐེབས་པའི་ ཕྱིར། དེས་ན་ཐེག་ཆེན་གྱི་སྒོམ་ལམ་དེ་ལ་སྒོམ་སྤང་གི་གཉེན་པོ་དགུར་འབྱེད་ མི་
རིགས་པའི་ཉེས་པ་མེད་དེ། ཐེག་ཆེན་གྱི་སྒོམ་ལམ་དེས་དོན་དམ་པར་སྤང་གཉེན་ཉམས་འཕེལ་མི་བྱེད་
ཅིང་ཐ་སྙད་དུ་དེ་ཉམས་འཕེལ་བྱེད་པའི་ཕྱིར། །
གཉིས་པ་དེ་ལ་རྩོད་པ་སྤང་བ་ལ། རྩོད་པ་དང་། ལན་གཉིས་ལས། དང་པོ་ལ་གསུམ་ལས།
དང་ པོ་ནི། སེམས་ནི་སྔ་མས་བྱང་ཆུབ་པར། ཞེས་སོགས་གསུངས་པ་ཆོས་ཅན། དགོས་པ་ཡོད་དེ། །
དོན་དམ་དུ་ཉམས་འཕེལ་མེད་པས་དོན་དམ་པར་གཞན་དོན་བྱེད་པར་མ་ཟད་ཀུན་རྫོབ་ཏུ་ཡང་བྱང་་་་་་
ཆུབ་ཐོབ་པའི་དོན་བྱེད་པར་མི་རུང་ངོ་སྙམ་པའི་དོགས་པ་བསུ་བར་བྱ་བའི་ཕྱིར་དུ་གསུངས་པའི་ཕྱིར། །
ཞེས་མཚམས་སྦྱོར་བ་ལ། དེ་ལྟ་ཡིན་ན་ཡང་ཀུན་རྫོབ་ཏུ་ཡང་དོན་བྱེད་པར་མི་རུང་ངོ་སྙམ་པའི་དོགས་
པ་བསུ་བར། ཞེས་གསུངས། །
གཉིས་པ་ནི། མདོ་ལས། གསོལ་བ། བཅོམ་ལྡན་འདས་ཅི་ལགས་སེམས་དང་ པོ་བསྐྱེད་པས་
བྱང་ཆེན་བླ་མེད་རྫོགས་བྱང་དུ་མངོན་པར་འཚང་རྒྱའམ། འོན་ཏེ་སླད་མ་བསྐྱེད་པས་བྱང་ཆེན་བླ་མེད་
རྫོགས་བྱང་དུ་མངོན་པར་འཚང་རྒྱ། ཞེས་པ་ནས། བཅོམ་ལྡན་འདས་དེ་ལྟར་སེམས་དང་སེམས་ལས་
1
252



བྱུང་བའི་ཆོས་རྣམས་མི་འགྲོགས་ན། ཇི་ལྟར་དགེ་བའི་རྩ་བ་རྣམས་ཚོགས་སུ་འགྱུར། དགེ་བའི་རྩ་བ་
མ་བས གས་པར་ནི་བླ་མེད་རྫོགས་བྱང་དུ་མངོན་པར་འཚང་རྒྱ་བར་མི་ནུས་སོ། །ཞེས་གསུངས། དེའི་
དོན་བཤད་པ་ལ། སེམས་ནི་སྔ་མས་བྱང་ཆུབ་པར། ཞེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། སྔ་ཕྱིར་གྱུར་པའི་སེམས། ཞེས་སོགས་་
གསུངས། དེ་ཡང་མདོ་དང་རྩ་ བར་རྒོལ་པ་གཉིས་ལས་མ་བྱུང་ཡང་སློབ་དཔོན་གྱིས་ཞིབ་ཏུ་མཐའ་དཔྱད་
པར་དགོངས་ནས་གཉིས་ཁ་བསྐངས་ནས་བཞིར་མཛད་དོ། །འདི་ལ་ཡང་ཐལ་བ་འགོད་པ་དང༌།
རྟ གས་སྒྲུབ་པ་གཉིས་ལས། དང་པོ་ནི། དེ་བས་ན་ཇི་ལྟར་དོན་ ཁྱད་པར་ཅན་སྣང་བའི་སེམས་བསྐྱེད་
པའི་སྒོ་ནས་དོན་བྱེད་ཅེ་ན། ཞེས་པས་བཤད། གཉིས་པ་ལ་སྐད་ཅིག་རེ་རེ་ལ་བརྟགས་པ་དང༌། སྐད་
ཅིག་དུ་མ་ལ་བརྟ གས་པའི་རྩོད་པ་གཉིས་ལས། དང་པོ་དེ་སྟོན་པ་ལ། སྔ་ཕྱིར་གྱུར་པའི་སེམས་རེ་རེ་ལ་
སངས་རྒྱས་ཀྱི་ བྱང་ཆུབ་སྒྲུབ་པར་བྱེད་ པའི་རྣམ་པ་ཐམས་ཅད་མཁྱེན་པ་ཉིད་ལ་སོགས་པའི་དོན་མཐའ་་་་
དག་མི་སྣང་བའི་ ཕྱིར། རེ་རེས་བྱང་ཆུབ་པར་ནི་རིགས་པ་མ་ཡིན་ནོ། །ཞེས་གསུངས། གཉིས་པ་
ལ༑ སྐད་ཅིག་དུ་མ་ཅིག་ཆར་དུ་སྐྱེད་པ་དང་། རིམ་ཅན་སྐྱེད་པ་ལ་བརྟ གས་པའི་རྩོད་པ་གཉིས་ལས།
དང་པོ་དེ་སྟོན་པ་ལ། འདོད་པའི་དོན་སྒྲུབ་པར་བྱེད་པ་སྣང་བའི་སེམས་ཅིག་ཆར་བྱུང་བ་མང་པོ་ཉིད་
ཀྱིས་ཀྱང་མ་ཡིན་ཏེ། སེམས་ཅན་རྣམས་ནི་རྣམ་པར་ཤེས་པའི་རྒྱུད་རེ་རེ་བའོ་ཞེས་འབྱུང་བས་ མི་སྲིད་
པའི་ཕྱིར་རོ། །ཞེས་གསུངས།
གཉིས་པ་དེ་སྟོན་པ་ལ། བླ་ན་མེད་པའི་སངས་རྒྱས་ཀྱི་བྱང་ཆུབ་སྒྲུབ་པར་བྱེད་པ་དྲན་པ་ཉེ་བར་
བཞག་པ་ལ་སོགས་པ་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་ བར་ རྟོགས་པར་འགྱུར་བའི་རང་གི་་་་
ངོ་བོ་རིམ་གྱིས་འབྱུང་བ་སེམས་བྱུང་བ་སྔ་ཕྱིར་གྱུར་པ་མང་པོ་ཉིད་ཀྱིས་ཀྱང་མ་ཡིན་ཏེ། དེ་བྱུང་མ་ཐག་
ཏུ་རྗེས་སུ་འགྲོ་བ་མེད་ པ་ཉིད་དུ་འཇིག་པས་ན་ཕན་ཚུན་འབྲེལ་བ་མེད་པའི་ཕྱིར། ཞེས་གསུངས། །
གཞུང་དོན་ནི། ཁོ་ན་རེ། ལམ་དུས་ཀྱི་ཀུན་རྫོན་ དང་དོན་དམ་པའི་བྱང་ཆུབ་ཀྱི་སེམས་ཀྱིས་བྱང་
ཆུབ་སྐྱེད་པ་མི་འཐད་པར་ཐལ། དེ་འདྲའི་སེམས་སྐད་ཅིག་སྔ་མ་ཁོ་ནས་ཀྱང་བྱང་ཆུབ་ཐོབ་པར་རིགས་
པ་མ་ཡིན་ལ། དེར་མ་ཟད་དེ་འདྲའི་སེམས་སྐད་ཅིག་ཕྱི་མ་ཁོ་ནས་ ཀྱང་བྱང་ཆུབ་ཐོབ་པར་རིགས་པ་མ་
ཡིན་པའི་ཕྱིར་ཏེ། དེ་འདྲའི་སེམས་སྔ་ཕྱི་རྣམས་འཕྲད་པ་མེད་ཕྱིར། །
ཁ་ཅིག །སྐབས་འདིའི་སེམས་བསྐྱེད་དེ་ས་བཅུ་པའི་སེམས་ཟག་མེད་བཅུ་ལ་བྱེད་དེ། སྐབས་
འདིའི་མདོ་ལས། སེམས་དཔའ་ཆེན་པོ་འདི་ས་བཅུ་པོ་འདི་ལ་སློབ་པ་ན། ཞེས་གསུངས་པའི་ཕྱིར་ཟེར་
253.
ལ



བ་མི་འཐད་དེ། དེའི་བཅུ་པོ་དེ་དཀར་པོ་རྣམ་མཐོང་གི་ས་ནས་བྱས་པ་རྟོགས་པའི་སའི་ བར་བདུན་
་དང་། རང་རྒྱལ་ དང་བྱང་སེམས་ཀྱི་ས་སྟེ་བཅུ་ལ་མདོ་དེ་ཉིད་ལས་བཤད་ཅིང་། ཉི་སྣང་ལས་ ཀྱང་ས་
བཅུ་པོ་དེ་སེམས་བསྐྱེད་ཀྱི་ཡུལ་དུ་བཤད་ཀྱི་ངོ་བོར་མ་བཤད་པའི་ཕྱིར། དེས་ན་འདིར་སེམས་བསྐྱེད་
ཞེས་པ་ཐེག་ཆེན་གྱི་ཚོགས་ལམ་ནས་ས་བཅུ་པའི་ བར་གྱི་སེམས་བསྐྱེད་ལ་བྱའོ། ཁོ་ན་རེ། ཐེག་ཆེན་
གྱི་སྒོམ་ལམ་དོན་དམ་པར་འཕེལ་འགྲིབ་མེད་ཀྱང་དེས་ཐ་སྙད་དུ་སྤང་གཉེན་ཉམས་འཕེལ་བྱེད་ པའི་་་་་་་
དཔེར། ཀུན་རྫོབ་དང་དོན་དམ་པའི་བྱང་ཆུབ་ཀྱི་སེམས་བསྐྱེད་པའི་སྒོ་ནས་བླ་མེད་བྱང་ཆུབ་སྒྲུབ་པའི་
དོན་བཤད་པ་འགོད་པ་མི་འཐད་པར་ཐལ། སེམས་བསྐྱེད་ཀྱིས་བླ་མེད་བྱང་ཆུབ་མི་འཐོབ་ པར་བཤད་
པའི་ཕྱིར། དེ་ཡང་ཡིན་ཏེ། དེ་སྐད་ཅིག་སྔ་ཕྱི་རེ་རེ་ཁོ་ནས་ཀྱང་བྱང་ཆུབ་མི་འཐོབ། དེ་སྐད་ཅིག་སྔ་
ཕྱི་གཉིས་ཅིག་ཆར་དུ་འཚོགས་ པས་ ཀྱང་དེ་མི་འཐོབ། དེ་སྐད་ཅིག་སྔ་ཕྱི་དུ་མ་རིམ་གྱིས་བྱུང་བས་ ཀྱང་
དེ་མི་འཐོབ་པའི་ཕྱིར། དང་པོ་གྲུབ་སྟེ། སྐད་ཅིག་སྔ་མ་ཁོ་ནས་འཐོབ་ན་ཕྱི་མ་དོན་མེད་དུ་འགྱུར་
ཞིང་། ཕྱི་མ་ཁོ་ནས་འཐོབ་ན་སྔ་མ་དོན་མེད་དུ་འགྱུར་བའི་ཕྱིར། གཉིས་པ་གྲུབ་སྟེ། དེ་སྐད་ཅིག་སྔ་
ཕྱི་དུ་མ་ཅིག་ཆར་དུ་འཚོགས་པ་མི་སྲིད་ པའི་ཕྱིར་ཏེ། མདོ་ལས། སེམས་ཅན་རྣམས་ནི་རྣམ་ པར་ཤེས་
པའི་རྒྱུད་རེ་རེ་བའོ། །ཞེས་འབྱུང་བའི་ཕྱིར། ཁྱབ་སྟེ། སེམས་བསྐྱེད་ནི་ཡིད་ཤེས་ཡིན་ ལ། སེམས་
ཅན་གྱི་རྒྱུད་ལ་ཡིད་ཀྱི་རྣམ་ པར་ཤེས་པ་རིགས་མཐུན་ རྫས་ཐ་དད་པ་དུ་མ་ཅིག་ཆར་དུ་འབྱུང་བ་མེད་པའི་
ཕྱིར། གསུམ་པ་གྲུབ་སྟེ། དེ་སྔ་མས་ཕྱི་མ་ལ་ནུས་པ་འཇོག་པ་དང་། ཕྱི་མས་ནུས་པ་དེ་གསོས་འདེབས་
པ་མ་ཡིན་ པའི་ ཕྱིར་ཏེ། དེ་སྐད་ཅིག་སྔ་ཕྱི་བདེན་པར་མ་གྲུབ་པའི་ཕྱིར། ཞེས་ཟེར། གཉིས་པ་ལན་
ལ་གསུམ་ལས། དང་པོ་ནི། མར་མེའི། ཞེས་སོགས་རྐང་པ་གཉིས་གསུངས་པ་ཆོས་ཅན། དགོས་པ་
ཡོད་དེ། སེམས་བསྐྱེད་སྐད་ཅིག་སྔ་ཕྱི་གང་རུང་རེ་རེ་ཁོ་ན་དང་། སྐད་ཅིག་སྔ་ཕྱི་དུ་མ་ཅིག་ཆར་དང་
རིམ་གྱིས་སྐྱེས་ནས་ལྷན་ཅིག་ཏུ་འཚོགས་པའི་དུ་མས་བྱང་ཆུབ་མི་འཐོབ་ན་བྱང་ཆུབ་མི་འཐོབ་པར་་་
བརྩད་པ་དེ་ནི་ཡང་དག་པ་མ་ཡིན་ པས་དེའི་ལན་བསྟན་པར་བྱ་བའི་ཆེད་དུ་ཡིན་ པའི་ཕྱིར། ཞེས་
མཚམས་སྦྱོར་བ་ལ། དེ་ནི་ཡང་དག་པ་མ་ཡིན་ པས། ཞེས་གསུངས།
གཉིས་པ་ནི། མདོ་ལས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དོན་འདི་ཉིད་
ཤེས་པར་བྱ་བའི་དོན་དུ་ཁྱེད་ལ་དཔེ་བསྟན་པར་བྱ་སྟེ། འདི་ནི་སྐྱེས་བུ་མཁས་པ་ལ་ལས་དོན་དཔེས་
ཡོངས་སུ་ཤེས་པར་འགྱུར་རོ། །རབ་འབྱོར་དེ་ཇི་སྙམ་དུ་སེམས། འབྲུ་མར་གྱི་མར་མེ་འབར་བས་སྙིང་
པོ་ཚིག་པར་འགྱུར་ན། མེ་ལྕེ་དང་པོ་དང་འཕྲད་པས་སྙིང་པོ་དེ་འཚིག་གམ། ཞེས་སོགས་གསུངས།
༡54



དེའི་དོན་བཤད་པ་ལ། མར་མེ་དཔེ་ཡི་ཚུལ་གྱིས་ནི། །ཟབ་མོའི་ཆོས་ཉིད་རྣམ་པ་བརྒྱུད། །
ཅེས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། ཇི་ལྟར་མེ་ལྕེ་དང༌། ཞེས་སོགས་
གསུངས། རྩ་འགྲེལ་འདི་རྣམས་ཀྱི་དོན་ལ་ཡང་། དངོས་ཀྱི་དོན་དང༌། དེ་གཞན་ཡང་མཚོན་པའི་
ཚུལ་ལོ། །དང་པོ་ནི། མར་མེ་དཔེ་ཡི་ཚུལ་གྱིས་ནི། །ཞེས་དང་། ཇི་ལྟར་མེ་ལྕེ་དང་སྙིང་པོ་འཕྲད་
པའི་སྐད་ཅིག་མ་དང་པོ་ལ། རང་གི་རྒྱུས་ཕན་ཚུན་གྱི་སྒོ་ནས་དུས་མཉམ་པ་ཕྲད་པ་བསྐྱེད་པས་ཁྱད་པར་
ཅན་དུ་མ་བྱས་པའི་ཕྱིར། སྐད་ཅིག་མ་གཉིས་པ་མེད་པར་རྒྱུ་དང་འབྲས་བུའི་མཚན་ཉིད་ཐེག་པར་བྱེད་
པ་དང༌། བསྲེག་པར་བྱ་བ་མེད་ལ། དེ་བཞིན་དུ་མེ་ལྕེ་དང་སྙིང་པོ་ཁྱད་པར་ཅན་སྐྱེ་བ་སྐད་ཅིག་མ་
གཉིས་པ་ལ་ཡང་། རྟག་ཏུ་ཡོད་པ་ལ་སོགས་པར་ཐལ་བར་འགྱུར་བས་སྐད་ཅིག་མ་ དང་པོ་མེད་པར་ཀུན་
རྫོབ་ཏུ་ཡང་འབྱུང་བ་མེད་པའི་ཕྱིར། ཞེས་སོགས་ཀྱིས་བཤད། གཉིས་པ་ནི། ཟབ་མོའི་ཆོས་ཉིད་
རྣམ་པ་བརྒྱད། །ཅེས་ཡང་། ཇི་སྐད་སྨོས་པའི་དཔེ་ཁོ་ནས་ཟབ་མོའི་ཆོས་ཉིད་རྣམ་པ་བརྒྱད་ཀྱང་ཁོང་
དུ་ཆུད་པར་བྱ་བ་ཡིན་ པས། ཞེས་བཤད། དང་པོ་ལ་ཡང་། དཔེ་འགོད་པ་དང་། དཔེ་དོན་སྦྱར་བ་
གཉིས་ལས། དང་པོ་ལ། ལྟོས་མེད་དུ་མི་བསྲེགས་པ་དང༌། ལྟོས་ནས་བསྲེགས་པ་གཉིས། དང་པོ་
ལ༑ སྐད་ཅིག་དང་པོས་མི་བསྲེགས་པ་དང་། གཉིས་པས་མི་བསྲེགས་པ་གཉིས་ལས། དང་པོ་ནི།།
ཇི་ལྟར། ཞེས་སོགས་ཀྱིས་བཤད། གཉིས་པ་ནི། དེ་བཞིན་དུ་མེ་ལྕེ་དང༌། ཞེས་པ་ནས། ཀུན་རྫོབ་
ཏུ་འབྱུང་བ་མེད་པའི་ཕྱིར། རྒྱུ་དང་འབྲས་བུའི་མཚན་ཉིད་སྲེག་པར་བྱེད་པ་དང༌། བསྲེག་པར་བྱ་བ་
མེད་དོ། །ཞེས་བཤད། གཉིས་པ་ནི། གང་གི་ཕྱིར་དེ་ལྟ་ཡིན་པ་དེའི་ཕྱིར་གང་གི་ཚེ་རྐྱེན་ཉིད་འདི་
པ་ཙམ་གྱི་བདག་ཉིད་ཀྱི་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་མ་བརྟགས་ གཅིག་པུར་ཉམས་་་༌་
དགའ་བ་ཉིད་དུ་རྒྱུ་དང་འབྲས་བུ་འབྲེལ་བའི་སྟོབས་ཀྱིས་གཉིས་ཀ་འཕྲད་པའི་ཁྱད་པར་ཅན་གྱི་སྐད་ཅིག་
དང་པོ་ལ་ལྟོས་ནས་དེས་བྱས་པ་མཐུ་ཕུལ་དུ་ཕྱིན་པ་དང་ལྡན་པའི་ཁྱད་པར་ཅན་སྐད་ཅིག་མ་གཉིས་པ་ལ་
སོགས་པ་ཡོད་ན། དེའི་ཚེ་རྒྱུ་མེད་པར་ཞིག་ཀྱང་རྒྱུ་དང་འབྲས་བུ་དག་གོ་རིམ་བཞིན་དུ་དུས་མཉམ་དུ་
སྐྱེ་བ་དང་འཇིག་པར་དམིགས་པས་སྲེག་པར་བྱེད་པ་དང་བསྲེག་པར་བྱ་བ་ཡོད་དོ། །ཞེས་བཤད། །
གཉིས་པ་ནི། དེ་བས་ན་སྐད་ཅིག་མ་དང་པོས་ཀྱང་མེ་ལྕེའི་སྐད་ཅིག་མ་གཉིས་པ་ལ་མ་ལྟོས་པར་
སྙིང་པོ་མི་བསྲེགས་ལ། སྐད་ཅིག་མ་གཉིས་པས་ ཀྱང་མེ་ལྕེའི་སྐད་ཅིག་མ་དང་པོ་ལ་མ་ལྟོས་པར་སྙིང་པོ་
མི་བསྲེགས་པ་ཞེས་བྱ་བ་མར་མེའི་དཔེའི་ཚུལ་སྐད་ཅིག་མ་སྔ་ཕྱིར་གྱུར་པ་གཉིས་ཡུལ་གཅིག་ལ་ཉེ་བར་་་་་་་
255.



སྦྱོར་བ་ཤེས་པར་བྱེད་ པ་ལྷུར་ལེན་པས་སྐད་ཅིག་སྔ་མ་བཞིན་དུ་བྱང་ཆུབ་སྒྲུབ་པར་བྱེད་པ་དངོས་པོ་ཚད་
ཡོད་པ་ཞིག་སྣང་བའི་རྣམ་པར་ཤེས་པ་སྔ་མ་ལ་བརྟེན་ནས། དེ་ལས་ སྣང་བའི་དོན་གྱིས་དབེན་པ་ལྷག་
པར་ཁྱད་པར་དུ་འཕ གས་ པའི་དོན་སྣང་བའི་རྣམ་ པར་ཤེས་པ་ཕྱི་མ་སྐྱེ་བས་བྱང་ཆུབ་འཐོབ་པར་རིགས་་་་
སོ༑ །ཞེས་བརྗོད། །
གཞུང་དོན་ནི། རིམ་པ་ལྟར་ཐེག་ཆེན་སེམས་བསྐྱེད་སྐད་ཅིག་སྔ་ཕྱི་བདེན་པར་མེད་ན། དེ་
གཉིས་བསྡོམས་པས་རང་འབྲས་བྱང་ཆུབ་མི་སྐྱེད་པར་ཐལ་བའི་སྐྱོན་མེད་དེ། དེ་གཉིས་བདེན་པར་མེད་
ཀྱང་དེ་སྐད་ཅིག་སྔ་ཕྱི་རིམ་བཞིན་དུ་འབྱུང་བ་རྣམས་ཕན་ཚུན་ལྟོས་ནས་རང་འབྲས་སྐུ་གསུམ་སྐྱེད་པའི་་་་
ཕྱིར། དཔེར་ན། མར་མེ་སྐད་ཅིག་སྔ་ཕྱི་ཕན་ཚུན་ལྟོས་ནས་སྡོང་བུ་སྣུམ་ལྡན་སྲེག་པར་བྱེད་པ་བཞིན་
ནོ༑ ༑དཔེའི་སྒོ་ནས་ལན་མཛད་པ་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་སྐྱེ་འགག་ཟབ་
པ་སོགས་ཟབ་མོ་རྣམ་ པ་བརྒྱད་བདེ་བླག་ཏུ་རྟོགས་པར་བྱ་བའི་ཆེད་ཡིན་པའི་ཕྱིར། མར་མེ་སྐད་ཅིག་
དང་པོ་ཆོས་ཅན། ཁྱོད་མར་མེ་སྐད་ཅིག་གཉིས་པ་ལ་ལྟོས་མེད་དུ་སྡོང་བུ་སྣུམ་ལྡན་རྫོགས་པར་སྲེག་ནུས་
མ་ཡིན་ཏེ། ཁྱོད་སྡོང་བུ་སྣུམ་ལྡན་རྫོགས་པར་སྲེག་པ་མར་མེ་སྐད་ཅིག་གཉིས་པ་ལ་ལྟོས་པའི་ཕྱིར།
མར་མེ་སྐད་ཅིག་གཉིས་པ་ཆོས་ཅན། ཁྱོད་མར་མེ་སྐད་ཅིག་དང་པོ་ལ་ལྟོས་མེད་དུ་སྡོང་བུ་སྣུམ་ལྡན་
རྫོགས་པར་སྲེག་ནུས་མ་ཡིན་ཏེ། ཁྱོད་མར་མེ་སྐད་ཅིག་དང་པོ་ལ་ལྟོས་མེད་དུ་མི་འབྱུང་བའི་ཕྱིར། མ་
གྲུབ་ན། དེ་ཆོས་ཅན། རྟག་ཏུ་སྐྱེ་བའམ་སྐྱེས་པའི་སྐབས་ མི་སྲིད་པ་གང་རུང་ཡིན་པར་ཐལ། རྒྱུ་བྱེད་
དུ་འབྱུང་བའི་ཕྱིར། རྟགས་ཁས། མར་མེ་དང་སྡོང་བུ་བསྲེག་བྱ་སྲེག་བྱེད་དུ་འཐད་དེ། མར་མེ་རིམ་
གྱིས་སྐྱེས་སྟོབས་ཀྱིས་སྡོང་བུ་རིམ་གྱིས་རྫོགས་པར་བསྲེགས་པའི་ཕྱིར། ཐེག་ཆེན་སེམས་བསྐྱེད་སྔ་ཕྱི་
རིམ་གྱིས་འབྱུང་བ་རྣམས་ཕན་ཚུན་ལྟོས་ནས་རང་འབྲས་སྐུ་གསུམ་སྐྱེད་པ་ཡིན་ཏེ། དཔེར་ན། མར་
མེ་སྐད་ཅིག་སྔ་ཕྱི.ལྟོས་ནས་སྡོང་བུ་སྲེག་པ་བཞིན་ཡིན་པའི་ཕྱིར། ཐེག་ཆེན་སེམས་བསྐྱེད་ཀྱིས་རང་
འབྲས་སྐུ་གསུམ་སྐྱེད་པའི་དཔེར། མར་མེ་སྨོས་པ་ཆོས་ཅན། དགོས་པ་ཡོད་དེ། ཁྱོད་ལ་བརྟེན་ནས་
ཟ བ་མོ་རྣམ་པ་བརྒྱུད་བདེ་བླག་ཏུ་རྟོ གས་པར་འགྱུར་བའི་ཕྱིར།
གཉིས་པ་དཀྱུས་མའི་དོན་བཤད་པ་ལ་ གསུམ་ ལས། དང་པོ་ནི། སྐྱེ་བ་དང་ནི། ཞེས་སོགས་
གསུངས་པ་ཆོས་ཅན། དགོས་པ་ཡོད་དེ། ཟབ་མོའི་ཆོས་ཉིད་རྣམ་པ་བརྒྱད། ཅེས་སྔར་མིང་ཙམ་
བྱུང་བའི་ཟ བ་མོ་རྣམ་པ་བརྒྱད་པོ་དེ་ཡུལ་ཆོས་ཅན་ གང་ལ་ཡོད་པ་ཡིན་ཞེ་ན། དེའི་ལན་བསྟན་པར་བྱ་
བའི་ཕྱིར་དུ་དམིགས་པའི་ཕྱིར་དང་། སྒོམ་ལམ་ལ་གནས་པའི་བྱང་སེམས་ཕྱིར་མི་ལྡོག་པ་རྣམས་ཀྱི་
256



རྟགས་ཀྱི་མཚན་ཉིད་བརྗོད་པར་བྱ་བའི་ཆེད་ཡིན་པའི་ཕྱིར། ཞེས་མཚམས་སྦྱོར་བ་ལ། སྒོམ་པའི་ལམ་
ལ་གནས་པའི་བྱང་ཆུབ་སེམས་དཔའ་ཕྱིར་མི་ལྡོག་པ་རྣམས་ཀྱི་མཚན་ཉིད་བརྗོད་པའི་ཕྱིར། ཟབ་མོ་རྣམ་
པ་བརྒྱད་ཡུལ་གང་ལ་ཡིན་ཞེ་ན། ཞེས་གསུངས།
གཉིས་པ་ལ། སྐྱེ་བ་ཟབ་པ། འགག་པ་ཟབ་པ། དེ་བཞིན་ཉིད་ཟབ་པ། ཤེས་བྱ་ཟབ་པ།
ཤེས་པ་ཟབ་པ། སྤྱོད་པ་ཟབ་པ། གཉིས་སུ་མེད་པ་ཟབ་པ། ཐབས་ལ་མཁས་པ་ཟབ་པ་བརྒྱད་རིམ་
བཞིན་དུ་སྟོན་པ་ལ། མདོ་ལས། གསོལ་བ། བཅོམ་ལྡན་འདས་དེ་ལྟར་སེམས་དང་པོ་བསྐྱེད་པས་
ཀྱང་བྱང་ཆེན་བླ་མེད་རྫོགས་བྱང་དུ་མངོན་པར་འཚང་རྒྱ་བ་མ་ལགས། ཞེས་སོགས་དང༌། བཅོམ་ལྡན་
འདས་ཀྱིས་བཀའ་སྩལ་པ། རབ་འབྱོར་དེ་ཇི་སྙམ་དུ་སེམས། གང་སྐྱེ་བ་དེ་འགག་པའི་ཆོས་ཅན་ཡིན་
ནམ༑ རབ་འབྱོར་གྱིས་གསོལ་བ། བཅོམ་ལྡན་འདས་འགག་པའི་ཆོས་ཅན་མ་ལགས་སོ། །ཞེས་
སོགས་དང་། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ཇི་སྙམ་དུ་སེམས། དེ་བཞིན་
ཉིད་ཇི་ལྟ་བ་དེ་ཁོ་ན་ལྟར་གནས་པར་འགྱུར་རམ། གསོལ་བ། བཅོམ་ལྡན་འདས་དེ་བཞིན་ཉིད་ཇི་ལྟ་
བ་དེ་ཁོ་ནར་གནས་པར་འགྱུར་རོ། །ཞེས་སོགས་དང༌། བཅོམ་ལྡན་འདས་ཀྱིས་བཀའ་སྩལ་པ། རབ་
འབྱོར་དེ་ཇི་སྙམ་དུ་སེམས། དེ་བཞིན་ཉིད་སེམས་ཡིན་ནམ། གསོལ་བ། བཅོམ་ལྡན་འདས་དེ་ནི་མ་
ལགས་སོ། །ཞེས་སོགས་དང་། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ཇི་སྙམ་དུ་
སེམས། དེ་བཞིན་ཉིད་ཀྱི་དེ་བཞིན་ཉིད་ཡང་དག་པར་རྗེས་སུ་མཐོང་ངམ། གསོལ་བ། བཅོམ་ལྡན་
འདས་དེ་ནི་མ་ལགས་སོ། །ཞེས་སོགས་ དང་། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་
དེ་ཇི་སྙམ་དུ་སེམས། དེ་ལྟར་སྤྱོད་པ་དེ་ཤེར་ཕྱིན་ཟབ་མོ་ལ་སྤྱོད་པ་ཡིན་ནམ། གསོལ་བ། བཅོམ་
ལྡན་འདས་གང་སྤྱོད་པ་དེ་ལྟར་སྤྱོད་པ་དེ་ནི་ཤེར་ཕྱིན་ཟབ་མོ་ལ་སྤྱོད་པའོ། །ཞེས་སོགས་དང་། བཅོམ་
ལྡན་འདས་ཀྱིས་བཀའ་སྩལ་པ། རབ་འབྱོར་བྱང་ཆེན་ གང་ཤེར་ཕྱིན་ལ་སྤྱོད་པ་དེ་གང་ལ་སྤྱོད་པ་ཡིན།
གསོལ་བ། དེ་ནི་གང་ལ་གཉིས་ཀྱི་ཡོངས་སུ་རྒྱུ་བ་མ་མཆིས་པའི་དོན་དམ་པ་ལ་སྤྱོད་དོ། །ཞེས་སོགས་
དང་། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་བྱང་ཆེན་གྱིས་མཚན་མ་མེད་པའི་འདུ་ཤེས་
རྣམ་ པར་བཤིག་པ་ཡིན། གསོལ་བ། བཅོམ་ལྡན་འདས་བྱང་ཆེན་ཤེར་ཕྱིན་ལ་སྤྱོད་པ་དེ་ནི་འདི་ལྟར་
མཚན་མ་རྣམ་ པར་གཞིག་པར་བྱའོ། །མཚན་མ་མེད་པ་རྣམ་ པར་གཞིག་པར་བྱའོ་སྙམ་དུ་མི་སྦྱོར་རོ། །
ཞེས་པ་ནས། རབ་འབྱོར་དེ་ལྟར་བྱང་ཆེན་ཤེར་ཕྱིན་ལ་སྤྱོད་པའི་ཏིང་ངེ་འཛིན་གསུམ་ལ་གནས་ཏེ་སེམས་་
ཅན་རྣམས་ཡོངས་སུ་སྨིན་པར་བྱེད་དོ། །ཞེས་པའི་ བར་གསུངས།
，
257



དེའི་དོན་ པ ཤད་པ་ལ། སྐྱེ་བ་དང་ནི་ འགག་པ་དང་། ཞེས་སོགས་གསུངས།
གསུམ་པ་ལ། ཟབ་མོའི་ངོ་བོ་དང༌། དེ་རྟོགས་པ་རྟགས་སུ་འགྱུར་ཚུལ་དང་གཉིས་ལས། དང་
པོ་ནི། སྐད་ཅིག་སྔ་མ་དང་ཕྱི་མ་དག་གིས་ ཀྱང་མ་ཡིན་ངོ་བོ་ཉིད་མེད་ པས་ ཀྱང་མ་ཡིན་ལ་སྒོམ་པས་
རྟོ གས་པར་བྱ་བའི་དོན་ཁྱད་པར་དུ་འཕ གས་པ་བསྐྱེད་དོ་ཞེས་བྱ་བརྟེན་ཅིང་འབྲེལ་ བར་འ བྱུང་བ་དང་།
དངོས་པོ་ཐམས་ཅད་བྱུང་བ་ཉིད་ནས་རང་བཞིན་གྱིས་ངོ་བོ་ཉིད་མེད་ལ་ཀུན་རྫོབ་ཏུ་ཡང་འགག་གོ་ཞེས་་་
བྱ་བ་འགག་པ་དང༌། གནས་སྐབས་ཐམས་ཅད་དུ་དེ་བཞིན་ཉིད་གོམས་ ཀྱང་དེ་མངོན་དུ་མི་བྱེད་ཅེས་བྱ་
བ་དེ་བཞིན་ཉིད་དང༌། དེ་བཞིན་ཉིད་ཀྱི་རང་བཞིན་གྱི་ཆོས་ཐམས་ཅད་ལ་སྦྱིན་པ་ལ་སོགས་པ་རྣམ་པ་
དུ་མ་རྗེས་སུ་སྒྲུབ་པ་ཞེས་བྱ་བ་ཤེས་བྱ་དང་། དེ་བཞིན་ཉིད་ཀྱི་ངོ་བོ་ཉིད་ཀྱིས་མཐོང་བ་མེད་པ་ཉིད་
མཐོང་བ་ཡིན་ནོ་ཞེས་བྱ་བ་ཤེས་པ་དང༌། ཆོས་ཉིད་ཀྱིས་ཐམས་ཅད་ལ་སྤྱོད་པ་མེད་པ་ཉིད་སྤྱོད་པའོ་
ཞེས་བྱ་བ་སྤྱོད་པ་དང་། གཉིས་སུ་མེད་ པའི་ངོ་བོ་ཉིད་དུ་ཐམས་ཅད་སྒྲུབ་བོ་ཞེས་བྱ་བ་གཉིས་སུ་མེད་པ་
དང་། ཚོགས་ཐམས་ཅད་ཡོངས་སུ་རྫོགས་པ་ལ་དེའི་འབྲས་བུ་སངས་རྒྱས་ཉིད་མི་འཐོབ་པ་ཞེས་བྱ་བ་
ཐབས་ལ་མཁས་པ་སྟེ། ཞེས་བཤད།
གཉིས་པ་ནི། བསམ་གྱིས་མི་ཁྱབ་པའི་རྣམ་ པར་ཐར་པ་ཐོབ་པའི་སྒོ་ནས་ཕན་ཚུན་འགལ་བའི་
དོན་སྒྲུབ་པས་ཟབ་པ་ཉིད་ཡིན་ནོ། །ཞེས་བཤད།
གཞུང་དོན་ནི། ས་བརྒྱད་པའི་རྗེས་ཐོབ་ ལ་གནས་པའི་སེམས་དཔའ་ཆོས་ཅན། བླ་མེད་རྫོགས་
བྱང་ལས་ཕྱིར་མི་ལྡོག་པ་ཡིན་ཏེ། སྐྱེ་བ་ཟབ་པ་སོགས་ཟབ་མོ་རྣམ་པ་བརྒྱད་ཐུགས་སུ་ཆུད་པས་དྲངས་
པའི་ རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་ པའི་ཕྱིར། སྐབས་འདིར་
བསྟན་གྱི་ཟབ་མོ་རྣམ་པ་བརྒྱུད་ཡོད་དེ། དེ་ལ་འདུས་བྱས་དང༌། འདུས་མ་བྱས། ཡུལ་ཡུལ་ཅན་དང༌།
སྤྱོད་པའི་ཟབ་པ་རྣམས་ཀྱི་དབང་དུ་བྱས་ནས་བརྒྱུད་དུ་ཡོད་པའི་ཕྱིར། དང་པོའི་དབང་དུ་བྱས་ནས་སྐྱེ་
བའ མ་རྟེན་འབྲེལ་ལ་ཟབ་པ་དང༌། འགག་པ་ལ་ཟབ་པ་དང༌། གཉིས་པའི་དབང་དུ་བྱས་ནས་དེ་བཞིན་
ཉིད་ལ་ཟ བ་པ་དང་། གསུམ་པའི་དབང་དུ་བྱས་ནས་ཤེས་བྱ་ལ་ཟབ་པ་དང༌། ཤེས་པ་ལ་ཟ བ་པ་དང་།
བཞི་པའི་དབང་དུ་བྱས་ནས་སྤྱོད་པ་ལ་ཟབ་པ་དང༌། གཉིས་སུ་མེད་པ་ལ་ཟ་པ་དང༌། ཐབས་ ལ་
མཁས་པ་ལ་ཟབ་པ་རྣམས་སུ་ཡོད་པའི་ཕྱིར། སྐྱེ་བ་སོགས་བརྒྱད་པོ་དེ་དག་ཟ བ་པ་ཉིད་ཡིན་ པར་བཞག་
སྟེ། དོན་ལ་མི་འགལ་ཡང་། མངོན་ཞེན་ཅན་གྱི་བློ་ངོར་སྐྱེ་བ་སོགས་དེ་དག་ཕན་ཚུན་འགལ་བ་འདུས་
པ་ལྟ་བུར་སྣང་ བའི་ཕྱིར། བྱང་སེམས་སྒོམ་ལམ་པས་དེ་དག་མི་འགལ་བར་རྟོགས་པའི་རྒྱུ་མཚན་ཡོད་དེ།
258.



ལམ
དེས་མཐར་འཛིན་ཅན་གྱི་ བསམ་གྱིས་མི་ཁྱབ་པའི་རྣམ་ པར་ཐར་པ་ཐོབ་པའི་ཕྱིར། དེས་ན་ཟབ་མོ་རྣམ་
པ་བརྒྱད་ཐུགས་སུ་ཆུད་པས་དྲངས་པའི་ རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་ཐོབ་པའི་རྗེས་ལ་་་་་་
མངོན་རྟོགས་ལ་གནས་པའི་ སེམས་དཔའ། ཕྱིར་མི་ལྡོག་པའི་རྟགས་ཐོབ་ཐའི་བྱང་སེམས་སྒོམ་ལམ་པའི་
མཚན་ཉིད། རང་ གང་ལ་ལྡན་པའི་བྱང་སེམས་སྒོམ་ལམ་པ་བླ་མེད་རྫོགས་བྱང་ལས་ཕྱིར་མི་ལྡོག་པར་
ཡིད་ཆེས་པར་བྱེད་པའི་སྒྲུབ་བྱེད་རྣམ་དག་དེ། སྒོམ་ལམ་པ་ཕྱིར་མི་ལྡོག་པའི་རྟགས་ཀྱི་མཚན་ཉིད།
དབྱེ་ན་མཉམ་གཞག་ཏུ་ཟབ་མོ་རྣམ་པ་བརྒྱད་རྟོ གས་པ་དང་ རྗེས་སུ་མཐུན་པའི་ རྗེས་ཐོབ་ལུས་ངག་གི་ཐ་་་
སྙད་ཁྱད་པར་ཅན་བརྒྱད་དུ་ཡོད། །
ས་བརྒྱད་པའི་རྗེས་ཐོབ་ལ་གནས་པའི་སེམས་དཔའ་ཆོས་ཅན། སྐྱེ་བ་ལ་ཟབ་པ་ཐུགས་སུ་ཆུད་
པ་ཡིན་ཏེ། སེམས་བསྐྱེད་སྐད་ཅིག་སྔ་ཕྱི་རེ་རེ་བ་དང་དུ་མ་ཅིག་ཆར་དུ་འཚོགས་པ་སོགས་ཀྱིས་བྱང་ཆུབ་
མི་སྐྱེད། དེ་ལ་མ་བརྟེན་པར་ཡང་བྱང་ཆུབ་སྐྱེད་པ་མིན་ཀྱང་སེམས་བསྐྱེད་དེ་བསྒོམས་པས་རྟོ གས་ཤིང་
ཐོབ་པར་བྱ་བའི་དོན་ཁྱད་པར་དུ་འཕ གས་པ་བླ་མེད་བྱང་ཆུབ་བསྐྱེད་པར་ཐུགས་སུ་ཆུད་པའི་རྗེས་ལ་་་་་་
མངོན་རྟོགས་ལ་གནས་པའི་སེམས་དཔའ་ཡིན་ པའི་ཕྱིར། དེ་ཆོས་ཅན། འགག་པ་ལ་ཟབ་པ་ཐུགས་སུ་
ཆུད་པ་ཡིན་ཏེ། ཐ་སྙད་དུ་དངོས་པོ་ཐམས་ཅད་རང་རྒྱུད་ལས་ བྱུང་ཙམ་ཉིད་ནས་འགག་ཟིན་པས་སླར་
ཡང་དགག་ཏུ་མེད་ཅིང་དོན་དམ་པར་ངོ་བོ་ཉིད་མེད་པས་དོན་དམ་དུ་འགག་པ་མེད་ ཀྱང་ཀུན་རྫོབ་ཏུ་་་་་
འགག་གོ་ཞེས་བྱ་བར་ཐུགས་སུ་ཆུད་པའི་དེ་ཡིན་པའི་ཕྱིར། དེ་ཆོས་ཅན། དེ་བཞིན་ཉིད་ལ་ཟབ་པ་
ཐུགས་སུ་ཆུད་པ་ཡིན་ཏེ། ལམ་གྱི་གནས་སྐབས་ཐམས་ཅད་དུ་ཤེས་རབ་ཀྱིས་དེ་བཞིན་ཉིད་གོམས་པར་
བྱེད་ཀྱང་སྙིང་རྗེས་དེ་བཞིན་ཉིད་རང་དོན་དུ་མངོན་དུ་མི་བྱེད་པའི་ དེ་ཡིན་པའི་ཕྱིར། དེ་ཆོས་ཅན།
ཤེས་བྱ་ལ་ཟ བ་པ་ཐུགས་སུ་ཆུད་པ་ཡིན་ཏེ། ཆོས་ཐམས་ཅད་དེ་བཞིན་ཉིད་ཀྱི་རང་བཞིན་ལ་སྦྱིན་སོགས་
སྒྲུབ་ཏུ་མེད་ཀྱང་། ཀུན་རྫོབ་ཏུ་སྦྱིན་སོགས་ཕར་ཕྱིན་རྣམ་པ་དྲུག་རྗེས་སུ་སྒྲུབ་པར་བྱེད་པའི་ དེ་ཡིན་
པའི་ཕྱིར། དེ་ཆོས་ཅན། ཤེས་པ་ལ་ཟབ་པ་ཐུགས་སུ་ཆུད་དེ། ཆོས་ཐམས་ཅད་སྤྲོས་པ་མཐའ་དག་
དང་བྲལ་བའི་ དེ་བཞིན་ཉིད་ཀྱི་ངོ་བོ་ཉིད་ཡིན་པ་ཉིད་ཀྱིས་མི་རྟོག་ཡེ་ཤེས་ཀྱིས་སྤྲོས་པ་མཐོང་བ་མེད་པ་་་་
དེ་ཉིད་དེ་ཁོ་ན་ཉིད་མཐོང་བ་ཡིན་ནོ་ཞེས་ཐུགས་སུ་ཆུད་པའི་དེ་ཡིན་པའི་ཕྱིར། དེ་ཆོས་ཅན། སྤྱོད་པ་
ལ་ཟབ་པ་ཐུགས་སུ་ཆུད་དེ། ཆོས་ཉིད་ལ་གནས་པ་ནི་ཆོས་ཐམས་ཅད་ལ་མཚན་མར་སྤྱོད་པ་མེད་པ་ཉིད་
ཡིན་ལ། དེ་ཉིད་ཐ་སྙད་དུ་སྦྱིན་སོགས་ལ་སྤྱོད་པའོ་ཞེས་ཐུགས་སུ་ཆུད་པའི་དེ་ཡིན་ པའི་ ཕྱིར། དེ་ཆོས་
ཅན། གཉིས་སུ་མེད་པ་ལ་ཟབ་པ་ཐུགས་སུ་ཆུད་པ་ཡིན་ཏེ། མཚན་མ་དང་མཚན་མ་མེད་པའི་འདུ་
༤
259



ཤེས་ཀྱིས་སྤྱོད་པ་གཉིས་སུ་མེད་པའི་ངོ་བོ་ཉིད་དུ་རྟོ གས་པས་བསྒྲུབ་བྱ་དང་སྒྲུབ་བྱེད་གཉིས་མེད་ཀྱང་་་་་་་
ལམ་ཐམས་ཅད་བསྒྲུབས་པའོ་ཞེས་ཐུགས་སུ་ཆུད་པའི་ དེ་ཡིན་པའི་ཕྱིར། དེ་ཆོས་ཅན། ཐབས་ལ་མཁས་
པ་ལ་ཟ བ་པ་ཐུགས་སུ་ཆུད་པ་ཡིན་ཏེ། ཀུན་རྫོབ་ཏུ་བསོད་ནམས་དང་ཡེ་ཤེས་ཀྱི་ཚོགས་ཡོངས་སུ་རྫོགས་
ལ་དོན་དམ་པར་དེའི་འབྲས་བུ་སངས་རྒྱས་ཉིད་འཐོབ་པ་མེད་དོ་ཞེས་བྱ་བར་ཐུགས་སུ་ཆུད་པའི་ རྗེས་ ལ་་་
མངོན་རྟོ གས་ལ་གནས་པའི་སེམས་དཔའ་ཡིན་པའི་ཕྱིར།
ཁོ་ན་རེ། ས་གསུམ་པའི་ བར་ཆད་མེད་ལམ་ལ་གནས་པའི་སེམས་དཔའ་དབང་རྣོན་ཆོས་ཅན།
མཚན་ཉིད་དེར་ཐལ། མཚོད་བྱ་དང་པོ་དེའི་ཕྱིར། ཁྱོད་ཀྱིས་ཐེག་ཆེན་གྱི་ སྒོམ་ལམ་རྗེས་ཐོབ་ཡེ་ཤེས་
ཐོབ་པ་གང་ཞིག ཁྱོད་བྱང་སེམས་སྒོམ་ལམ་པ་དབང་རྣོན་ཡིན་པའི་ཕྱིར། འདོད་ན། དེ་ཆོས་ཅན།
ཀུན་རྫོབ་ཐུགས་སུ་ཆུད་པའི་གང་ཟག་ཏུ་ཐལ། འདོད་པའི་ཕྱིར། འདོད་མི་ནུས་ཏེ། ཆོས་ཉིད་ལ་
ག ཉིས་སྣང་ནུབ་པའི་སེམས་དཔའ་ཡིན་ པའི་ ཕྱིར་ཟེར་ན། དེའི་རྒྱུད་ལ་ཀུན་རྫོབ་རྟོ གས་པའི་བློ་མེད་
པར་ཐལ། དེ་ཀུན་རྫོབ་ཐུགས་སུ་མ་ཆུད་པའི་གང་ཟག་ཡིན་ པའི་ ཕྱིར། གཞན་ཡང་། དེས་དེ་བཞིན་
ཉིད་ཟབ་མོ་ཐུགས་སུ་ཆུད་པར་ཐལ། དེས་ཟ བ་མོ་རྣམ་པ་བརྒྱད་ཐུགས་སུ་ཆུད་པའི་ ཕྱིར། རྟགས་ཁས་
སོ༑ །གསུམ་པ་རྟགས་དང་རྟགས་ཅན་གྱི་སྒོ་ནས་དོན་བསྡུ་བ་ལ། སློབ་པ་ཕྱིར་མི་ལྡོག་པའི་ཚོགས་
མཚན་ཉིད་དང་བཅས་པ་བཤད་ཟིན་ཏོ། །ཞེས་གསུངས།
|
དགུ་པ། སྲིད་ཞི་མཉམ་ཉིད་ཀྱི་སྦྱོར་བ་བཤད་བ།
གསུམ་པ་སྦྱོར་བ་ཁྱད་པར་ཅན་རྒྱུད་ལ་སྐྱེ་བའི་གང་ཟག་དེས་སྒོམ་པའི་ལམ་གྱི་རིམ་པ་བཤད་པ་ལ།
བརྟེན་པ་སངས་རྒྱས་ཐོབ་ པར་བྱེད་པའི་རྒྱུ་དང༌། རྟེན་ཞིང་ དེ་དག་པར་བྱེད་པའི་རྒྱུ་དང༌། སངས་
རྒྱས་ཀྱི་ཞིང་དེར་དོན་མཛད་པའི་རྒྱུ་བཤད་པ་དང་གསུམ་ལས། དང་པོ་ལ། མདོ་ལས་ གསུངས་ཚུལ་
དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། ཐབས་མཁས་ལ་ཟབ་པར་རྣམ་ཐར་སྒོ་
གསུམ་ལ་གནས་ནས་སེམས་ཅན་སྨིན་པར་བྱེད་པར་གསུངས་པ་ལས་འཕྲོས་ནས། དེ་ནས་ཚེ་དང་ལྡན་
པ་ཤཱ་རིའི་བུས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་སྨྲས་སོ། །ཚེ་དང་ལྡན་པ་རབ་འབྱོར་བྱང་
ཆེན་གང་རྨི་ལམ་དུ་སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པའི་ཏིང་ངེ་འཛིན་གསུམ་
260



ལ་སྙོམས་པར་འཇུག་ན་ཅི་ཤེར་ཕྱིན་གྱི་རྣམ་པར་འཕེ ལ་ལམ། རབ་འབྱོར་གྱིས་སྨྲས་པ། ཚེ་དང་ལྡན་པ་
ཤཱ་རིའི་བུ་གལ་ཏེ་ཉིན་པར་བསྒོམས་པས་རྣམ་ པར་འཕེལ་ན་རྨི་ལམ་ན་བསྒོམས་ པས་ ཀྱང་རྣམ་པར་འཕེལ་
ལོ། །ཞེས་པ་ནས། བླ་མེད་རྫོགས་བྱང་དུ་མངོན་པར་འཚང་རྒྱ་བར་འགྱུར་སྙམ་མོ། །ཞེས་
གསུངས།
གཉིས་པ་ལ་གསུམ་ལས། - དང་པོ་ནི། ལུས་རྣམ་གཞག་ཏུ། སློབ་པ་ཕྱིར་མི་ལྡོག་པའི་ཚོགས། །
སྲིད་དང་ཞི་བ་མཉམ་ཉིད་དང༌། །ཞེས་བཤད་ན། ཕྱིར་མི་ལྡོག་པའི་རྟགས་ཀྱི་འོག་ཏུ་སྲིད་ཞི་མཉམ་
ཉིད་ཀྱི་སྦྱོར་བ་སོགས་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། ཕྱིར་མི་ལྡོག་པའི་རྟགས་
ཐོབ་པའི་བྱང་སེམས་ཀྱིས་ནི་སངས་རྒྱས་ཉིད་ཐོབ་པར་བྱ་བའི་ཕྱིར་དུ་སྲིད་ཞི་མཉམ་ཉིད་དུ་སྒོམ་པ་ལ་་་་་
འབད་དགོས་པར་ཤེས་པར་བྱ་བའི་ཆེད་ཡིན་པའི་ཕྱིར། ཞེས་མཚམས་སྦྱོར་བ་ལ། སློབ་པའི་ཚོགས་ཀྱི་
ཆོས་ཐོབ་པ་སངས་རྒྱས་ཉིད་ཐོབ་པར་བྱ་བའི་ཕྱིར་འབད་པས། སངས་རྒྱས་ཉིད་ཐོབ་པའི་རྒྱུ་མཚན་
འཁོར་བ་དང་མྱ་ངན་ལས་འདས་པ་མཉམ་པ་ཉིད། ཅེས་གསུངས།
གཉིས་པ་ནི། མདོ་དེའི་དོན་བཤད་པ་ལ། །ཆོས་རྣམས་རྨི་ལམ་འདྲ་བའི་ཕྱིར། །ཞེས་སོགས་
གསུངས།
གསུམ་པ་ནི། དེ་ཉིད་ཚིག་དོན་གྱི་ སྒོ་ནས་བཤད་པ་ལ། འཁོར་བ་དང་རྣམ་པར་བྱང་བ། ཞེས་
སོགས་ གསུངས། འདི་ལ་ཡང་། དངོས་ཀྱི་དོན་དང༌། ཀླན་ཀ་སྤང་བ་གཉིས་ལས། དང་པོ་ནི།
ཆོས་རྣམས་རྨི་ལམ་འདྲ་བའི་ ཕྱིར། །སྲིད་དང་ཞི་ བར་མི་རྟོ ག་པ། །ཞེས་དང༌། འཁོར་བ་དང་རྣམ་
པར་བྱང་བ་མི་མཐུན་པ་དང་ གཉེན་པོ་རྣམས་སྣང་བརྙན་ཙམ་གྱི་དངོས་པོ་རྨི་ལམ་དང་འདྲ་བ་ཉིད་དུ་་་་༌་
རྟོ གས་པའི་ཕྱིར་འཁོར་བ་དང་མྱ་ངན་ལས་འདས་པ་དག་ལ་ཐ་དད་པ་ཉིད་དུ་རྣམ་པར་མི་རྟོག་པས་་་་་་
མཉམ་པ་ཉིད་དོ། །ཞེས་གསུངས།
གཉིས་པ་ལ། རྩོད་པ་དང༌། ལན་གཉིས་ལས། དང་པོ་ལ་ལས་མེད་པ་དང༌། འབྲས་བུ་དོན་
དམ་དུ་ཐལ་བ་དང༌། ལུགས་དང་འགལ་བ་དང༌། རྨི་ལམ་ན་ལས་ལ་སོགས་པ་ཡོད་པར་ཐལ་བའི་ཀླན་
ཀ་བཞི་སྟོན་པ་ལ། ལས་མེད་ ལ་སོགས་ཀླན་ཀ་ཡི། ། ཞེས་དང༌། རྨི་ལམ་དང་འདྲ་བ་ཉིད་ཡིན་ན་མི་
དགེ་བ་བཅུ་དང་སྦྱིན་པ་ལ་སོགས་པ་མེད་པས། ག ཉིད་མ་ལོག་པའི་ གནས་སྐབས་ན་ཡང་གཉིད་ལོག་
པའི་གནས་སྐབས་ བཞིན་དུ་འགྱུར་བ་མ་ཡིན་ནམ། ཞེས་གསུངས།
གཉིས་པ་ནི། ལམ་ནི་ཇི་སྐད་བཤད་པར་ཟད། །ཅེས་དང༌། ཞེས་བྱ་བའི་ཀླན་ཀ་རྣམས་ཀྱི་
261



ལན་ནི། ཞེས་སོགས་གསུངས། འདི་ ལ་ཡང་། དོན་མི་འཐད་པ་དང༌། དཔེ་མ་གྲུབ་པའི་ལན་དང༌།
དཔེ་གྲུབ་པའི་དོན་ནོ། །དང་པོ་ལ། ཐལ་བ་འགོད་པ་དང༌། ཉེས་སྤོང་གི་ལན་གཉིས་ལས། དང་པོ་
ནི། ཇི་ལྟར་ཕྱི་རོལ་གྱི་དོན་དུ་སྨྲ་བའི་ལུགས་ ལ་སྐད་ཅིག་མ་ཉིད་ཀྱིས་རྒྱུ་མེད་ པར་འཇིག་པར་ངེས་པ་
ཡིན་པར་ཐལ། གྲུབ་པའི་མཐའ་ལས་ཀྱང་། འཇིག་རྟེན་སྣ་ཚོགས་ལས་ལས་སྐྱེས། །ཞེས་འབྱུང་བའི་
ཕྱིར༑ ཞེས་བཤད། གཉིས་པ་ལ་དཔེ་འགོད་པ་དང་། དོན་ལ་སྦྱོར་བའོ། །དང་ པོ་ནི། ཇི་ལྟར་་
ཕྱི་རོལ་དོན་དུ་སྨྲ་བའི་ལུགས་ ལ་དོན་དམ་པར་སུས་ཀྱང་སུ་ཡང་བསད་པ་ཡང་མེད་ན། མ་བསད་པ་ཡང་
མ་ཡིན། སུས་ ཀྱང་སུའི་ནོར་བླངས་པ་ཡང་མེད། མ་བླངས་པ་ཡང་མ་ཡིན། ཞེས་བྱ་བ་ལ་སོགས་པའི་
ཕྱོགས་ལ་རྒྱུན་འཇུག་པ་དང་འགལ་བའི་ དངོས་པོ་བསྐྱེད་པ་ལ། ། གསོད་པ་ལ་སོགས་པར་རྟོ ག་པའི་ སྒོ་
ནས་ཚུལ་བཞིན་མ་ཡིན་པའི་ཡིད་ལ་བྱེད་བ་ལ་སོགས་པ་དང་ལྡན་པ་ལ་མི་དགེ་བ་ལ་སོགས་པ་དང་འདྲ་་་་
བར་སྲོག་གཅོད་པ་ལ་སོགས་པ་རྣམ་པར་འཇོག་པ་དེ་བཞིན་དུ། ཞེས་བཤད།
གཉིས་པ་ནི། དངོས་པོ་རྨི་ལམ་དང་འདྲ་ཡང་ཕྱིན་ཅི་ལོག་གི་འཆིང་བ་མཐའ་དག་མཉམ་པ་
རྣམས་ལ་དེ་དང་མཐུན་པའི་དོན་གྱི་དངོས་པོ་ལ་སོགས་པ་ལ་མངོན་པར་ཞེན་པས་ཞེས་བྱ་བ་ལ་སོ གས་་་་་
པའི་ལན་དེ་དང་ དེ་ཕྱོགས་གཞན་ནས་གསུངས་སོ། །ཞེས་བྱ་བར་ཁོང་དུ་ཆུད་པར་བྱའོ། །ཞེས་
བཤད། གཉིས་པ་དཔེ་མ་གྲུབ་པའི་ལན་ལ་ཡང་ལུང་གཞན་གྱིས་དང༌། མདོ་འདི་ཉིད་ཀྱི་དོན་བཤད་
པས་དཔེ་མ་གྲུབ་པར་བསྟན་པ་གཉིས་ལས། དང་པོ་ནི། གཞན་ཡང་། རྨི་ལམ་སེམས་ནི་གཉིད་ཀྱིས་
ཉམས། །དེས་ན་འབྲས་བུ་འདྲ་མ་ཡིན། །ཞེས་བྱ་བས་དཔེ་མ་གྲུབ་བོ། །ཞེས་བཤད། གཉིས་པ་
ནི༑ དེ་བཞིན་དུ་རྨི་ལམ་ན་ཡང་དགེ་བ་དང་ མི་དགེ་བ་སྤྱད་པ་ནི་སད་པའི་གནས་སྐབས་ན་ཀྱེ་མ་བྱས་སོ་
ལེགས་པར་བྱས་སོ། །ཞེས་རྗེས་སུ་ཡི་རང་ན། རྗེས་ཀྱི་ གནས་སྐབས་ཀྱི་སེམས་ཀྱིས་མངོན་པར་ཞེན་
པའི་ གསོས་ཀྱིས་ཡོངས་སུ་གསོས་ཏེ། ཞེས་བཤད། གསུམ་པ་ནི། དེའི་ཕྱིར་ཡང་དཔེ་མ་གྲུབ་པས་
འཁོར་བ་དང་མྱ་ངན་ ལས་འདས་པ་ནི་མཉམ་པ་ཉིད་དོ། །ཞེས་བཤད། དེ་དག་ནི་གསེར་ཕྲེང་ལས་
གསུངས་པ་ལྟར་རོ།།
གཞུང་དོན་ནི། དག་པ་ས་གསུམ་གྱི་ཡེ་ཤེས་ཆོས་ཅན། སྲིད་ཞི་མཉམ་ཉིད་ཀྱི་སྦྱོར་བ་ཡིན་ཏེ།
སྲིད་ཞི བདེན་སྟོང་དུ་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་ སྒོ་ནས་རྗེས་ཐོབ་ཀྱི་ གནས་སྐབས་
སུ་བདེན་འཛིན་མངོན་གྱུར་པ་སྐྱེ་བའི་ གོ་སྐབས་ཟད་པར་བཅོམ་པའི་དག་སའི་ཡེ་ཤེས་ཡིན་ པའི་ཕྱིར།
སྲིད་ཞི་ཆོས་ཅན། བདེན་པར་མེད་དེ། རྟེན་འབྲེལ་ཡིན་པའི་ཕྱིར། དཔེར་ན་རྨི་ལམ་ཟིན་པའི་སྒོ་
262



ནས་རྗེས་ཐོབ་ཀྱི་གནས་སྐབས་སུ་བདེན་འཛིན་མངོན་གྱུར་པ་སྐྱེ་བའི་ གོ་སྐབས་ཟད་པར་བཅོམ་པའི་དག་
སའི་ཡེ་ཤེས་ཡིན་པའི་ཕྱིར། སྲིད་ཞི་ཆོས་ཅན། བདེན་པར་མེད་དེ། རྟེན་འབྲེལ་ཡིན་པའི་ཕྱིར།
དཔེར་ན་རྨི་ལམ་བཞིན་ནོ། །དངོས་སྨྲ་པས་དབུ་མ་པ་ལ་ཉིན་པར་ལས་གསོ ག་པ་མི་འཐད་པར་ཐལ།
ལས་འབྲས་དོན་དམ་པར་མ་གྲུབ་པའི་ཕྱིར། དཔེར་ན་རྨི་ལམ་བཞིན། ཞེས་འཕངས་པའི་ཐལ་འགྱུར་
འདི་ཆོས་ཅན། ཁྱོད་དབུ་མ་པ་ལ་སུན་འབྱིན་ཡང་དག་མ་ཡིན་པར་ཐལ། དབུ་མ་པས་ཁྱོད་ལ་ཁྱབ་པ་
མ་གྲུབ་པའི་ལན་དོན་མཐུན་ཐེབས་པའི་ ཕྱིར་རོ། །སྐབས་འདིར་མཐའ་དཔྱད་པ་ལ། དངོས་ཀྱི་དོན་
དང་། ཀླན་ཀ་སྤང་བ་གཉིས་ལས། དང་པོ་ནི། སྲིད་ཞི་བདེན་སྟོང་དུ་མངོན་སུམ་དུ་རྟོ གས་པའི་ཤེས་
རབ་ཀྱིས་ཟིན་པའི་སྒོ་ནས་རྗེས་ཐོབ་ཀྱི་གནས་སྐབས་སུ་བདེན་འཛིན་མངོན་གྱུར་པ་སྐྱེ་བའི་ གོ་སྐབས་ཟད་
པར་བཅོམ་པའི་དག་སའི་ཡེ་ཤེས། སྲིད་ཞི་མཉམ་ཉིད་ཀྱི་སྦྱོར་བའི་མཚན་ཉིད། ཁོ་ན་རེ། ས་བརྒྱད་
པའི་ཡེ་ཤེས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། རྗེས་
ཐོབ་ ཀྱི་གནས་སྐབས་སུ་བདེན་འཛིན་མངོན་གྱུར་པ་མི་སྐྱེད་པར་ཐལ། འདོད་པའི་ ཕྱིར་ན་མ་ཁྱབ།
འདོད་མི་ནུས་ཏེ། ས་བརྒྱད་པའི་ རྗེས་ཐོབ་ལ་གནས་པའི་སེམས་དཔའི་རྒྱུད་ལ་བདེན་འཛིན་མངོན་གྱུར་
པ་ཡོད་ པའི་ཕྱིར། ཁོ་ན་རེ། ཐེག་ཆེན་གྱི་ སྒོམ་ལམ་ཆེན་པོའི་ཆུང་ངུ་ལ་གནས་པའི་ སེམས་དཔའི་རྒྱུད་
ལ་བདེན་འཛིན་མངོན་གྱུར་པ་མེད་པར་ཐལ། ས་བརྒྱད་པའི་ཡེ་ཤེས་ལ་གནས་པའི་སེམས་དཔའི་རྒྱུད་ལ་
དེ་མེད་པའི་ཕྱིར་ཏེ། མཚན་ཉིད་འཐད་པའི་ཕྱིར། འདོད་མི་ནུས་ཏེ། ཉན་ཐོས་ཀྱི་སྒོམ་ལམ་ཆེན་
པོའི་ཆུང་ངུ་ལ་གནས་པའི་ཉན་ཐོས་འཕ གས་པའི་རྒྱུད་ལ་གང་ཟག་གི་བདག་འཛིན་མངོན་གྱུར་པ་ཡོད་་་་
པའི་ ཕྱིར་ན་མ་ཁྱབ། །
ཁ་ཅིག སྲིད་ཞི་བདེན་སྟོང་དུ་མངོན་སུམ་དུ་རྟོགས་པའི་སེམས་དཔའི་རྣལ་འབྱོར། དེའི་མཚན་
ཉིད་ཟེར་བ་མི་འཐད་དེ། ཐེག་ཆེན་གྱི་མཐོང་ལམ་བར་ཆད་མེད་ལམ་གྱིས་མ་ངེས་པའི་ཕྱིར། ཁ་ཅིག་
དེ་འདྲའི་དག་སའི་ཡེ་ཤེས་དེ་དེའི་མཚན་ཉིད་ཟེར་ན་མི་འཐད་དེ། ས་བརྒྱད་པ་པའི་རྒྱུད་ཀྱི་ཀུན་རྫོབ་
སེམས་བསྐྱེད་ཀྱིས་མ་ངེས་པའི་ཕྱིར། ཁ་ཅིག དག་སའི་ཡེ་ཤེས་གང་ཞིག གཙོ་ བོར་ཡེ་ཤེས་ཆོས་
སྐུའི་ལག་རྗེས་འཇོག་བྱེད་ཀྱི་རིགས་སུ་གནས་པ་དེ་དེའི་མཚན་ཉིད་ཟེར་ན། ས་བརྒྱད་པ་པའི་རྒྱུད་ཀྱི་
སྦྱིན་པའི་ཉམས་ལེན་གྱི་ བྱ་བ་ཆོས་ཅན། ཟུར་གཉིས་པ་དེར་ཐལ། མཚོན་བྱ་དེའི་ཕྱིར། དག་སའི་ཡེ་
ཤེས་ཡིན་པའི་ཕྱིར། འདོད་ན། དེ་ཆོས་ཅན། ཡེ་ཤེས་ཀྱི་ཚོགས་ཡིན་ པར་ཐལ་ལོ། །འདོད་མི་ནུས
ཏེ། ཆོས་ཅན་དེ་དང་གཅིག་ཡིན་པའི་ཕྱིར། །
L
263



གཉིས་པ་ལ། ལས་འབྲས་མེད་པ་དང༌། ལས་འབྲས་དོན་དམ་དུ་ཐལ་བ་དང༌། ལུང་དང་
འགལ་བ་དང༌། རྨི་ལམ་ན་ལས་གསོ ག་པའི་ཀླན་ཀ་སྤང་བའོ། །དང་པོ་ལ། རྩོད་པ་དང་ལན་གཉིས་
ལས། དང་པོ་ནི། ཤཱ་རིའི་བུས་སྨྲས་པ། ཚེ་དང་ལྡན་པ་རབ་འབྱོར་བྱང་ཆེན་གྱི་རྨི་ལམ་དུ་ལས་གང་
གི་བྱས་པའི་ལས་དེ་ལ་སོགས་པའ མ་འབྲི་བར་འགྱུར་བ་ཡོད་དམ། ཞེས་སོགས་ཀྱིས་བཤད། དོན་ནི།
ཆོས་ཐམས་ཅད་བདེན་པར་མེད་པ་རྨི་ལམ་དང་འདྲ་ན། སྟོང་པ་དང་རྟེན་འབྱུང་འགལ་བར་འཛིན་པའི་
ལོག་རྟོ ག་གཅོད་པའི་ཆེད་དུ་ཉིན་ པར་ཡང་སྦྱོར་དངོས་མཇུག་གསུམ་གྱིས་བསྡུས་པའི་ ལས་ལམ་རྫོགས་ པ་་་
མེད་པར་ཐལ། ལས་འབྲས་དོན་དམ་པར་མེད་ པའི་ཕྱིར། དཔེར་ན་རྨི་ལམ་བཞིན།།
གཉིས་པ་ནི། རབ་འབྱོད་གྱིས་སྨྲས་པ། ཚེ་དང་ ལྡན་པ་ཤཱ་རིའི་བུ་ཇི་ལྟར་བཅོམ་ལྡན་འདས་ཀྱིས་
ཆོས་ཐམས་ཅད་རྨི་ལམ་ལྟ་བུར་གསུངས་པ་དེ་ལྟར་ན་དེ་ལ་སོགས་པའམ་འབྲི་བར་འགྱུར་བ་མེད་དོ། །
དེ་ཅིའི་ཕྱིར་ཞེ་ན། རྨི་ལམ་གྱི་ཆོས་གང་ལ་ཡང་སོགས་པའམ་འབྲི་བ་མི་དམིགས་པའི་ཕྱིར་རོ། །འོན་
ཏེ་སད་ནས་རྣམ་ པར་རྟོག་ན་དེ་ལ་སོགས་པའམ་འབྲི་བར་ཡང་འགྱུར་རོ། །ཞེས་སོ གས་ཀྱིས་བཤད། །
དོན་ནི། ཤཱ་རིའི་བུའི་སུན་འབྱིན་དེ་སུན་འབྱིན་ཡང་དག་མ་ཡིན་ པར་ཐལ། དེ་ལ་དོན་དམ་ལ་ལྟོས་
ནས་འདོད་ལན་དང༌། ཀུན་རྫོབ་ལ་ལྟོས་ནས་ཁྱབ་པ་མེད་ལན་ཐེབས་ པའི་ ཕྱིར། དང་པོ་གྲུབ་སྟེ།
རྨི་ལམ་བདེན་པར་མེད་པས་དེའི་ཆོས་ལ་དོན་དམ་པར་འབྲི་འཕེལ་མི་བྱེད་ པའི་ ཕྱིར། གཉིས་པ་གྲུབ་
སྟེ། རྨི་ལམ་ན་ཡང་སྤྱོད་པ་ལས་སད་ནས་ཡི་རང་ན་འབྲི་འཕེལ་ཡོད་པའི་ཕྱིར། དེས་ན་ཁྱ བ་པ་དང་
དཔེ་ཡང་ མ་གྲུབ་བོ། །
གཉིས་པ་ལ། རྩོད་ལན་གཉིས་ལས། དང་པོ་ནི། རབ་འབྱོར་གྱིས་སྨྲས་པ། ཉིན་པར་སྲོག་
བཅད་པ་དང་རྨི་ལམ་ན་སྲོག་བཅད་པ་དེ་ལ་འདི་སྙམ་དུ་དེ་བདག་གིས་བསད་དོ་བདག་གིས་བསད་པ་་་་་
ལེགས་སོ་ཞེས་མངོན་ཞེན་དྲག་པོས་གསོས་བཏབ་པ་ལ་ལས་ལམ་རྫོགས་པར་མཚུངས་པར་འདོད་པ་ཤུ་་་་
རིའི་བུས་དེ་ལ་ཇི་སྐད་ཟེར་ཞེས་རྩོད་པའི་སྐབས་ཕྱེ་བ་དང༌། ཤཱ་རིའི་བུས་སྨྲས་པ། འོ་ན་རྨི་ལམ་ན་
གསད་བྱ་གསོར་བྱེད་སྦྱིན་བྱ་སྦྱིན་བྱེད་སོགས་ལས་ལམ་ཡོངས་སུ་རྫོགས་པ་གཅིག་ཡོད་པར་ཐལ། སད་
རྨི གཉིས་ཀ་མཚུངས་པའི་ཕྱིར། འདོད་ན། རྨི་ལམ་དུ་དགེ་སློང་གིས་ མི་བསད་པ་རྨིས་པས་སྡོམ་པ་
ཉ་པས་པ་གཅིག་ཡོད་པར་ཐལ་ལོ། །ཞེས་ཟེར། །
གཉིས་པ་ནི། སྨྲས་པ། ཚེ་དང་ ལྡན་པ་རབ་འབྱོར་དམིགས་པ་མེད་པར་ལས་མི་སྐྱེད་དེ་ ལས་ནི་
དམིགས་པ་དང་བཅས་པ་ཁོ་ནར་སྐྱེའོ། །དམིགས་པ་མེད་པར་སེམས་མི་འབྱུང་སྟེ། སེམས་ནི་དམིགས་
264



པ་དང་བཅས་པ་ཁོ་ནར་སྐྱེའོ། །རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུ་དེ་དེ་བཞིན་ཏེ།
དམིགས་པ་མེད་པར་ལས་མི་སྐྱེའོ། །དམིགས་པ་མེད་པར་སེམས་མི་འབྱུང་ངོ༌། །ཞེས་སོགས་ཀྱིས་
བཤད། དོན་ནི། ཤཱ་རིའི་བུའི་སུན་འབྱིན་དེ་སུན་འབྱིན་ཡང་དག་མ་ཡིན་ཏེ། དགེ་སློང་གིས་མི་བསད་
པས་སྡོ མ་པ་ཉམས་པ་ནི་བཅོ མ་ལྡན་འདས་ཀྱིས་བཅས་པའི་དབང་གིས་ཡིན་གྱི། བཅོམ་ལྡན་འདས་ཀྱིས་
རྨི་ལམ་དུ་བསླབ་པ་མ་བཅས་པའི་ཕྱིར། དཔེར་ན། མི་ཚངས་སྤྱོད་ཀྱི་ལྟུང་བར་འདྲ་ཡང་འཆབ་སེམས་
སྐྱེས་ན་དགེ་སློང་དུ་མི་རུང་ལ། མ་སྐྱེས་ན་འཆབ་ལས་ཀྱི་བསླབ་པ་བྱིན་ནས་དགེ་སློང་དུ་འཇོག་པ་
བཞིན་ནོ།།
གསུམ་པ་ལ། རྩོད་པ་དང་ལན་གཉིས་ལས། དང་པོ་ནི། ཚེ་དང་ལྡན་པ་རབ་འབྱོར་ལས་ཐམས་
ཅད་དང་ སེམས་པ་ཐམས་ཅད་དབེན་པའོ་ཞེས་བཅོ མ་ལྡན་འདས་ཀྱིས་གསུངས་ན། དེ་ཇི་ལྟར་དམིགས་
པ་དང་བཅས་པར་ལས་སྐྱེས་ཏེ། དམིགས་པ་མེད་པར་མ་ཡིན་ཞེས་སོགས་ཀྱིས་བཤད། དོན་ནི། ཀླུ་
རིའི་བུས་སྨྲས་པ། རབ་འབྱོར་སད་རྨིས་གཉིས་སུ་ལས་ལམ་ཡོངས་སུ་རྫོགས་པ་ཡོད་པ་མི་འཐད་དེ།
མདོ་ལས། ལས་དང་སེམས་པ་ཐམས་ཅད་དབེན་པར་གསུངས་པ་དང་འགལ་བའི་ཕྱིར། ཞེས་ཟེར། །
གཉིས་པ་ནི། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུས་མཚན་མར་བྱས་ནས་དམིགས་
པ་དང་བཅས་པར་ལས་སྐྱེ་སྟེ་དམིགས་པ་མེད་པར་མ་ཡིན། ཞེས་སོགས་ཀྱིས་བཤད། དོན་ནི། རབ་
འབྱོར་གྱིས་སྨྲས་པ། མདོ་དང་འགལ་བ་དེ་ལྟར་མ་ཡིན་ པར་ ཐལ། མདོ་ལས་དེ་ལྟར་གསུངས་པ་དེ་
ལས་དང་ སེམས་པ་དོན་དམ་པར་མེད་པ་ལ་དགོངས་ལ། ལས་དང་སེམས་པ་ཀུན་རྫོབ་ཏུ་ཡོད་པའི་ཕྱིར་
རོ༑ ༑
བཞི་པ་ལ་རྩོད་པ་དང་ལན་གཉིས་ལས། དང་པོ་ནི། ཤཱ་རིའི་བུས་སྨྲས་པ། རབ་འབྱོར་གལ་ཏེ་
བྱང་ཆེན་རྨི་ལམ་དུ་སྦྱིན་པ་བྱིན། ཞེས་སོགས་ཀྱིས་བཤད། དོན་ནི། ཤཱ་རིའི་བུ་ན་རེ། རྨི་ལམ་དུ་
བྱང་སེམས་སྦྱིན་པ་ནས་ཤེས་རབ་ཀྱི་ བར་བསྒོམས་ཏེ། དགེ་བའི་རྩ་བ་དེ་ཡང་རྫོགས་བྱང་དུ་བ སྡོས་ན་
ཚོགས་གཉིས་ཡོངས་སུ་རྫོགས་པ་ཡིན་པར་ཐལ། རྨི་ལམ་ན་ལས་ལམ་ཡོངས་སུ་རྫོགས་པ་ཡོད་པའི་ཕྱིར།
འདོད་མི་ནུས་ཏེ། རྨི་ལམ་གྱི་ ལས་ལམ་དེ་ཡང་དག་ཀུན་རྫོ བ་མ་ཡིན་ པའི་ ཕྱིར། ཞེས་ཟེར། །
གཉིས་པ་ལ་རབ་འབྱོར་གྱིས་ལན་དོན་གྱིས་བཏབ་ཟིན་པ་དང༌། བྱམས་པ་ལ་ཁ་འཕང་པའི་ཚུལ་
གཉིས་ལས། དང་པོ་ནི། རབ་འབྱོར་གྱིས་འདིར་ལན་དངོས་སུ་མི་འདེབས་པའི་རྒྱུ་མཚན་ཡོད་དེ།
དེའི་ལན་ གོང་དུ་བཏབ་ཟིན་པའི་ཕྱིར། གཉིས་པ་ནི། ཚེ་དང་ལྡན་པ་ཤཱ་རིའི་བུ་བྱང་ཆེན་བྱམས་པ་སྐྱེ་
265



བ་གཅིག་གིས་ཐོགས་པ་བཅོམ་ལྡན་འདས་ཀྱིས་ཕྱིར་མི་ལྡོག་པར་ལུང་བསྟན་པ་འདི་མངོན་དུ་གྱུར་ན།་་
འདི་ལ་དྲིས་ཤིག་དང་འདིས་ལན་ལྡོན་པར་འགྱུར་རོ། །ཞེས་སོགས་ཀྱིས་བཤད། །
ཁ་ཅིག བྱམས་པས་ལན་དངོས་སུ་མ་བཏབ་པར་འདོད་པ་མི་འཐད་དེ། རབ་འབྱོར་གྱིས་ལན་
བཏབ་པ་ལྟར་བྱམས་ པས་ ཀྱང་བདག་གིས་ནི་གང་ལ་ལན་ཀློན་པ་དང༌། གང་གིས་ལན་ཀླན་པ་དང་།
གང་ལ་ལན་པའི་ཆོས་དེ་ལྟ་བུ་ཡང་དག་པར་རྗེས་སུ་མི་མཐོང་ངོ༌། །ཞེས་སྲིད་ཞི་མཉམ་ཉིད་ཀྱི་སྦྱོར་བ་
སྤྱིར་གསུངས་ པའི་ཕྱིར། རྣམ་བཤད་ལྟར་ན། དགེ་མི་དགེའི་ལས་ལམ་རྫོགས་པ་མེད་པར་ཐལ་བ་སྤང་
བ་དང༌། རྨི་ལམ་དུ་ཡང་ལས་ལམ་ཡོངས་སུ་རྫོགས་པ་ཡོད་པར་ཐལ་བ་སྤང་བ་དང༌། ལུང་དང་འགལ་
བ་སྤང་བ་དང་། ཧ་ཅང་ཐལ་བ་སྤང་བ་དང་ བཞི་རིམ་བཞིན་སྦྱོར། བསྟན་བཅོས་སུ་ཀླན་ཀ་ཕྱི་མ་
གསུམ་གྱིས་ལན་དངོས་སུ་མ་བསྟན་པའི་རྒྱུ་མཚན་ཡོད་དེ། ཀླན་ཀའི་གཙོ་བོ་ལས་ལམ་མེད་ པ་ཡིན་ པས་
དེ་ལ་ལན་བཏབ་པས་ལན་གཞན་རྣམས་ཀྱང་གོ་ནུས་པ་ལ་དགོངས་ནས་མ་གསུངས་པའི་ཕྱིར་རོ།།
-
བཅུ་པ། ཞིང་དག་སྦྱོར་བ་བཤད་པ།
གཉིས་བ་ལ་ཡང་། མདོ་དང་བསྟན་བཅོས་གཉིས་ལས། དང་ པོ་ནི། དེ་ནས་ཚེ་དང་ལྡན་པ་
རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོ མ་ལྡན་འདས་ཇི་ལྟར་ན་བྱང་ཆེན་
ཕྱིན་དྲུག་ཡོངས་སུ་རྫོ གས་ པར་བགྱིད་ཅིང་རྣམ་མཁྱེན་དང་ཡང་ཉེ་བར་འགྱུར་བ་ལགས། དེ་སྐད་ཅེས་
གསོལ་བ་དང༌། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །
རབ་འབྱོར་འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ཚེ་སེམས་ཅན་བཀྲེས་པ་རྣམས་མཐོང་ཞིང་། སེམས་
ཅན་སྐོམ་པ་དང་ གོས་ངན་བ་དང་། ཟས་དང་གོས་དང་མལ་ཆས་ཕོངས་པ་དག་མཐོང་ན་འདི་ལྟར་
ཡོངས་སུ་བརྟག་པར་བྱ་སྟེ། ཅི་ནས་ཀྱང་བདག་བླ་མེད་རྫོགས་བྱང་དུ་མངོན་པར་སངས་རྒྱས་པའི་སངས་
རྒྱས་ཀྱི་ཞིང་དེ་ན་སེམས་ཅན་རྣམས་ཀྱི་ཉེས་པ་འདི་དག་ཐམས་ཅད་དུ་ཐམས་ཅད་མི་འབྱུང་ཞིང་མི་སྲིད་་་
པ་དང་། ཞེས་པ་ནས། ཀུན་དགའ་བོའི་སྲིང་མོ་འདི་བླ་མེད་རྫོགས་བྱང་གི་དོན་དུ་ཡོངས་སུ་སྦྱངས་པ་
བྱས་པའོ། །ཞེས་གསུངས།
གཉིས་པ་ལ་གསུམ་ལས། དང་པོ་ནི། ལུས་རྣམ་གཞག་ཏུ། སྲིད་དང་ཞི་བ་མཉམ་ཉིད་དང༌། །
266



་
ཞིང་ད ག་བླ་ན་མེད་པ་ནི། ཞེས་བཤད། སྲིད་ཞི་མཉམ་ཉིད་ཀྱི་སྦྱོར་བའི་འོག་ཏུ་ཞིང་དག་སྦྱོར་བ་འཆད་
པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། སྲིད་ཞི་མཉམ་ཉིད་དུ་བསྒོམས་པས་མ་འོངས་པ་ན་
རང་གི་སངས་རྒྱས་ཀྱི་ཞིང་དུ་སངས་རྒྱས་སུ་འ གྱུར་བས་དེ་ལྟར་བཤད་པའི་ཕྱིར། ཞེས་མཚམས་སྦྱོར་བ་
ལ༑ གཉིས་ཀ་མཉམ་པ་ཉིད་དུ་རྣམ་ པར་སྒོམ་པ་ནི་རང་ གི་སངས་རྒྱས་ཀྱི་ཞིང་དུ་སངས་རྒྱས་སུ་འགྱུར་
བས། དེའི་འོ ག་ཏུ་སངས་རྒྱས་ཀྱི་ཞིང་ཡོངས་སུ་དག་པ། ཞེས་གསུངས། གཉིས་པ་ནི། མདོ་དེའི་
དོན་བཤད་པ་ལ། སེམས་ ཅན་ འ ཇིག་རྟེན་དེ་བཞིན་དུ། ཞེས་སོགས་གསུངས། གསུམ་པ་ནི། དེ་
ཉིད་ཚིག་དོན་གྱི་སྒོ་ནས་བཤད་པ་ལ། སེམས་ཅན་དང་སྣོད་ཀྱི་འཇིག་རྟེན་གྱི་བྱེ་བྲག་གིས། སངས་རྒྱས་
ཀྱི་ཞིང་རྣམ་ པ་ག ཉིས་ལ་གོ་རིམ་བཞིན་དུ་བཀྲེས་པ་དང་ སྒོམ་པ་དང༌། རྡོ་བ་དང་ཚེར་མ་ལ་སོགས་པ་
ཉིད་ཀྱིས་མ་དག་པ་གང་ཡིན་ པ་དེའི་གཉེན་པོར་ལྷའི་ཉེ་བར་སྤྱད་པ་དང་། གསེར་གྱི་ ས་ཕྱོགས་ལ་སོགས་
པ་དག་པ་བསྐྱེད་པའི་སྒོ་ནས་རྣམ་ པར་དག་པ་ནི་སངས་རྒྱས་ཀྱི་ཞིང་རྣམ་ པར་དག་པའོ། །ཞེས་གསུངས།
གཞུང་དོན་ནི། ས་བརྒྱད་པའི་ཡེ་ཤེས་ཆོས་ཅན། ཞིང་དག་པའི་སྦྱོར་བ་ཡིན་ཏེ། སངས་རྒྱས་
ཀྱི་སྣོད་བཅུད་ཀྱི་ཞིང་ཁྱད་པར་ཅན་འགྲུབ་པའི་སྨོན་ལམ་ལ་སོགས་པའི་དགེ་རྩའི་ནུས་པ་མཐུ་ཅན་དུ་་་་་
གྱུར་པའི་དག་སའི་རྣལ་འབྱོར་ཡིན་པའི་ཕྱིར། རང་གང་དུ་སངས་རྒྱས་པའི་སངས་རྒྱས་ཀྱི་ ཞིང་ཁྱད་པར་
ཅན་འགྲུབ་པའི་སྨོན་ལམ་ལ་སོགས་པའི་རྒྱུའི་དགེ་རྩའི་ནུས་པ་མཐུ་ཅན་དུ་གྱུར་པའི་དག་སའི་རྣལ་འབྱོར་
དེ། ཞིང་དག་སྦྱོར་བའི་ མཚན་ཉིད། དབྱེ་ན། སྣོད་ཀྱི་ཞིང་དག་སྦྱོར་བ་དང༌། བཅུད་ཀྱི་ཞིང་དག་
སྦྱོར་བ་གཉིས་སུ་ཡོད། ཁ་ཅིག དག་སའི་ཡེ་ཤེས་གང་ཞིག གཙོ་བོར་གཟུགས་སྐུའི་ལག་རྗེས་འཇོག་
བྱེད་ ཀྱི་རི གས་སུ་གནས་པ་དེ་དེའི་མཚན་ཉིད་ཟེར་ན། ས་བརྒྱུད་པའི་ བར་ཆད་མེད་ལམ་ཆོས་ཅན།།
ཟུར་གཉིས་པ་དེར་ཐལ། མཚོན་བྱ་དེའི་ཕྱིར་ཏེ། དག་སའི་ཡེ་ཤེས་ཡིན་ པའི་ཕྱིར། འདོད་ན། དེ་
མ་ཡིན་པར་ཐལ། གཙོ་བོར་ཆོས་སྐུའི་ལག་རྗེས་འཇོག་བྱེད་ ཀྱི་རྟོ གས་རིགས་སུ་གནས་པའི་ཕྱིར་ཏེ།
ཐེག་ཆེན་གྱི་སྒོམ་ལམ་བར་ཆད་མེད་ལམ་ཡིན་ པའི་ཕྱིར་རོ།།
བཅུ་གཅིག་པ། ཐབས་མཁས་སྦྱོར་བ་བཤད་པ།
གསུམ་པ་ལ་ཡང་། མདོ་ལས་གསུངས་ཚུལ་དང་། བསྟན་བཅོས་ཀྱིས་འགྲེལ་ཚུལ་གཉིས་ལས།
267



དང་ པོ་ནི། དེ་ནས་ཚེ་དང་ ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། ，
བཅོམ་ལྡན་འདས་ཤེར་ཕྱིན་ལ་སྤྱོད་པའི་བྱང་ཆེན་ཇི་ལྟར་སྟོང་ཉིད་ལ་ཡོངས་སུ་འདྲིས་པར་བགྱི། ཇི་
ལྟར་སྟོང་པ་ཉིད་ཀྱི་ཏིང་ངེ་འཛིན་ལ་སྙོམས་པར་འཇུག་པར་བགྱི། ཇི་ལྟར་མཚན་མ་མེད་པའི་ཏིང་ངེ་
འཛིན་ལ་སྙོམས་པར་འཇུག་པར་བགྱི། ཇི་ལྟར་སྨོན་པ་མེད་པའི་ཏིང་ངེ་འཛིན་ལ་སྙོམས་པར་འཇུག་པར་
བགྱི། ཇི་ལྟར་བྱང་ཆོས་རྣམས་ཀྱི་བར་ལ་འདྲིས་པར་བགྱི། ཇི་ལྟར་བྱང་ཆོས་རྣམས་བསྒོམ་པར་བགྱི།
ཞེས་པས་ཐབས་མཁས་ཀྱི་ཡུལ་དེ་བསྟན་ནས། ཐབས་མཁས་ཀྱི་སྦྱོར་བ་དེ་སྟོན་པ་ལ། དེ་སྐད་ཅེས་
གསོལ་བ་དང༌། བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ། །རབ་འབྱོར་འདི་ལ་བྱང་ཆེན་
གཟུགས་སྟོང་ཞེས་བྱ་བར་བརྟག་པར་བྱའོ། །ཞེས་སོགས་གསུངས། གཉིས་པ་ལ་གསུམ་ལས།
དང་ པོ་ནི། ལུས་རྣམ་གཞག་ཏུ། ཞིང་དག་བླ་ན་མེད་ པ་ནི། །རྣམ་ཀུན་མངོན་རྫོ གས་རྟོགས་པ་
སྟེ། །དེ་ནི་ཐབས་མཁས་བཅས་པ་ཡིན། ཞེས་བཤད་ན། །
ཞིང་དག་སྦྱོར་བའི་འོག་ཏུ་ཐབས་མཁས་སྦྱོར་བ་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་
ཡོད་དེ། རང་སངས་རྒྱས་པའི་སངས་རྒྱས་ཀྱི་ཞིང་རྣམ་དག་ཏུ་བསྒྲུབས་པ་ནི་གཞན་དོན་བསྒྲུབ་པའི་
ཐབས་མཁས་པས་གདུལ་བྱའི་སྐལ་བ་ཇི་ལྟ་བ་བཞིན་དུ་སངས་རྒྱས་ཀྱི་མཛད་པ་བྱ་དགོས་པས་དེ་ལྟར་་་་་་
བཤད་པའི་ཕྱིར། ཞེས་མཚམས་སྦྱོར་བ་ལ། རང་གི་སངས་རྒྱས་ཀྱི་ཞིང་རྣམ་པར་དག་པ་བསྒྲུབས་པ་ནི་
ཐབས་མཁས་པས་སྐལ་བ་ཇི་ལྟ་བ་བཞིན་དུ་སངས་རྒྱས་ཀྱི་མཛད་པ་བྱ་དགོས་པས་ཐབས་ལ་མཁས་པ། །
ཞེས་གསུངས། གཉིས་པ་ནི། མདོ་དེའི་དོན་བཤད་པ་ལ། ཡུལ་དང་སྦྱོར་བ་ཅན་འདི་ནི། ཞེས་
སོགས་གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། བར་ཆད་ཀྱི་ཆོས་ལས།
ཞེས་སོགས་གསུངས། འདི་ ལ་ཡང་། སྦྱོར་བའི་ཡུལ་དང༌། ཡུལ་ཅན་སྦྱོར་བའི་ངོ་བོ་དང༌། སོ་སོའི་
དབྱེ་བ། ཡུལ་དང་དངོས་པོའི་སྒོ་ནས་དོན་བསྡུ་བའོ། །དང་པོ་ནི། ཉི་སྣང་དང་ལེ་བརྒྱད་མར་རྣམ་
ཐར་གསུམ་དང་། བྱང་ཕྱོགས་སྡེ་ཚན་བདུན་ཏེ་བཅུ་དང༌། ལེ་མངས་སུ་མཐར་གནས་དགུ་དང༌།
སྟོབས་དང་ མ་འདྲེས་པ་སོགས་ཡུལ་དུ་གསུངས་སོ། །དེའི་དོན་བཤད་པ་ལ། ཡུལ་དང༌། ཞེས་སོགས་
གསུངས།
གཉིས་པ་ནི། ཤེས་རབ་ཀྱིས་ཆོས་ཐམས་ཅད་ལ་འདྲིས་པར་བྱེད་ ཀྱང་སྙིང་རྗེས་དེ་དག་གིས་འབྲས་
བུ་རང་དོན་དུ་མི་བྱེད་པས་མཐའ་གཉིས་ལ་མི་གནས་པའི་ཉམས་ལེན་སྔར་བཤད་པ་ཡུལ་དུ་ཡོད་པ་ཅན་་་་
གྱི་སྦྱོར་བ་ཡིན་ཏེ། མདོ་ལས། མཉམ་པར་མ་བཞག་སེམས་ཅན་ཁམས་ལ་སྙིང་རྗེ་འཇུག །བར་སྐབས་
268



，
དེ ར ཡང་སངས་རྒྱས་ཆོས་ལས་ཡོངས་མི་ཉམས་། །ཞེས་གསུངས་པའི་ཕྱིར། དེའི་དོན་བཤད་པ་ལ།
སྦྱོར་བ་ཅན་འདི་ནི། ཞེས་གསུངས།
གསུམ་པ་ལ་ཐབས་ ལ་མཁས་པའི་སྦྱོར་བ་དེ་ལ་ཡུལ་གྱི་སྒོ་ནས་བཅུ་ཡོད་པའི་དང་པོ་བར་ཆད་ཀྱི་་་་་
ཆོས་རྣམས་ལས་ཡང་དག་པར་རྒལ་བའི་ ཐབས་མཁས་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་
ན༑ སྐྱེས་བུ་ཞིག་དཔའ་བ་དང་རྟུལ་ཕོད་པ་དང༌། རྩལ་ཆེ་བ་ཤིན་ཏུ་བརྟན་པ་དང༌། གཟུགས་མཛེས་
པ་དང་བྱད་བཞིན་བཟང་ཞིང་ཁོ་ལག་བཟང་པོ་མཆོག་ཏུ་རྒྱས་པ་དང་ལྡན་པ་འཕོང་རྩལ་མཆོག་ཏུ་བྱ་བ་་་
མཚོན་ཆ་སྲ་བ་ཐོགས་པ་རྒྱུ་རྩལ་དྲུག་ཅུ་རྩ་བཞི་པོ་ཐམས་ཅད་ཡོངས་སུ་རྫོགས་པ་བཟོའི་གནས་དང་ལས་་་
ཀྱི་གནས་ཐམས་ཅད་རྟོགས་པར་རིགས་པ། འགྲོ་བ་མང་པོའི་ཡིད་དུ་འོང་ཞིང་སྡུག་པ་ནི་བྱ་བ་གང་དང་
གང་རྩོམ་ཡང་ཐམས་ཅད་དུ་རྙེད་པ་ཆེན་པོ་དང་ལྡན་ཏེ། ཞེས་སོགས་གསུངས། དེའི་དོན་བཤད་པ་
ལ༑ དགྲ་རྣམས་ལས་ནི་འདས་པ་དང༌། །ཞེས་དང༌། བར་ཆད་ཀྱི་ཆོས་ལས་ཡང་དག་པར་རྒྱལ་བས་
ལྷ་ལ་སོགས་པའི་བདུད་ལས་འདས་པ་དང༌། ཞེས་གསུངས། །
ག ཉིས་པ་མི་གནས་པར་གནས་པའི་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན་འདབ་ཆགས་
བྱ་ནི། བར་སྣང་ལ་རྒྱུ་ཞིང་ས་ལ་མི་ལྟུང་སྟེ། ནམ་མཁའ་བར་སྣང་ལ་གནས་ཀྱང་དེ་ལ་གནས་པ་མེད་
དོ༑ ༑ཞེས་སོགས་གསུངས། དེའི་དོན་བཤད་པ་ལ། མི་གནས། ཞེས་དང་། ཆོས་ཐམས་ཅད་
མཉམ་པ་ཉིད་རྣམ་པར་བསྒོམས་པས་མི་གནས་པར་གནས་པ་དང༌། ཞེས་གསུངས། །
གསུམ་པ་སྨོན་ལམ་གྱི་ཤུགས་ཀྱིས་འཕང་བའི་དེ་ནི། རབ་འབྱོར་འདི་ལྟ་སྟེ། དཔེར་ན་སྐྱེས་བུ་
མཐུ་དང་ལྡན་པ་འཕོང་རྩལ་གྱི་སློབ་དཔོན་དུ་གྱུར་པ་འཕོངས་རྩལ་བསླབ་པ་ལ་ཤིན་ཏུ་བྱང་བ་གཅིག་་་་་་
ཡོད་ལ། དེས་མདའ་གནམ་དུ་འཕ ང་སྟེ་མདའ་གཞན་གཅིག་ནས་གཅིག་ཏུ་བརྒྱུད་དེ་མདའ་སྔ་མ་དེ་ས་
ལ་ལྟུང་དུ་མ་བཅུག་སྟེ། ཞེས་སོགས་གསུངས། །
དེའི་དོན་བཤད་པ་ལ། ཇི་བཞིན་ཤུགས་དང་ནི། ཞེས་དང་། སྨོན་ལམ་གྲུབ་པས་གཞན་གྱི་
དོན་སྔོན་གྱི་ཤུགས་ཀྱིས་འཕངས་པ་བྱེད་པ་དང༌། ཞེས་གསུངས།
བཞི་པ་ཐུན་མོང་མ་ཡིན་པའི་དེ་ནི། དེ་སྐད་ཅེས་བཀའ་སྩལ་པ་དང༌། ཚེ་དང་ལྡན་པ་རབ་
འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་གང་ཆོས་ཉིད་
འདི་ ལ་སློབ་པ་ཡང་དག་པའི་མཐའ་ལ་སློབ་པ། དེ་བཞིན་ཉིད་ལ་སློབ་པ། ཆོས་ཀྱི་དབྱིངས་རང་གི་
མཚན་ཉིད་སྟོང་པ་ཉིད་ཀྱི་བར་ལ་སློབ་པ། རྣམ་པར་ཐར་པའི་སྒོ་གསུམ་ལ་སློབ་པའི་ བར་མ་དོར་བླ་མེད་
269



རྫོགས་བྱང་ལས་ཉམས་པར་མི་འགྱུར་བ་ནི་དཀའ་བ་བགྱིད་པ་སྟེ། ཞེས་སོགས་ཀྱིས་བཤད། དེའི་དོན་
བཤད་པ་ལ། ཐུན་མོང་མ་ཡིན་མཚན་ཉིད་དང་། ཞེས་དང༌། དཀའ་བ་སྤྱོད་པ་ཐམས་ཅད་ཤིན་ཏུ་
གོམས་པ་ཉིད་ཀྱིས་ཐུན་མོང་མ་ཡིན་ པ་དང་། ཞེས་གསུངས།
ལྔ་པ་ལ་མ་ཆགས་པའི་དེ་ནི། རབ་འབྱོར་གཞན་ཡང་བྱང་ཆེན་གང་གི་ཚེ་འདི་ལྟ་སྟེ་ནང་སྟོང་པ་
ཉིད་དང་ ཕྱི་སྟོང་པ་ཉིད་དང་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ བར་དང་། ཞེས་སོགས་ཀྱིས་
བསྟན། དེའི་དོན་བཤད་པ་ལ། མ་ཆགས་པ་དང༌། ཞེས་དང༌། ཆོས་དཀར་པོ་རྣམ་པར་དག་པས་
ཆོས་ཐམས་ཅད་ལ་འཛིན་པ་མེད་པ་དང༌། ཞེས་གསུངས།
དྲུག་པ་མི་དམིགས་པའི་དེ་ནི། རབ་འབྱོར་གང་བྱང་ཆེན་འདི་སྙམ་དུ་འདི་དག་ནི་ཡུན་རིང་པོར་
ཕྱིན་ཅི་ལོག་བཞི་ལ་སྤྱོད་སྤྱོད་པ་རྟ ག་པར་འདུ་ཤེས་པ་དང་། བདེ་ བར་འདུ་ཤེས་པ་དང༌། སྡུག་པར་
འདུ་ཤེས་པ་ལ་སྤྱོད་སྤྱོད་པ་ཡིན་གྱི་དེ་དག་གི་ཕྱིར་དུ་བྱང་ཆུབ་ཏུ་སྤྱད་པར་བྱའོ། །ཞེས་སོགས་ཀྱིས་
བསྟན། དེའི་དོན་བཤད་པ་ལ། མི་དམིགས་དང་། ཞེས་དང་། རྣམ་ པར་ཐར་པའི་སྒོ་སྟོང་པ་ཉིད་
ཀྱིས་མི་དམིགས་པ་དང༌། ཞེས་གསུངས། །
བདུན་པ་མཚན་མ་མེད་པའི་དེ་ནི། རབ་འབྱོར་གང་བྱང་ཚེ་འདི་སྙམ་དུ་སེམས་ཅན་འདི་དག་
ཡུན་རིང་པོ་ནས་མཚན་མ་ལ་སྤྱོད་སྤྱོད་པ་སྟེ། བུད་མེད་ཀྱི་མཚན་མའམ། ཞེས་སོགས་ཀྱིས་བསྟན། །
དེའི་དོན་བཤད་པ་ལ། མཚན་མ། ཞེས་དང་། རྣམ་ པར་ཐར་པའི་སྒོ་མཚན་མ་མེད་པ་ཉིད་ཀྱིས་མཚན་
མ་མེད་ པ་དང་། ཞེས་གསུངས།
བརྒྱུད་པ་སྨོན་པ་མེད་པའི་དེ་ནི། རབ་འབྱོར་གང་བྱང་ཚེ་འདི་སྙམ་དུ་སེམས་ཅན་འདི་དག་ནི་
ཡུན་རིང་པོ་ནས་སྨོན་ལམ་ལ་སྤྱོད་སྤྱོད་པ་སྟེ། ཞེས་སོགས་ཀྱིས་བསྟན། དེའི་དོན་བཤད་པ་ལ། སྨོན་
ལམ་ཟད་པ་དང་། ཞེས་དང༌། རྣམ་ པར་ཐར་པའི་སྒོ་སྨོན་པ་མེད་པ་ཉིད་ཀྱིས་སྨོན་པ་མེད་པ་དང་།
ཞེས་གསུངས།
དགུ་པ་ཕྱིར་མི་ལྡོག་པའི་རྟགས་ཀྱི་དེ་སྟོན་པ་ལ། རབ་འབྱོར་བྱང་ཆེན་དེ་ལྟར་སྤྱོད་ཅིང་བྱང་ཆོས་
འདི་དག་ལ་ཡོངས་སུ་འདྲིས་བར་བྱེད་པ་དེ་དག་ལ། ཞེས་སོགས་གསུངས། དེའི་དོན་བཤད་པ་ལ།
དེ་ཡི་རྟགས་དང༌། ཞེས་དང༌། དྲི་བ་སྔོན་དུ་བཏང་བ་ཅན་ཕྱིར་མི་ལྡོག་པའི་ཆོས་བརྗོད་པས་ཕྱིར་མི་
ལྡོག་པའི་རྟགས་དང༌། ཞེས་གསུངས།
བཅུ་པ་ཡུལ་ཚད་མེད་པ་ལ་ཐབས་མཁས་དེ་སྟོན་པ་ལ། གསོལ་བ། བཅོམ་ལྡན་འདས་གང་གིས་
270



.
.
ཕྱིར་མི་ལྡོག་པར་འགྱུར་བའི་རྣམ་ གྲངས་དེ་ལྟ་བུ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་དེ་ནི་ཡོད་དེ། ཞེས་པ་ནས། བྱང་ཆེན་དེ་དང་དེ་དག་ནི་ལྷ་དང་ མི་དང་ ལྷ་མ་ཡིན་དུ་བཅས་
པའི་འཇིག་རྟེན་གྱིས་མི་འཕྲོ གས་པ་ཡིན་ནོ་ཞེས་གསུངས། དེའི་དོན་བཤད་པ་ལ། ཚད་མེད་པ།
ཞེས་དང༌། ཡུལ་ཐམས་ཅད་ཤེས་པ་ཉིད་ཀྱིས་ཚད་མེད་པ་སྟེ། ཞེས་གསུངས།
བཞི་པ་ནི། ཐབས་ལ་མཁས་པ་རྣམ་པ་བཅུ། །ཞེས་དང་། ཤེས་རབ་ཀྱི་ཕ་རོལ་ཏུ་ཕྱིན་པའི་
ཡུལ་རྣམ་པ་བཅུ་མངོན་སུམ་དུ་བྱ་བ་ལ་དུས་དང་དུས་མ་ཡིན་ པ་ཤེས་པའི་སྦྱོར་བ་ནི་ཐབས་ལ་མཁས་པ་་་་
ཡིན་ནོ། །ཞེས་བཤད། གཞུང་དོན་ནི། ཐབས་མཁས་སྦྱོར་བ་དེ་ལ་བཅུར་ཡོད་དེ། དེ་ལ་ཡུལ་གྱི་
སྒོ་ནས་བཅུར་ཡོད་པའི་ཕྱིར། ཐབས་མཁས་སྦྱོར་བའི་ཡུལ་དེ་ལ་བཅུར་ཡོད་དེ། དེ་ལ་རྣམ་པར་ཐར་པ་
གསུམ་དང༌། བྱང་ཆོས་སྡེ་ཚན་བདུན་རྣམས་སུ་ཡོད་པའི་ཕྱིར། །
མཐའ་དཔྱད་པ་ལ། ཐབས་མཁས་སྦྱོར་བ་སྤྱིར་བསྟན་པ་དང་། བདུད་བཞི་བཅོ མ་ཚུལ་བྱེ་བྲག་
ཏུ་བཤད་པ་གཉིས་ལས། དང་ པོ་ནི། འབད་རྩོལ་རོགས་པ་ཞི་བའི་སྒོ་ནས་འཕྲིན་ལས་ཕུན་ཚོགས་ལྷུན་
གྱིས་གྲུབ་པའི་དག་སའི་རྣལ་འབྱོར་དེ། ཐབས་མཁས་སྦྱོར་བའི་མཚན་ཉིད། དབྱེ་ན། བདུད་བཞི་
མངོན་དུ་གྱུར་པ་ལས་འདས་པའི་ཐབས་མཁས་སྦྱོར་བ། མི་གནས་པར་གནས་པའི་སྦྱོར་བ། གདུལ་བྱ་
གཞན་གྱི་དོན་སྔོན་གྱི་སྨོན་ལམ་ཇི་ལྟར་བཏབ་པའི་ཤུགས་ཀྱིས་འཕང་བ་ལྟར་བྱེད་པའི་སྦྱོར་བ། ཉན་
རང་དང་ཐུན་མོང་མ་ཡིན་ པའི་སྦྱོར་བ། ཆོས་ཐམས་ཅད་ལ་འཛིན་པ་མེད་པར་མ་ཆགས་པའི་སྦྱོར་བ།
མི་དམིགས་པའི་སྦྱོར་བ། མཚན་མ་མེད་པའི་སྦྱོར་བ། སྨོན་ལམ་ཟད་པའི་སྦྱོར་བ། སྔར་བཤད་པའི་
ཕྱིར་མི་ལྡོག་པའི་རྟ གས་བརྒྱད་པོ་དེས་མཚོན་པར་བྱེད་པའི་སྦྱོར་བ། ཚད་མེད་ པའི་ཐབས་མཁས་སྦྱོར་
བ་དང་བཅུར་ཡོད། ཁོ་ན་རེ། ས་བརྒྱད་པའི་ བར་ཆད་མེད་ལམ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། འདོད་ན། དེ་ཆོས་ཅན། གཙོ་བོར་སྤྲུལ་སྐུའི་ལག་རྗེས་འཇོག་བྱེད་ཡིན་པར་
ཐལ། འདོད་པའི་ཕྱིར་ན་མ་ཁྱབ།
ཁ་ཅིག དག་སའི་རྣལ་འབྱོར་གང་ཞིག གཙོ་བོར་སྤྲུལ་སྐུའི་ལག་རྗེས་འཇོག་བྱེད་ཀྱི་རྟོགས་
རིགས་སུ་གནས་པ་དེའི་མཚན་ཉིད་ཟེར་ན། ས་བརྒྱུད་པའི་ བར་ཆད་མེད་ལམ་ཆོས་ཅན། ཟུར་གཉིས་
པ་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། སྔར་བཞིན་ནོ། །ཁ་ཅིག འཕྲིན་ལས་ཕུན་
ཚོགས་སྒྲུབ་པའི་ རྒྱུའི་དགེ་རྩའི་ནུས་པ་མཐུ་ཅན་དུ་གྱུར་པའི་དག་སའི་ཡེ་ཤེས་དེ་དེའི་མཚན་ཉིད་ཟེར་བ་་་
མི་འཐད་དེ། ས་བརྒྱད་པ་ནས་འཕྲིན་ལས་ཕུན་ཚོགས་ཡོད་པའི་ཕྱིར།



གཉིས་པ་ལ། བདུད་བཞི་སོ་སོའི་ངོ་བོ། བདུད་བཞིར་འཇོག་པའི་རྒྱུ་མཚན། སྒྲ་དོན། བདུད་
བཞི་བཅོམ་པའི་ ས་མཚམས་དང་བཞི་ལས། དང་པོ་ལ། ཁ་ཅིག རང་རྒྱུད་ལས་ཉོན་གྱི་དབང་གིས་
བྱུང་བའི་ཟག་བཅས་ཀྱི་ཕུང་པོ་གང་ཞིག་ ག ཙོ་ བོར་དམན་པའི་ལྷག་མེད་མྱང་འདས་ཐོབ་པ་ལ་
བར་དུ་གཅོད་པའི་ སྒྲིབ་པའི་ རིགས་སུ་གནས་པ། ཕུང་པོའི་བདུད་ཀྱི་མཚན་ཉིད། སེམས་རབ་ཏུ་མ་ཞི་
བར་བྱེད་པའི་སེམས་བྱུང་གང་ཞིག་ གཙོ་བོར་དམན་པའི་ ལྷག་མེད་མྱང་འདས་ཐོབ་པ་ལ་ བར་དུ་
གཅོད་པའི་སྒྲིབ་པའི་རིགས་སུ་གནས་བ། ཉོན་མོངས་པའི་བདུད་ཀྱི་མཚན་ཉིད། སྲོག་གི་དབང་པོ་
རང་དབང་མེད་པར་འགག་པར་བྱེད་པའི་ཆ་གང་ཞིག གཙོ་བོར་གཉིས་ཀའི་ཆ་ལས་རྣམ་ གྲོལ་གྱི་ དགྲ་
བཅོམ་ཐོབ་པ་ལ་ བར་དུ་གཅོད་པའི་སྒྲིབ་པའི་རིགས་སུ་གནས་པ། འཆི་བདག་གི་བདུད་ཀྱི་མཚན་ཉིད།
བདུད་གཞན་གསུམ་ལས་འདའ་བ་ལ་བར་དུ་གཅོད་བྱེད་གང་ཞིག བདུད་བཞིའི་ནང་ཚན་ཡིན་པ་དེ།
ལྷའི་བུའི་བདུད་ཀྱི་མཚན་ཉིད་ཟེར་ན། སོ་སྐྱེའི་རྒྱུད་ཀྱི་ཉོན་མོངས་ཆོས་ཅན། ཕུང་པོའི་བདུད་དུ་ཐལ།
ཉེར་ལེན་གྱི་ཕུང་པོ་ཡིན་ པའི་ཕྱིར། ཁྱབ་སྟེ། ཉན་སར། དེ་ལ་ཕུང་པོའི་བདུད་ནི་ཉེ་བར་ལེན་པའི་
ཕུང་པོ་ལྔའོ། །ཞེས་གསུངས་པའི་ཕྱིར། འདོད་ན། དེ་ཆོས་ཅན། ཟུར་གཉིས་པ་དེར་ཐལ། འདོད་
པའི་ཕྱིར། འདོད་མི་ནུས་ཏེ། མཚན་ཉིད་གཉིས་པའི་ཟུར་གཉིས་པ་དེའི་ཕྱིར། ཉོན་མོངས་པའི་
བདུད་ཡིན་ པའི་ཕྱིར། ཁྱབ་པ་ཁས། མཚན་ཉིད་གཉིས་པ་མི་འཐད་དེ། ཉོན་མོངས་དང་མཚུངས་
ལྡན་གྱི་གཙོ་བོ་སེམས་དང༌། ཉོན་མོངས་པའི་ས་བོན་རྣམས་ཉོན་མོངས་པའི་བདུད་ཡིན་པའི་ཕྱིར།
གཞན་ཡང་། ལྷག་མེད་མྱང་འདས་ལ་གནས་པའི་ཉན་ཐོས་དགྲ་བཅོ མ་པས་ཕུང་པོའི་བདུད་
བཅོམ་པ་དང༌། གཉིས་ཀའི་ཆ་ལས་རྣམ་ གྲོལ་གྱི་ ཉན་ཐོས་དགྲ་བཅོ མ་པས་འཆི་བདག་གི་བདུད་བཅོམ་
པར་ཐལ། མཚན་ཉིད་དང་པོ་དང་གསུམ་པ་འཐད་པའི་ཕྱིར། འདོད་མི་ནུས་ཏེ། ཕུང་པོའི་བདུད་
བཅོ མ་ན་ མ་རིག་བག་ཆགས་ཀྱི་ས་དང་ཟ ག་མེད་ཀྱི་ལས་ལ་བརྟེན་ནས་བྱུང་བའི་ཡིད་ལུས་སྤངས་པས་་་་་
ཁྱ བ་ལ། འཆི་བདག་གི་བདུད་བཅོ མ་ན། བསམ་གྱིས་མི་ཁྱ བ་པའི་འཆི་འཕོ་སྤངས་དགོས་པའི་ ཕྱིར།
གཞན་ཡང་། མཚན་ཉིད་བཞི་པ་ལ། འདོད་ཆགས་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། དང་པོ་གྲུབ་སྟེ། ས་བརྒྱད་པ་ཐོབ་པ་ལ་ བར་དུ་གཅོད་བྱེད་ཡིན་ པའི་ཕྱིར། གཉིས་པ་གྲུབ་
སྟེ། ཉོན་མོངས་པའི་བདུད་ཡིན་ པའི་ཕྱིར། གཞན་ཡང་། ཐེག་ཆེན་ གྱི་མཐོང་ལམ་རྣམ་གྲོལ་ལམ་ལ་
གནས་པའི་སེམས་དཔའ་ཡིན་ན། འཆི་བདག་གི་བདུད་བཅོམ་པས་ཁྱབ་པར་ཐལ། དེ་ཡིན་ན་ལས་
ཉོན་གྱི་དབང་གིས་འཁོར་བར་སྐྱེ་འཆི་སྤངས་པས་ཁྱ བ་པ་གང་ཞིག །མཚན་ཉིད་འཐད་པའི་ཕྱིར།
272



རང་ལུགས་ནི། བདུད་བཞིའི་ནང་ཚན་གང་ཞིག རང་རྒྱུ་ལས་དང་ཉོན་མོངས་པ་ལ་བརྟེན་ནས་
བྱུང་བའི་ཟ ག་བཅས་ཀྱི་ཕུང་པོ་དང་ མ་རིག་བག་ཆགས་ཀྱི་ས་ལ་བརྟེན་དགོས་པ་གང་རུང་། ཕུང་པོའི་
བདུད་ཀྱི་ མཚན་ཉིད། དབྱེ་ན། ཕྲ་རགས་གཉིས་ལས། དང་པོ་ནི། མ་རིག་བག་ཆགས་ཀྱི་ས་ལ་
བརྟེན་ནས་བྱུང་བའི་ཡིད་ལུས་ལྟ་བུ། གཉིས་པ་ནི། ཉེར་ལེན་གྱི་ ཕུང་པོ་ལྔ་ལྟ་བུ། དེ་གང་ཞིག གཙོ་
བོར་ཐར་པ་ཐོབ་པ་ལ་ བར་དུ་གཅོད་བྱེད་ཀྱི་སྒྲིབ་པའི་རིགས་སུ་གནས་པ། ཉོན་མོངས་པའི་བདུད་ཀྱི་
མཚན་ཉིད། དབྱེ་ན། ཕྲ་རགས་གཉིས་ལས། དང༌པོ་ནི། ཉོན་སྒྲིབ་ཀྱི་ས་བོན་ལྟ་བུ། གཉིས་པ་
ནི། རྩ་ཉོན་དྲུག་དང་། ཉེ་ཉོན་ཉི་ཤུ་ལྟ་བུ། དེ་གང་ཞིག སྲོག་གི་དབང་པོ་རང་དབང་མེད་པར་
འགག་པར་བྱེད་པའི་ཆའི་རིགས་སུ་གནས་པ། འཆི་བདག་གི་བདུད་ཀྱི་མཚན་ཉིད། དབྱེ་ན། ཕྲ་
རགས་ ག ཉིས་ལས། དང་པོ་ནི། བསམ་གྱིས་མི་ཁྱབ་པའི་འཆི་འཕོ་ལྟ་བུ། གཉིས་པ་ནི། ལས་ཉོན་
གྱིས་སྲོག་གི་དབང་པོ་རང་དབང་མེད་ པར་འགག་པར་བྱེད་པའི་ཆ་ལྟ་བུ།
དེ་གང་ཞིག བདུད་གཞན་གསུམ་ལས་འདའ་བ་ལ་ བར་དུ་གཅོད་ཅིང་། འདོད་ལྷའི་རིགས་སུ་
གཏོ གས་པ། ལྷའི་བུའི་བདུད་ཀྱི་མཚན་ཉིད། དཔེར་ན། གཞན་འཕྲུལ་དབང་བྱེད་ཀྱི་བདག་པོ་དགའ་རབ་
དབང་ཕྱུག་ལྟ་བུ། འདིས་བར་དུ་གཅོད་པའི་ཚུལ་ཡོད་དེ། གདུལ་བྱ་ཐར་པ་དང་ཐམས་ཅད་མཁྱེན་པ་
སྒྲུབ་པ་ལ་ཞུགས་པ་ལ་མངོན་ཤེས་ཀྱིས་བལྟས་ཏེ། ཉོན་མོངས་པ་འདོད་ཆགས་ཞེ་སྡང་གཏི་མུག་ང་རྒྱལ་
ཕྲག་དོག་གི་མདའ་ལྔ་སོ་སོར་འཕེན་པའི་ ཕྱིར། དེས་ན་འདི་ལ་མེ་ཏོ ག་མདའ་ཅན་དང་། མེ་ཏོག་གཞུ་
ཅན་དང༌། མདའ་ལྔ་པ་སོགས་ཀྱི་མིང་བཏགས་སོ། །དེ་ལྟར་ཡང་། ཉན་སར། དེ་ལ་ཕུང་པོའི་
བདུད་ནི་ཉེ་བར་ལེན་པའི་ཕུང་པོ་ལྔའོ། །ཉོན་མོངས་པའི་བདུད་ནི་ཁམས་གསུམ་ན་སྤྱོད་པའི་ཉོན་
མོངས་པ་རྣམས་ཡིན་ནོ། །འཆི་བདག་གི་བདུད་ནི་སེམས་ཅན་དེ་དང་དེ་དག་སེམས་ཅན་གྱི་རིས་དེ་
དང་ དེ་ནས་འཆི་བའི་དུས་བྱེད་པ་གང་ཡིན་པའོ། །ལྷའི་བུའི་བདུད་ནི་ཕུང་པོ་དང་ཉོན་མོངས་པ་དང་
འཆི་བདག་གི་བདུད་ལས་འདའ་བར་བྱ་བའི་དགེ་བའི་ ཕྱོགས་ལ་བརྩོན་པ་དེ་དག་ལ་བར་དུ་གཅོད་པའི་་་་
རྣམ་ པར་གཡེང་བར་བྱ་བའི་འདོད་པའི་ཁམས་སུ་སྐྱེས་པའི་ལྷའི་བུ་དབང་ཕྱུག་ཐོབ་པ་དག་ཉེ་བར་འོངས་
པ་གང་ཡིན་པ་དེ་ནི་ལྷའི་བུའི་བདུད་ཅེས་བྱའོ། །ཞེས་གསུངས།
གཉིས་པ་ནི། བདུད་དེ་ལ་བཞིར་འཇོག་པའི་རྒྱུ་མཚན་ཡོད་དེ། གང་འཆི་བའི་དབང་དུ་བྱས་
ནས་ཕུང་པོའི་བདུད་དང༌། གང་གིས་འཆི་བའི་དབང་དུ་བྱས་ནས་ཉོན་མོངས་པའི་བདུད་དང༌། འཆི་
བའི་ངོ་བོའི་དབང་དུ་བྱས་ནས་འཆི་བདག་གི་བདུད་དང༌། དེ་གསུམ་ལས་འདའ་བ་ལ་བར་དུ་གཅོད་
བ
273



-
-
E
，
*
པའི་དབང་དུ་བྱས་ནས་ལྷའི་བུའི་བདུད་བཞག་པའི་ཕྱིར་ཏེ། ཉན་སར། དེ་ལ་གང་འཆི་བ་དང་། །
གང་གིས་འཆི་བ་དང་། འཆི་བ་དེ་གང་ཡིན་ པ་དང་། བར་ཆད་ཀྱི་དངོས་པོ་གང་གིས་འཆི་བ་ལས་ ཡང་
དག་པར་མི་འདའ་བར་བྱེད་པ་དེ་དག་གི་དབང་དུ་བྱས་ནས་བདུད་བཞིར་རྣམ་ པར་བཞག་པ་ཡིན་ཏེ།
ཞེས་གསུངས་པའི་ཕྱིར།
གསུམ་པ་ནི། མྱ་ངན་ལས་འདས་པ་ལ་གེགས་བྱེད་པས་ན་བདུད་ཅེས་བྱའོ།། །
བཞི་པ་ལ། གསེར་ཕྲེང་ལས། ཉོན་མོངས་པའི་ བདུད་ས་བརྒྱད་པ་ནས་ དང༌། འཆི་བའི་བདུད་
ལ་ལས་ ཉོན་གྱི་དབང་གིས་འཆི་བ་ས་དང་པོ་ནས་མེད་ ཀྱང་ཡིད་ལུས་ཀྱི་འཆི་འཕོ་བ་སངས་རྒྱས་མ་ཐོབ་་་་་
བར་དུ་མི་ལྡོག་པས་འཆི་བདག་གི་བདུད་དང༌། ཕུང་པོའི་བདུད་སངས་རྒྱས་མ་ཐོབ་བར་དུ་དང༌།
ལྷའི་བུའི་བདུད་ཀྱང་དེ་གསུམ་ལ་ བར་ཆད་བྱེད་པས་དེ་གསུམ་ཇི་སྲིད་འཇུག་པ་དེ་སྲིད་དུ་ཡོད་དོ། །
རྒྱུད་བླ་མར་ཡང་། འཆི་མེད་ཞི་བའི་ གནས་ཐོབ་ལ། །འཆི་བདུད་རྒྱུ་བ་མེད་ཕྱིར་རོ། །ཞེས་ཐུབ་
པའི་སྐུ་རྟ ག་པའི་ སྒྲུབ་བྱེད་དུ་གསུངས་སོ། །ཞེས་གསུངས་ཀྱང༌། རང་ལུགས་ནི་རྣམ་བཤད་ལྟར་ཁས་
བླངས་ཏེ། དེ་ཡང་། ཐེག་དམན་གྱི་དབང་དུ་བྱས་ན་མཐོང་ལམ་ཐོབ་ནས་ལྷའི་བུའི་བདུད་བཅོམ་སྟེ།
སྐྱབས་གནས་ལ་ཐེ་ཚོམ་ཟ་བའི་ཐེ་ཚོ མ་གྱི་དངོས་གཉེན་ཐོབ་པའི་ཕྱིར། དགྲ་བཅོམ་ཐོབ་ནས་ཉོན་
མོངས་པའི་བདུད་བཅོམ་སྟེ། ཉོན་སྒྲིབ་ཟད་པར་སྤངས་པའི་ཕྱིར། གཉིས་ཀའི་ཆ་ལས་རྣམ་ གྲོལ་གྱི་
དགྲ་བཅོམ་ཐོབ་ནས་འཆི་བདག་གི་བདུད་རགས་པ་བཅོམ་སྟེ། འབད་རྩོལ་རགས་པ་དང་བཅས་པའི་སྒོ་
ནས་སྐྱེ་འཆི་བྱེད་པ་ སྤངས་པའི་ཕྱིར། ལྷག་མེད་མྱང་འདས་ཐོབ་ནས་ཕུང་པོའི་བདུད་རགས་པ་བཅོམ་་
སྟེ། ལས་ཉོན་གྱི་དབང་གིས་བྱུང་བའི་ཟ ག་བཅས་ཀྱི་ཕུང་པོ་སྤངས་པའི་ཕྱིར་ཏེ། རྣམ་བཤད་ལས། །
ཐེག་པ་དམན་པ་རྣམས་མཐོང་ལམ་ཐོབ་ནས་ལྷའི་བུའི་བདུད་ལས་འདས་ཤིང་། དགྲ་བཅོམ་ཐོབ་ནས་
ཉོན་མོངས་པའི་བདུད་ལས་ འདའོ། །གཉིས་ཀའི་ཆ་ལས་རྣམ་པར་གྲོལ་བས་ འཆི་བདག་གི་བདུད་
བཅོམ་སྟེ། ཚེའི་འདུ་བྱེད་བྱིན་གྱིས་བརླབས་པ་ལ་དབང་བའི་ཕྱིར། ཕུང་པོའི་བདུད་ལས་ལྷག་མེད་
མྱང་འདས་ཐོབ་ནས་འདའོ། །ཞེས་གསུངས་པའི་ཕྱིར། ཐེག་ཆེན་གྱི་དབང་དུ་བྱས་ན། ཕྱིར་མི་ལྡོག་་
པའི་རྟགས་ཐོབ་ནས་ལྷའི་བུའི་བདུད་བཅོམ་སྟེ། དཀོན་མཆོག་གསུམ་ལ་ཡིད་ཆེས་པའི་དད་པ་ཐོབ་པའི་
སྒོ་ནས་ཕྱིར་མི་ལྡོག་པའི་ལུས་ངག་གི་སྤྱོད་པ་ཁྱད་པར་ཅན་ཐོབ་པའི་ ཕྱིར། ས་བརྒྱད་པ་ནས་ཉོན་
མོངས་པའི་བདུད་རགས་པ་བཅོམ་སྟེ། དེར་ཉོན་སྒྲིབ་སྤུངས་པའི་ཕྱིར། དེར་འཆི་བདག་གི་བདུད་
རགས་པ་བཅོམ་སྟེ། དེར་འབད་རྩོལ་རགས་པ་དང་བཅས་པའི་སྒོ་ནས་འཆི་བྱེད་ཀྱི་འཆི་བདག་གི་བདུད་
274



སྤངས་པའི་ཕྱིར། དེར་ཕུང་པོའི་བདུད་རགས་པ་བཅོམ་སྟེ། འབད་རྩོལ་རགས་པ་དང་བཅས་པའི་སྒོ་
ནས༑ མ་རིག་བག་ཆགས་ཀྱི་ ས་དང་ཟག་མེད་ཀྱི་ལས་ལ་བརྟེན་ནས་བྱུང་བའི་ཡིད་ལུས་སྤངས་པའི་ཕྱིར་
ཏེ། རྣམ་བཤད་ལས། ཐེག་པ་ཆེན་པོའི་ཕྱིར་མི་ལྡོག་པའི་རྟགས་ཐོབ་ནས་ལྷའི་བུའི་བདུད་ལས་འདས་
ཤིང་། ས་བརྒྱུད་པ་ཐོབ་ནས་བདུད་གཞན་གསུམ་རགས་པ་ལས་འདའ་ལ་བདུད་བཞི་མ་ལུས་པར་བཅོམ་
པ་ནི་སངས་རྒྱས་པ་ནའོ། །ཞེས་དང༌། ས་བདུན་པ་མན་ཆད་ནས་ཀྱང་འབད་པས་བསྒྲུབས་ན། མ་
རིག་བག་ཆགས་ཀྱི་ས་དང་ཟག་པ་མེད་པའི་ལས་ལ་བརྟེན་ནས་ཡིད་ཀྱི་རང་ བཞིན་གྱི་ལུས་ལེན་ནུས་མོད་་་་
ཀྱི་ངམ་ངམ་ཤུགས་ཀྱིས་འགྲུབ་པ་ནི་ཉན་རང་དགྲ་བཅོམ་པ་དང་དབང་ཐོབ་པའི་བྱང་ཆུབ་སེམས་དཔའ་་
རྣམས་ཡིན་པར་ཤེས་པར་བྱའོ། །ཞེས་གསུངས་པའི་ཕྱིར། བདུད་བཞི་མ་ལུས་པར་བཅོམ་པ་དང་
སངས་རྒྱས་པ་དུས་མཉམ་སྟེ། འཆི་བདག་གི་བདུད་བཅོམ་ན་བསམ་གྱིས་མི་ཁྱབ་པའི་འཆི་འཕོ་སྤངས་
པས་ཁྱབ། ཕུང་པོའི་བདུད་བཅོམ་ན། མ་རིག་བག་ཆགས་ཀྱི་ས་དང་ཟག་མེད་ཀྱི་ལས་ལ་བརྟེན་ནས་
བྱུང་བའི་ཡིད་ལུས་མི་ལེན་པས་ཁྱབ་པའི་ཕྱིར།
ལུང་འདི་དག་གི་དོན་མ་གོ་བ་ཁ་ཅིག ཐེག་དམན་གྱི་མཐོང་ལམ་ནས་ལྷའི་བུའི་བདུད་བཅོམ་
སྟེ། དཀོན་མཆོག་གསུམ་ལ་ཤེས་ནས་དད་པ་ཐོབ་པའི་ཕྱིར། དམན་པའི་ལྷག་བཅས་མྱང་འདས་ཐོབ་
ནས་ཉོན་མོངས་པའི་བདུད་བཅོམ་སྟེ། ཉོན་སྒྲིབ་མ་ལུས་པར་སྤངས་པའི་ཕྱིར། གཉིས་ཀའི་ཆ་ལས་
རྣམ་གྲོལ་གྱི་དགྲ་བཅོམ་ཐོབ་ནས་འཆི་བདག་གི་བདུད་བཅོམ་སྟེ། ཚེའི་འདུ་བྱེད་བྱིན་གྱིས་བརླབས་པ་
ལ་དབང་བའི་ཕྱིར། དམན་པའི་ལྷག་མེད་མྱང་འདས་ཐོབ་ནས་ཕུང་པོའི་བདུད་བཅོམ་སྟེ། ལས་ཉོན་
གྱི་དབང་གིས་བླང་བའི་ཟ ག་བཅས་ཀྱི་ཕུང་པོ་སྤུངས་པའི་ཕྱིར། ཞེས་ཟེར་ཞིང་། ཐེག་ཆེན་གྱི་དབང་
དུ་བྱས་ན་བདུད་བཞི་མ་ལུས་པར་བཅོམ་པ་དང་སངས་རྒྱས་པ་དུས་མཉམ་པའི་ཕྱིར། ཞེས་ཟེར་བ་ནང་
འགལ་ཏེ། བདུད་བཞི་མ་ལུས་པར་བཅོ མ་པའི་ཐེག་ཆེན་གྱི་གང་ཟག་ཡིན་ན་སངས་རྒྱས་འཕགས་
པ་ཡིན་དགོས་པར་ཐལ། དམ་བཅའ་ཕྱི་མ་དེའི་ཕྱིར། འདོད་ན། ལྷག་མེད་མྱང་འདས་ཐོབ་པའི་
གཉིས་ཀའི་ཆ་ལས་རྣམ་ གྲོལ་གྱི་ ཉན་ཐོས་དགྲ་བཅོམ་པའི་རྟོ གས་པ་སྔོན་དུ་སོང་བའི་བྱང་སེམས་ཚོགས་་་་
ལམ་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་འདྲའི་ཉན་ཐོས་དགྲ་བཅོམ་པ་དེས་
བདུད་བཞི་མ་ལུས་པར་བཅོམ་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ལྷའི་བུའི་བདུད་
བཅོ མ་པ་གང་ཞིག ཉོན་མོངས་པའི་བདུད་བཅོམ། ཕུང་པོའི་བདུད་བཅོམ། འཆི་བདག་གི་བདུད་
ཀྱང་བཅོམ་པའི་ཕྱིར། རྟ གས་རྣམས་དམ་བཅའི་སྟེང་དུ་སྒྲུབ།
275



རོང་ཊིཀ་པ་ན་རེ། ཐེག་ཆེན་གྱི་མཐོང་ལམ་ནས་ལྷའི་བུའི་བདུད་བཅོམ་སྟེ། དཀོན་མཆོག་གསུམ་
ལ་མངོན་པར་རྟོགས་པ་ཐོབ་པའི་ཡིད་ཆེས་བརྟན་པོ་ཐོབ་པའི་ཕྱིར། ལྷག་བཅས་མྱང་འདས་ཐོབ་ནས་
ཉོན་མོངས་པའི་ བདུད་བཅོམ་སྟེ། འཁོར་བར་འཆིང་བྱེད་ཀྱི་ཉོན་མོངས་མ་ལུས་པར་སྤངས་པའི་ཕྱིར།
བས མ་གཏན་གྱི་རབ་མཐའ་ཐོབ་ནས་འཆི་བདག་གི་བདུད་བཅོམ་སྟེ། ཚེ་འདོར་ལེན་ལ་དབང་ཐོབ་པའི་
ཕྱིར། ལྷག་མེད་མྱང་འདས་ཐོབ་ནས་ཕུང་པོའི་བདུད་བཅོམ་སྟེ། ཉེར་ལེན་གྱི་ཕུང་པོ་བོར་ཞིང་ལེན་པ་
མེད་པའི་ཕྱིར། ཐེག་ཆེན་གྱི་སྦྱོར་ལམ་ནས་ལྷའི་བུའི་བདུད་བཅོམ་སྟེ། དཀོན་མཆོག་གསུམ་ལ་ཞེ་ནས་
དད་པ་ཐོབ་པའི་ཕྱིར། ཐེག་ཆེན་མཐོང་ལམ་ནས་འཆི་བདག་གི་བདུད་བཅོམ་སྟེ། ལས་ཉོན་གྱིས་སྐྱེ་
འཆི་སྤངས་པའི་ཕྱིར། ས་བརྒྱད་པ་ནས་ཕུང་པོའི་བདུད་བཅོམ་སྟེ། རྣམ་ པར་གྲོལ་བའི་སྐུ་མངོན་དུ་
བྱེད་པའི་ནུས་པ་ཐོབ་པའི་ཕྱིར། ཞེས་ཟེར་བ་མི་འཐད་དེ། རབ་མཐའི་བས མ་གཏན་ཐོབ་པའི་སོ་སྐྱེ་
ཡོད་པའི་ཕྱིར་དང༌། ས་བདུན་པ་ནས་རྣམ་པར་གྲོལ་བའི་སྐུ་མངོན་དུ་བྱེད་པའི་ནུས་པ་ཐོབ་པའི་ཕྱིར།
ག ཞན་རྣམས་སྔར་གྱི་རིགས་པས་ཁེགས་སོ། །
ཁ་ཅིག དཀོན་མཆོག་གསུམ་ལ་ཞེ་ནས་དད་པ་ཐོབ་ན་ལྷའི་བུའི་བདུད་བཅོམ་པས་ཁྱབ། ཚེའི་
འདུ་བྱེད་བྱིན་གྱིས་བརླབས་པ་ལ་དབང་ཐོབ་ན་འཆི་བདག་གི་བདུད་རགས་པ་བཅོམ་པས་ཁྱབ། ལས་
ཉོན་གྱི་དབང་གིས་བྱུང་བའི་ཟག་བཅས་ཀྱི་ཕུང་པོ་སྤངས་ན་ཕུང་པོའི་བདུད་རགས་པ་བཙོ མ་ (ས་ཁྱབ་་་་
ཟེར་བ་མི་འཐད་དེ། དང་པོ་ལ། དཀོན་མཆོག་གསུམ་གྱི་ཡོན་ཏན་ལ་ ཚད་མས་དྲངས་པའི་ངེས་པ་
རྙེད་པའི་ དམན་ལམ་སྔོན་དུ་མ་སོང་བའི་བྱང་སེམས་ཚོགས་ལམ་པས་མ་ངེས། གཉིས་པ་ལ་དམན་ལམ་
སྔོན་དུ་མ་སོང་བའི་ ས་དང་པོ་པས་ མ་ངེས། གསུམ་པ་ལ་ས་གསུམ་པ་པས་མ་ངེས་པའི་ཕྱིར། རྟ གས་
ཕྱི་མ་གྲུབ་སྟེ། དབུ་ མ་འཇུག་པ་ལས། དེ་ཡི་ཚེ་ན་བསྐལ་པ་བརྒྱར་གནས་ཤིང་། ཞེས་དེ་འདྲའི་ས་
དང་ པོ་པ་དེས་ཚེ་སྐད་ཅིག་མ་གཅིག་ཀྱང་བསྐལ་པ་བརྒྱུར་བྱིན་གྱིས་བརླབས་ནུས་པར་གསུངས་པའི་ ཕྱིར་་
དང༌། རྒྱུད་བླ་མར། འཕ གས་པས་འཆི་དང་ རྒ་བ་དང༌། ཞེས་སོགས་ཀྱིས་བཤད། ཐེག་ཆེན་གྱི་
མཐོང་ལམ་རྣམ་ གྲོལ་ལམ་ནས་ལས་ཉོན་གྱི་དབང་གིས་བྱུང་བའི་ཟག་བཅས་ཀྱི་ཕུང་པོ་སྤངས་པར་བཤད་་་
པའི་ཕྱིར། དེས་ན་ས་བཅུ་པའི་ཡེ་ཤེས་ཆོས་ཅན། བདུད་བཞི་མངོན་གྱུར་པ་ལས་ འདས་པ་ཡིན་ཏེ།
མདུད་ཀྱིས་བར་ཆད་བྱ་བར་ནུས་པ་སོགས་ བར་ཆད་ཀྱི་ཆོས་ལ་རྣལ་འབྱོར་གྱི་སྟོབས་ཀྱིས་ཡང་དག་པར་་་་
རྒལ་བའི་ ད ག་སའི་ཡེ་ཤེས་ཡིན་ པའི་ཕྱིར། །
གསུམ་པ་སྐབས་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
276



རྟོ གས་པའི་རྒྱུན་འགྲེལ་པ་དང་བཅས་པའི་རྣམ་བཤད་རྣམ་པ་གཉིས་ཀྱི་དཀའ་བའི་གནས་གསལ་ བར་་་་་
བྱེད་པ་ལེགས་བཤད་སྐལ་བཟང་ཀླུ་དབང་གི་རོལ་མཚོ་ཞེས་བྱ་བ་ལས་སྐབས་བཞི་པའི་ལེགས་པར་བཤད་
པའོ༑ །
སྨྲས་པ། དེ་བཞིན་ཉིད་ཀྱི་ལེའུའི་སྦས་པའི་དོན། །རྣམ་ཀུན་མཚོན་བྱེད་ཆོས་བཅུ་གཅིག་དང་
བཅས། ༼གསལ་བྱེད་རྣམ་རྫོགས་སྦྱོར་བའི་སྐབས་ཀྱི་ནི། །རྩ་ འགྲེལ་དོན་རྣམས་ཚུལ་བཞིན་རབ་
བཤད་བའི། །རྣམ་བཤད་རྣམ་པ་གཉིས་ཀྱི་ དཀའ་བའི་གནས། །རྗེ་བཙུན་བླ་མའི་གསུངས་བཞིན་ཡོངས་
འཛིན་གྱིས། །ལེགས་པར་བཤད་པ་ཇི་བཞིན་ཡི་གེར་བགོད། །དགེ་བས་བདག་གཞན་དོན་
གཉིས་མྱུར་འགྲུབ་ཤོག |
27



སྐབས་ལྔ་པ།
འབྲས་བུ་རྩེ་སྦྱོར་བཤད་པ།
གཉིས་པ་དབང་དུ་བྱ་བའི་འབྲས་བུ་ རྩེ་སྦྱོར་གྱི་ཡན་ལག་རྒྱས་པར་བཤད་པ་ལ། འབྲེལ་བརྗོད་ །
པས་མཚམས་སྦྱར། རྩེ་སྦྱོར་མཚོན་བྱེད་ཀྱི་ཆོས་རྒྱས་པར་བཤད། སྐབས་བསྡུ་བའོ། །དང་པོ་ནི།
ལུས་རྣམ་ གཞ ག་ཏུ། རྣམ་ཀུན་མངོན་རྫོགས་རྟོ གས་པ་དང༌། རྩེ་མོར་ཕྱིན་དང༌། ཞེས་འཆད་ན།།
རྣམ་རྫོ གས་སྦྱོར་བའི་འོག་ཏུ་རྩེ་སྦྱོར་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། མཁྱེན་
གསུམ་གྱི་རྣམ་པ་ལ་དབང་ཐོབ་དོན་དུ་སྒོམ་པའི་རྣམ་རྫོགས་སྦྱོར་བ་ལས། མཁྱེན་གསུམ་གྱི་རྣམ་པ་ལ་
དབང་ཐོབ་པའི་རྩེ་མོའི་སྦྱོར་བ་འབྱུང་བའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཞེས་འཆད་པ་ལ། །
རྣམ་པ་ཐམས་ཅད་མངོན་པར་རྫོགས་པར་རྟོགས་པ་ཐོབ་པ་ལ་རབ་ཀྱི་མཐར་ཕྱིན་པའི་རྟོགས་པ་འབྱུང་་་་་
བས། གོ་སླ་བར་བྱ་བའི་ཕྱིར་རྟགས་ལ་སོགས་པ་བསྙད་པ་སྔོན་དུ་འགྲོ་བའི་རྩེ་མོའི་མངོན་པར་རྟོགས་
པ། ཞེས་གསུངས། རྩེ་སྦྱོར་རྟ གས་ཀྱི་སྒོ་ནས་གསུངས་པ་ཆོས་ཅན། དགོས་པ་ཡོད་དེ། གྲོ་སླ་བར་
བྱ་བའི་ཆེད་ཡིན་ པའི་ ཕྱིར། ཁོ་ན་རེ། རྣམ་རྫོགས་སྦྱོར་བ་དེ་རྩེ་སྦྱོར་གྱི་རྒྱུ་ཡིན་ པར་ཐལ། སྦྱོར་བ་
འཐད་པའི་ཕྱིར། འདོད་མི་ནུས་ཏེ། རྩེ་སྦྱོར་རྣམ་ རྫོགས་སྦྱོར་བའི་བྱེ་བྲག་ཡིན་པའི་ཕྱིར་ཏེ། མཐར་
གྱིས་སྦྱོར་བ་དེ་རྣམ་ རྫོགས་སྦྱོར་བའི་བྱེ་བྲག་ཡིན་པའི་ཕྱིར་ན་མ་ཁྱབ་སྟེ། རྣམ་ རྫོ གས་སྦྱོར་བ་དང་རྩེ་སྦྱོར་
གཉིས་རྒྱུ་འབྲས་ཡིན་ པར་ཐལ། དེ་གཉིས་ཀྱི་རིམ་པ་དེ་རྒྱུ་འབྲས་དོན་གྱི་རིམ་པ་ཡིན་པའི་ཕྱིར་ཏེ།
རྣམ་བཤད་ལས། དབང་དུ་བྱ་བ་རྒྱུ་འབྲས་བཤད། ཅེས་དང་། གསེར་ཕྲེང་ལས། རྣམ་ཀུན་
དང་རྩེ་སྦྱོར་རྒྱུ་འབྲས་ཡིན་ལ། ཞེས་གསུངས་པའི་ཕྱིར། ཁོ་ན་རེ། ལམ་ཤེས་དང་། རྣམ་མཁྱེན་རྒྱུ་
འབྲས་ཡིན་ པར་ཐལ། རྣམ་ རྫོགས་སྦྱོར་བ་དང་རྩེ་སྦྱོར་རྒྱུ་འབྲས་ཡིན་ པའི་ཕྱིར། འདོད་ན། ལམ་ཤེས་
རྣམ་མཁྱེན་གྱི་ཉེར་ལེན་དུ་ཐལ། དེའི་རྒྱུ་ཡིན་ པའི་ཕྱིར། འདོད་ན། དེ་ཆོས་ཅན། སེམས་ཅན་གྱི་
རྒྱུད་ཀྱི་ཤེས་པ་ཡིན་ པར་ཐལ། རྣམ་ མཁྱེན་གྱི་ཉེར་ལེན་དུ་གྱུར་པའི་ཤེས་པ་ཡིན་ པའི་ ཕྱིར། གཞན་
ཡང་། རྣམ་རྫོགས་སྦྱོར་བ་དེ་རྩེ་སྦྱོར་སྐད་ཅིག་དང་པོའི་རྒྱུ་ཡིན་པར་ཐལ། དེ་རྩེ་སྦྱོར་གྱི་ རྒྱུ་ཡིན་ པའི་
ཕྱིར། འདོད་ན། དེའི་ཉེར་ལེན་དུ་གྱུར་པའི་ཤེས་པ་ཡིན་པར་ཐལ། འདོད་པའི་ཕྱིར། འདོད་ན།
དེ་ཆོས་ཅན། བྱང་སེམས་ཚོགས་ལམ་པའི་རྒྱུད་ཀྱི་ཤེས་པ་ཡིན་ པར་ཐལ། འདོད་པའི་ཕྱིར། ཞེས་
278



ཟེར། ཁ་ཅིག རྣམ་བཤད་ལས་སྦྱོར་བ་དང་པོ་གཉིས་ཀྱང་སྐྱེ་བའི་རིམ་པ་དང་། ཕྱི་མ་གཉིས་ཀྱང་
སྐྱེ་བའི་ རིམ་པ་ཡིན་ནོ། །སྦྱོར་བ་དང་ པོ་དང་ གསུམ་པ་ཡང་སྐྱེ་བའི་རིམ་པ་དང༌། མཁྱེན་གསུམ་དང་
སྦྱོར་བཞི་བཤད་བའི་རིམ་པའོ། །ཞེས་གསུངས་པའི་དོན་དུ་བསམས་ནས། རྣམ་རྫོགས་སྦྱོར་བ་དང་
མཐར་གྱིས་སྦྱོར་བ་གཉིས་ཀྱི་རིམ་པ་སྐྱེ་བའི་རིམ་པ་ཡིན་ཟེར་བ་མི་འཐད་དེ། རྣམ་རྫོགས་སྦྱོར་བ་ཡོབ
ན་མཐར་གྱིས་སྦྱོར་བ་ཐོབ་པའི་ཁྱབ་པའི་ཕྱིར། དེས་ན་དེའི་དོན་སྐབས་ཀྱི་བསྟན་བྱའི་གཙོ་བོ་ལ་སྦྱོར་བ་
ཡིན་ནོ། །
ཁ་ཅིག མཁྱེན་གསུམ་བསྡུས་སྒོམ་རབ་ཏུ་ གྱུར་པའི་སེམས་དཔའི་རྣལ་འབྱོར། རྩེ་སྦྱོར་གྱི་མཚན་
ཉིད་ཟེར་ན། ཐེག་ཆེན་གྱི་ཚོགས་ལམ་ཆེན་པོ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
མཁྱེན་གསུམ་བསྡུས་སྒོམ་ཐེག་ཆེན་གྱི་ཚོགས་ལམ་ཆུང་འབྲིང་གཉིས་ལས་རབ་ཏུ་ གྱུར་པའི་སེམས་དཔའི་་་་
རྣལ་འབྱོར་ཡིན་ པའི་ཕྱིར་ཏེ། ཆོས་ཅན་དེ་འི་ཕྱིར།
ཁ་ཅིག སྟོང་ཉིད་རྟོགས་པའི་སྒོམ་བྱུང་གི་ཤེས་རབ་ཀྱིས་ཟིན་པའི་མཁྱེན་གསུམ་བསྡུས་སྒོམ་ཐེག་
ཆེན་གྱི་ཚོགས་ལམ་ལས་རབ་ཏུ་གྱུར་པའི་སེམས་དཔའི་རྣལ་འབྱོར། དེའི་མཚན་ཉིད་ཟེར་ན། ཐེག་
ཆེན་གྱི་མཐོང་ལམ་སྡུག་བསྔལ་ཆོས་བཟོད་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། དེ་ཆོས་ཅན། མཁྱེན་གསུམ་གྱི་རྣམ་ པ་སྒོམ་པའི་སེམས་དཔའི་རྣལ་འབྱོར་དུ་ཐལ་ལོ། །
ཁ་ཅིག དེས་ཟིན་པའི་སེམས་དཔའི་རྣལ་འབྱོར། དེའི་མཚན་ཉིད་ཟེར་ན། སྟོང་ཉིད་མངོན་སུམ་དུ་
རྟོ གས་པའི་ཐེག་ཆེན་གྱི་ཚོགས་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ཁ་ཅིག
ཐེག་ཆེན་གྱི་སྦྱོར་ལམ་གྱི་རྟོགས་པ་ཐོབ་པའི་སྒོ་ནས་རྣམ་པ་བརྒྱ་བདུན་ཅུ་རྩ་ གསུམ་ལ་སྒོམ་པ་རབ་ཏུ་གྱུར་
པའི་སེམས་དཔའི་རྣལ་འབྱོར། དེའི་མཚན་ཉིད་ཟེར་ན། ཐེག་ཆེན་གྱི་མཐོང་ལམ་བར་ཆད་མེད་ལམ་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
དེས་ན་རང་ལུགས་ལ། རྩེ་སྦྱོར་གྱི་རྟེན་བཤད་པ་དང༌། བརྟེན་པ་རྩེ་སྦྱོར་གྱི་རང་བཞིན་བཤད་
པ་གཉིས་ལས། དང་པོ་ལ། ལུས་རྟེན་དང༌། སེམས་རྟེན་གཉིས་ལས། དང་པོ་ནི། སྦྱོར་ལམ་རྩེ་
སྦྱོར་ནི་གླིང་གསུམ་གྱི་མི་དང་འདོད་ལྷའི་རྟེན་ལ་གསར་དུ་སྐྱེ་བ་ཡོད་དེ། ཐེག་ཆེན་གྱི་སྦྱོར་ལམ་ལ་དེའི་
ཕྱིར༑ མཐོང་ལམ་རྩེ་སྦྱོར་ཡང་དེ་དང་ འདྲ་སྟེ། ཐེག་ཆེན་གྱི་མཐོང་ལམ་ལ་དེའི་ཕྱིར། སྒོམ་ལམ་རྩེ་
སྦྱོར་ཡང་དེ་དང་ འདྲ་སྟེ། ཐེག་ཆེན་གྱི་སྒོམ་ལམ་ལ་དེའི་ཕྱིར། བར་ཆད་མེད་པའི་རྩེ་སྦྱོར་དངོས་སུ་
གསར་དུ་སྐྱེ་བའི་ལུས་རྟེན་ཅན་གྱི་གང་ཟག་ཡིན་ན། གཟུགས་ཀྱི་རྟེན་ཅན་ཡིན་དགོས་ཏེ། བྱང་སེམས་
279



རྒྱུན་མཐའ་པ་ཡིན་ན་དེ་ཡིན་དགོས་པའི་ཕྱིར། གཉིས་པ་ནི། སྦྱོར་ལམ་རྩེ་སྦྱོར་དང༌། མཐོང་ལམ་རྩེ་
སྦྱོར་གཉིས་བསམ་གཏན་གྱི་དངོས་གཞི་སེམས་ལ་བརྟེན་ནས་སྐྱེ་ལ། སྒོམ་ལམ་རྩེ་སྦྱོར་དང་ བར་ཆད་
མེད་པའི་རྩེ་སྦྱོར་གཉིས་དངོས་སུ་གསར་དུ་སྐྱེ་བའི་སེམས་རྟེན་དུ་གྱུར་པའི་ཁམས་གསུམ་ས་དགུ་ཀ་ཡོད་་་་
དོ། །
གཉིས་པ་ལ་མཚན་ཉིད། དབྱེ་བ། ས་མཚམས་དང་ གསུམ་ལས། དང་པོ་ནི། ཐེག་ཆེན་གྱི་
སྦྱོར་ལམ་དྲོད་ཀྱི་རྟོགས་པ་ཐོབ་པའི་སྒོ་ནས་མཁྱེན་གསུམ་བསྡུས་སྒོམ་རབ་ཏུ་ གྱུར་པའི་ཤེས་རབ་ཀྱིས་ཟིན་
པའི་སེམས་དཔའི་རྣལ་འབྱོར། རྩེ་སྦྱོར་གྱི་མཚན་ཉིད། གཉིས་པ་ལ་སྦྱོར་ལམ་རྩེ་མོ་སོགས་བཞི་ཡོད།
མང་དེ་ལ་སྦྱོར་བའི་ལམ། བར་ཆད་མེད་པའི་ལམ། རྣམ་པར་གྲོལ་བའི་ལམ། ཁྱད་པར་གྱི་ལམ་
དང་བཞིར་ཡོད་དེ། མཛོད་ལས། མདོར་ན་ལམ་ནི་རྣམ་བཞི་སྟེ། །ཁྱད་པར་ཅན་དང་ རྣམ་ གྲོལ་་
དང༌། །བར་ཆད་མེད་དང་སྦྱོར་ཞེས་བྱ། །ཞེས་དང༌། དེའི་འགྲེལ་པར་སྦྱོར་བའི་ལམ་ནི་གང་གི་
མཇུག་ཐོགས་སུ་ བར་ཆད་མེད་པའི་ལམ་སྐྱེ་བའོ། །བར་ཆད་མེད་པའི་ལམ་ནི་གང་གིས་སྒྲིབ་པ་རབ་ཏུ་
སྤོང་བར་འགྱུར་བའོ། །རྣམ་པར་གྲོལ་བའི་ལམ་ནི། དེས་སྤང་བར་བྱ་བའི་སྒྲིབ་པ་ལས་ངེས་པར་གྲོལ་་
བ་དང་དང་ པོ་ཉིད་ནས་སྐྱེས་པ་ཡིན་ནོ། །ཁྱད་པར་གྱི་ལམ་ནི་དེ་དག་ལས་གཞན་པའི་ལམ་གང་ཡིན་
པའོ། །ཞེས་དང༌། ཀུན་བཏུས་ལས། སྦྱོར་བའི་ལམ་གང་ཞེ་ན་གང་གིས་ཉོན་མོངས་པ་སྤོང་བའོ། ，
བར་ཆད་མེད་པའི་ལམ་ གང་ཞེ་ན། གང་གིས་འོག་ཏུ་བར་ཆད་མེད་པར་ཉོན་མོངས་པ་སྤོང་བར་འགྱུར་
བའོ། །རྣམ་པར་གྲོལ་བའི་ལམ་གང་ཞེ་ན། གང་གིས་ཉོན་མོངས་པ་སྤངས་ནས་རྣམ་པར་གྲོལ་བ་
མངོན་དུ་བྱེད་པའོ། །ཁྱད་པར་གྱི་ལམ་གང་ཞེ་ན་ཉོན་མོངས་པའི་རྣམ་པ་དེ་དག་ལས་ གཞན་པ་ལ་སྦྱོར་
བ་དང༌། བར་ཆད་མེད་པ་དང་རྣམ་པར་གྲོལ་བའི་ལམ་ནི་ཁྱད་པར་གྱི་ལམ་མོ། །ཞེས་གསུངས་པའི་
ཕྱིར། དེ་ཡང་མཐོང་ལམ་རྩེ་སྦྱོར་ལྟ་བུ་ལ་མཚོན་ན་བྱང་སེམས་ཀྱི་སྦྱོར་ལམ་བཞི། བྱང་སེམས་ཀྱི་
མཐོང་ལམ་བཟོད་པ་བརྒྱུད། དེའི་ཤེས་པ་བརྒྱུད། ས་གཉིས་པའི་ཡེ་ཤེས་རྣམས་རིམ་པ་བཞིན་དུ་དེའི་
ལམ་རྣམ་པ་བཞིར་འཇོག་གོ །ཁ་ཅིག མཚན་ཉིད་གཅིག་ལ་བཀར་ན། ས་གསུམ་པའི་བར་ཆད་།
མེད་པའི་ལམ་རྣམ་པ་བཞི་ཀ་ཡིན་ཏེ། དེ་ས་བཞི་པའི་སྦྱོར་བ་ཉེར་བསྡོགས་ཀྱི་ལམ་དང༌། ས་གསུམ་
པའི་འཇུག་པ་བར་ཆད་མེད་ལམ། ས་གཉིས་པ་ལ་ལྟོས་ཏེ་རྣམ་གྲོལ་ལམ། ས་དང་པོ་ལ་ལྟོས་ཏེ་ཁྱད་
པར་གྱི་ལམ་ཡིན་ པའི་ ཕྱིར། ཞེས་ཟེར། དེས་ན་རང་གི་ཉེར་ལེན་བྱས་པ་ལས་བྱུང་བའི་ཡེ་ཤེས་དེ་ཉིད་་
ཐོབ་བྱེད་ཀྱི་ཐབས་ཀྱི་གཙོ་བོ་གང་ཞིག རང་གི་ངོས་སྐུལ་གྱི་སྤང་བྱར་གྱུར་པའི་སྒྲིབ་པའི་སྤོང་གཉེན་དུ་
280



དམིགས་པ། སྦྱོར་བའི་ལམ་གྱི་མཚན་ཉིད། རང་གི་ངོས་སྐལ་གྱི་སྤང་བྱར་གྱུར་པའི་སྒྲིབ་པའི་ ས་བོན་
དངོས་སུ་འཇོམས་བྱེད་ཀྱི་ཟག་མེད་ཡེ་ཤེས་སུ་དམིགས་པ། བར་ཆད་མེད་པའི་ལམ་ གྱི་མཚན་ཉིད།
རང་གི་དངོས་ཀྱི་ཉེར་ལེན་དུ་གྱུར་པའི་བར་ཆད་མེད་ལམ་གྱི་ངོས་སྐལ་གྱི་སྒྲིབ་པ་ལས་གྲོལ་བའི་ཟག་མེད་་
ཡེ་ཤེས་སུ་དམིགས་པ། རྣམ་པར་གྲོལ་བའི་ལམ་གྱི་མཚན་ཉིད། རང་གི་ཉེར་ལེན་དུ་གྱུར་པའི་རྣམ་
གྲོལ་ལམ་དེ་ཉིད་ཡོན་ཏན་སྔར་ལས་ཁྱད་པར་དུ་བྱེད་པའི་ཟག་མེད་ཡེ་ཤེས་སུ་དམིགས་པ། ཁྱད་པར་གྱི་
ལམ་ གྱི་མཚན་ཉིད། གསུམ་པ་ནི། ཐེག་ཆེན་གྱི་སྦྱོར་ལམ་དྲོད་ནས་རྒྱུན་མཐའི་བར་དུ་ཡོད་དོ།།
རྩེ་སྦྱོར་མཚོན་བྱེད་ཀྱི་ཆོས་བརྒྱད།
དང་པོ། རྟགས་བཅུ་གཉིས་པོ་དང་ལྡན་པའི་རྩེ་སྦྱོར་བཤད་པ།
གཉིས་པ་ལ། སྦྱོར་ལམ། མཐོང་ལམ། སྒོམ་ལམ། བར་ཆད་མེད་པའི་རྩེ་སྦྱོར་དང་བཞི་ལས།
དང་ པོ་ལ། སོ་སོའི་ངོ་བོ་དང༌། དོན་བསྡུ་བའོ། །དང་པོ་ལ་དྲོད། རྩེ་མོ། བཟོད་པ། ཆོས་
མཆོག་གི་རྩེ་སྦྱོར་དང་བཞི་ལས། དང་པོ་ལ། མདོ་དང་བསྟན་བཅོས་གཉིས་ལས། དང་པོ་ནི། ཐབས་
མཁས་སུ་ཕྱིར་མི་ལྡོག་པར་ གསུངས་པའི་ཕྱིར་མི་ལྡོག་པའི་རྟ གས་བསྟན་པར་བཞེད་ནས། དེ་ནས་བཅོམ་
ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར་གལ་ཏེ་བྱང་
ཆེན་རྨི་ལམ་ན་ཡང་། ཞེས་སོགས་གསུངས། གཉིས་པ་ལ་རྩ་འགྲེལ་གཉིས་ལས། དང་པོ་ནི། མདོ་
དེའི་དོན་འཆད་པ་ལ། རྨི་ལམ་ན་ཡང་ཆོས་རྣམས་ཀུན། ཞེས་གསུངས། གཉིས་པ་ནི། དེ་ཉིད་
ཚིག་དོན་གྱི་སྒོ་ནས་འཆད་པ་ལ། ཤིན་ཏུ་གོམས་པའི་ ཕྱིར། ཞེས་སོགས་གསུངས། དེ་ཡང་དྲོད་ཀྱི་རྩེ་
སྦྱོར་ཐོབ་པའི་རྟགས་བཅུ་གཉིས་ཡོད་པའི་དང་པོ་བཞི་སྟོན་པ་ལ། རབ་འབྱོར་གལ་ཏེ་བྱང་ཆེན་རྨི་ལམ་
ན་ཡང་ཆོས་ཐམས་ཅད་རྨི་ལམ་དང་འདྲ་བ་ཉིད་དུ་ལྟ་ལ། ཆོས་ཐམས་ཅད་སྒྲ་བརྙན་དང་ འདྲ་བ་དང༌།
མིག་ཡོར་དང་འདྲ་བ་དང༌། སྤྲུལ་བ་དང་འདྲ་བ་དང༌། དྲི་ཟའི་གྲོང་ཁྱེར་དང་འདྲ་བར་ལྟ་ཡང་མངོན་
དུ་མི་བྱེད་ན་རབ་འབྱོར་འདི་ནི་ཕྱིར་མི་ལྡོག་པའི་བྱང་ཆེན་གྱི་ཕྱིར་མི་ལྡོག་པའི་མཚན་ཉིད་དུ་རིག་པར་
28t



;
.
བྱའོ། །ཞེས་དང༌། རབ་འབྱོར་གཞན་ཡང་བྱང་ཆེན་རྨི་ལམ་ན་ཡང་ཉན་ཐོས་ཀྱི་སའམ། རང་
སངས་རྒྱས་ཀྱི་སའམ། ཁམས་གསུམ་ལ་འདོད་པའི་སེམས་མི་བསྐྱེད་ལེགས་པའི་སེམས་མི་བསྐྱེད་ན་རབ་
འབྱོར་འདི་ནི། ཞེས་སོགས་དང་། རབ་འབྱོར་གཞན་ཡང་བྱང་ཆེན་རྨི་ལམ་ན་ཡང་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཞམ་འབྲིང་བརྒྱ་ཕྲག་དུ་མ་དང༌། ཞེས་
སོགས་དང༌། རབ་འབྱོར་གཞན་ཡང་བྱང་ཆེན་རྨི་ལམ་ན་ཡང་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་ནམ་མཁའ་ལ་ཡར་འཕ གས་ཤིང་དགེ་སློང་གི་དགེ་འདུན་ལ་ཆོས་སྟོན་པ་་་
དང་། ཞེས་སོགས་གསུངས། དེའི་དོན་འཆད་པ་ལ། ཤིན་ཏུ་གོམས་པའི་ ཕྱིར། རྨི་ལམ་གྱི་ གནས་
སྐབས་ན་ཡང་ཆོས་ཐམས་ཅད་རྨི་ལམ་དང་འདྲ་བ་ལ་སོགས་པར་ ལྟ་བ་དང༌། ཉན་ཐོས་ལ་སོགས་པའི་ས་་
ལ་དགའ་བའི་སེམས་མི་བསྐྱེད་པ་དང༌། དེ་བཞིན་ གཤེགས་པ་ལ་སོགས་པ་མཐོང་བ་དང་། སངས་་
རྒྱས་ཀྱི་རྫུ་འཕྲུལ་གྱི་རྣམ་པར་འཕྲུལ་བ་དམིགས་པ་དང་། ཞེས་གསུངས།
དེའི་འོག་མ་བཞི་སྟོན་པ་ལ། རབ་འབྱོར་གཞན་ཡང་གལ་ཏེ་བྱང་ཆེན་རྨི་ལམ་ན་ཡང་གྲོང་ཁྱེར་
བཅོམ་པའམ་མེ་ཤོར་བའམ། གཅན་གཟན་ཁྲོ་བོ་མཐོང་བའམ། ཞེས་སོགས་དང༌། རབ་འབྱོར་
གཞན་ཡང་ཕྱིར་མི་ལྡོག་པའི་བྱང་ཆེན་བླ་མེད་རྫོགས་བྱང་དུ་མངོན་པར་སངས་རྒྱས་ནས་དེའི་སངས་རྒྱས་་་
པའི་ ཞིང་ན་ངན་སོང་གསུམ་པོ་ཐམས་ཅད་དུ་ཐམས་ཅད་རྣམ་པ་ཐམས་ཅད་དུ་རྣམ་པ་ཐམས་ཅད་མེད་་་་་
པར་ འགྱུར་བ་ཇི་ལྟར་རིག་པར་བྱ་ཞེ་ན། གལ་ཏེ་བྱང་ཆེན་རྨི་ལམ་དུ་ཡང་སེམས་ཅན་དམྱལ་བའི་སེམས་
ཅན་མཐོང་བའམ། ཞེས་སོགས་དང༌། རབ་འབྱོར་གཞན་ཡང་གལ་ཏེ་བྱང་ཆེན་རྨི་ལམ་མམ་སད་པའི་
ཚེ་གྲོང་ཁྱེར་ཚིག་པར་ གྱུར་པ་ན། བདག་གཉིད་ལོག་པར་ གྱུར་པའམ་སད་པའི་ རྣམ་ པ་གང་དག་དང༌། །
ཞེས་སོགས་དང༌། རབ་འབྱོར་གཞན་ཡང་རྣམ་པ་གང་དག་དང་རྟ གས་ གང་དག་དང་མཚན་མ་ གང་
དག་གིས་ཕྱིར་མི་ལྡོག་པའི་བྱང་ཆེན་དུ་རིག་པར་བྱའོ། །རྣམ་པ་དེ་དག་དང་རྟ གས་དེ་དག་དང་མཚན་་
མ་དེ་དག་བསྟན་པར་བྱའོ། །རབ་འབྱོར་གལ་ཏེ་བུད་མེད་དམ་སྐྱེས་པ་ལ་ལ་ཞིག་མི་མ་ཡིན་པས་བྱིན་་
གྱིས་བརླབས་ན་དེ་ལ་བྱང་ཆེན་འདི་སྙམ་དུ། ཞེས་སོགས་གསུངས།།
དེའི་དོན་འཆད་པ་ལ། ། དམ་པའི་ཆོས་སྟོན་པའི་སེམས་སྐྱེ་བ་དང་། དམྱ ལ་བ་་
ལ་སོགས་པའི་སེམས་ཅན་མཐོང་བ་སྔོན་དུ་འགྲོ་བ་རང་གི་སངས་རྒྱས་ཀྱི་ཞིང་དུ་ངན་སོང་སྤོང་བ་རྗེས་་་་་
སུ་དྲན་པ་དང་གྲོང་ཁྱེར་ལ་སོགས་པ་ཚིག་པ་རབ་ཏུ་ཞི་བར་བྱེད་པའི་བདེན་པའི་བྱིན་བརླབས་གྲུབ་པ་་་་༌
དང༌། གནོད་སྦྱིན་ལ་སོགས་པ་མི་མ་ཡིན་ པ་མེད་པར་བྱེད་པའི་བདེན་པའི་ཚིག་གྲུབ་པ་དང་། ཞེས་
28.



གསུངས། ཐ་མ་བཞི་སྟོན་པ་ལ་བྱང་ཆེན་རྣམ་མཁྱེན་ཉིད་ཀྱང་ཡོངས་སུ་མ་བ ཏང་ལ་བླ་མེད་རྫོགས་བྱང་
ཡང་ཡོངས་སུ་མ་བཏང་ན་བྱང་ཆེན་བསམ་པ་ཐག་པ་ནི། ཞེས་སོགས་དང༌། རབ་འབྱོར་དེ་བས་ན་
བྱང་ཆེན་གཞན་གྱི་དྲིང་མི་འཇོག་པར་འདོད་པ་དང་ གཞན་གྱི་དྲིང་མི་འཇོག་པ་ལ་གནས་པར་ འདོད་པ་་་་
དང་ ། ཞེས་སོགས་དང༌། རབ་འབྱོར་གྱིས་གསོལ་བ། བཅོམ་ལྡན་འདས་ཤེར་ཕྱིན་གྱི་མཚན་ཉིད་ཇི་
ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ནམ་མཁའ་ལྟར་ཆགས་པ་མེད་པའི་
མཚན་ཉིད་ནི་ཤེར་ཕྱིན་ནོ། །ཞེས་སོགས་དང༌། གསོལ་བ་བཅོམ་ལྡན་འདས་བྱང་ཆེན་དེ་ལྟར་སྦྱོད་པ་
ནི་གཟུགས་ལ་མི་སྤྱོད་ཅེས་པ་ནས་རྣམ་མཁྱེན་དུ་ཉེ་བར་གྱུར་ པ་ལགས་སོ། །ཞེས་གསུངས།
དེའི་དོན་འཆད་པ་ལ། རང་ཉིད་མངོན་པར་ཤེས་པས་ཕ་རོལ་གནོན་པའི་དགེ་བའི་བཤེས་གཉེན་་
བ རྟེན་པ་དང༌། རྣམ་པ་ཐམས་ཅད་དུ་ཤེས་རབ་ཀྱི་ཕ་རོལ་ཏུ་ ཕྱིན་པ་ལ་སློབ་པ་དང༌། ཆོས་ཐམས་་
ཅད་ལ་མངོན་པར་ཞེན་པ་མེད་པ་དང་། སངས་རྒྱུས་ཀྱི་བྱང་ཆུབ་ལ་ཉེ་བར་གྱུར་པ་ཞེས་བྱ་བ་རྣམ་ པ་་
བཅུ་གཉིས་ནི་རྩེ་མོའི་མངོན་པར་རྟོགས་པ་ཐོབ་པའི་ གནས་སྐབས་ཀྱི་ཁྱད་པར་གྱི་རྟགས་ཡིན་ནོ། །ཞེས་་
གསུངས།
གཞུང་དོན་ནི། རྩེ་སྦྱོར་ཐོབ་པའི་རྟགས་བཅུ་གཉིས་མདོ་ལས་གསུངས་པ་ཡིན་ཏེ། རྨི་ལམ་ན་
ཡང་ཆོས་ཐམས་ཅད་རྨི་ལམ་ལྟ་བུར་ཞི་ལྷག་ཟུང་འབྲེལ་གྱི་ལྟ་བ་སོགས་རྟགས་བཅུ་གཉིས་མདོ་ལས་་་་་་་
གསུངས་པའི་ཕྱིར། རྩེ་སྦྱོར་ཐོབ་པའི་རྟགས་བཅུ་གཉིས་པོ་གང་རུང་ཐོབ་པའི་ཐིག་ཆེན་གྱི་ངེས་འབྱེད་
ཆ་མཐུན་དང་པོ་དེ། དྲོད་ཀྱི་རྩེ་སྦྱོར་གྱི་མཚན་ཉིད། རྩེ་སྦྱོར་ཐོབ་པའི་རྟགས་དེ་ལ་བཅུ་གཉིས་སུ་ཡོད་་
དེ། རྨི་ལམ་ན་ཡང་ཆོས་ཐམས་ཅད་རྨི་ལམ་ལྟ་བུ་སོགས་སུ་ལྟ་བའི་རྟ གས་དང་། ཉན་རང་གི་ས་དང་།
ཁམས་གསུམ་ལ་ཐོབ་པར་འདོད་པའི་དགའ་བ་མི་སྐྱེད་པའི་རྟགས་དང༌། དེ་བཞིན་གཤེགས་པ་སོགས་་
མཐོང་བའི་རྟ གས་དང༌། སངས་རྒྱས་ཀྱི་རྫུ་འཕྲུལ་གྱི་རྣམ་པར་འཕྲུལ་བ་སོགས་དམིགས་པའི་རྟགས་
དང་། རྨི་ལམ་ ལྟ་བུའི་ཆོས་སྟོན་པའི་སེམས་སྐྱེ་བའི་རྟ གས་དང༌། རང་གི་སངས་རྒྱས་ཀྱི་ཞིང་ན་ངན་་
སོང་སྤོང་བ་རྗེས་སུ་དྲན་པའི་ རྟ གས་དང་། གྲོང་ཁྱེར་ལ་སོགས་པ་ཚིག་པ་རབ་ཏུ་ཞི་བར་བྱེད་པའི་
བདེན་པའི་བྱིན་བརླབས་གྲུབ་པའི་རྟ གས་དང༌། གནོད་སྦྱིན་སོགས་མི་མ་ཡིན་མེད་པར་བྱེད་པའི་བདེན་་
པའི་ཚིག་གྲུབ་པའི་ རྟ གས་དང་། རང་གི་མངོན་པར་ཤེས་པས་ ཕ་རོལ་གནོན་པའི་དགེ་བའི་བཤེས་
གཉེན་བསྟེན་པའི་རྟགས་དང༌། རྣམ་པ་ཐམས་ཅད་དུ་ཤེར་ཕྱིན་ལ་སློབ་པའི་རྟགས་དང༌། ཐམས་ཅད་
ལ་མངོན་ཞེན་མེད་པའི་རྟགས་དང་། སངས་རྒྱས་ཀྱི་བྱང་ཆུབ་ལ་ཉེ་བར་འགྱུར་བའི་རྟགས་རྣམས་དུ་
283



ཡོད་པའི་ཕྱིར། རྟགས་བཅུ་གཉིས་པོ་དེའི་དང་ པོ་བརྒྱུད་འབྲས་རྟགས་དང་ ཐ་མ་བཞི་རང་བཞིན་གྱི་
རྟགས་སུ་ལོ་ཆེན་བཞེད། མདོ་ལས་དང་པོ་དྲུག་རྨི་ལམ་དང་བདུན་པ་སད་རྨི་གཉིས་གང་རུང་དང་སྦྱར་
ནས་ལྷག་མ་རྣམས་ལ་དེ་གཉིས་གང་གི་ཡང་ཐ་སྙད་མ་མཛད། བུདྡྷ་བྲིས་དང་པོ་དྲུག་རྨི་ལམ་དང་།
བདུན་པ་དང་བརྒྱད་པ་སད་རྨི་གཉིས་ཀ་དང༌། ཐ་མ་བཞི་སད་པའི་རྟགས་སུ་བཞེད། དེས་ན་འབྲས་
རང་གི་རྟགས་ཅི་རིགས་པར་ཡོད་དོ། །
ཁ་ཅིག་རྟགས་བཅུ་གཉིས་དང་ལྡན་པའི་ཐེག་ཆེན་གྱི་ངེས་འབྱེད་ཆ་མཐུན་དང་པོ་དེ། དྲོད་ཀྱི་རྩེ་
སྦྱོར་གྱི་མཚན་ཉིད་ཟེར། དེ་ལ་ཁ་ཅིག བསམ་གཏན་དང་པོ་པའི་རྒྱུད་ཀྱི་ཐེག་ཆེན་གྱི་སྦྱོར་ལམ་དྲོད་
ཀྱི་ཡེ་ཤེས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། བསམ་གཏན་དང་པོ་
པའི་རྒྱུད་ལ་རྨི་ལམ་ཡོང་པར་ཐལ་ལོ། །འདོད་མི་ནུས་ཏེ། དེའི་རྒྱུད་ལ་གཉིད་མེད་པའི་ཕྱིར་ཏེ།
མཛོད་ལས། དེ་ལས་འགྱོད་གཉིད་མི་དགེ་རྣམས། །བསམ་གཏན་དང་པོ་དག་ན་མེད། །ཅེས་
གསུངས་པའི་ཕྱིར་ན་མ་ཁྱབ་སྟེ། བསམ་གཏན་དང་པོ་པའི་རྒྱུད་ལ་ཡུལ་ལ་ཤེས་པ་རང་དབང་མེད་པར་
སྡུད་པར་བྱེད་པའི་ཉོན་མོངས་ཅན་གྱི་གཉིད་མེད་ ཀྱང་ལུས་སེམས་བརྟས་པར་བྱེད་པའི་དགེ་ བར་ གྱུར་་་་
པའི་ གཉིད་ཡོད་པའི་ཕྱིར་ཏེ། དཔེར་ན་ས་དང་པོ་པའི་རྒྱུད་ལ་གཉིད་སྔ་མ་མེད་ ཀྱང་ཕྱི་མ་ཡོད་པ་
བཞིན་ནོ། །དེ་ལྟ་མ་ཡིན་ན་དྲོད་ལ་གནས་པའི་སེམས་དཔའ་དབང་རྣོན་ཡིན་ན། རང་རྒྱུད་ལ་གཉིད་
མེད་པའི་ཁྱབ་པས་སྦྱོར་བ་ཕྱིར་མི་ལྡོག་པའི་རྟགས་ ཀྱི་་སྐབས་སུ། བྱམས་ལུས་སོགས་དང་སྒྲིབ་པ་ནི། །
རྣམ་པ་ལྔ་དང་མི་འགྲོགས་དང༌། །ཞེས་དྲོད་ནས་གཉིད་ལ་སོགས་པའི་སྒྲིབ་པ་ལྔ་དང་ མི་འགྲོགས་པར་
བཤད་པའི་ཕྱིར། ཁྱབ་པ་འགྲིག
རང་ལུགས་ ཀྱི་སྐྱོན་ནི་ཐེག་ཆེན་གྱི་སྦྱོར་ལམ་དྲོད་ཀྱི་ཡེ་ཤེས་སྐད་ཅིག་དང་པོ་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། ཐེག་ཆེན་གྱི་སྦྱོར་ལམ་རྗེས་ཐོབ་ཡེ་
ཤེས་ཐོབ་པར་ཐལ་ལོ།།
»
གཉིས་པ། བསོད་ནམས་རྣམ་པར་འཕེལ་བའི་རྩེ་སྦྱོར་བཤད་པ།
གཉིས་པ་ལ། མདོ་དང་བསྟན་བཅོས་གཉིས་ལས། དང་ པོ་ནི།
་
..
TI་
: ་
རྟགས་གསུངས་པའི་འོག་ཏུ་
284



བསོད་ནམས་གང་ལས་འཕེལ་ཚུལ་བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་གལ་ཏེ་འཛམ་
བུའི་གླིང་གི་སེམས་ཅན། ཞེས་སོགས་གསུངས།
གཉིས་པ་ལ་གསུམ་ལས་དང་པོ་ནི། ལུས་རྣམ་ གཞག་ཏུ། དེ་ཡི་རྟགས་དང་རྣམ་འཕེལ་དང་།
ཞེས་འཆད་ན། རྟགས་ཀྱི་འོག་ཏུ་རྣམ་འཕེ ལ་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ།
དེ་ལྟར་རྟགས་བཅུ་གཉིས་ཀྱིས་ཐོབ་པར་མཚོན་པའི་རྩེ་མོ་དེའི་བསོད་ནམས་རྣམ་པར་འཕེལ་བ་དུ་ཞིག་་་་་་
ཡོད་ཅེ་ན་དེའི་ལན་བསྟན་པར་བྱ་བའི་ཆེད་ཡིན་ པའི་ ཕྱིར། ཞེས་མཚམས་སྦྱོར་བ་ལ། དེ་ལྟར་རྟགས་
ཀྱིས་མཚོན་པའི་རྣམ་པར་འཕེལ་བ་རྣམ་པ་དུ་ཞིག་ཡོད་ཅེ་ན་རྣམ་པར་འཕེལ་བ། ཞེས་གསུངས།
གཉིས་པ་ནི། མདོ་དེའི་དོན་འཆད་པ་ལ། འཛམ་བུའི་གླིང་གི་སྐྱེ་བོ་སྙེད། །ཅེས་སོགས་
གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། འཛམ་བུའི་གླིང་ལ་སོགས། ཞེས་་
སོགས་ གསུངས། འདི་ལ་ཕྱི་གཙོ་བོར་གྱུར་པའི་བསོད་ནམས་རྣམ་པར་འཕེལ་བ་བརྒྱད་དང༌། ནང་
གཙོ་བོར་གྱུར་པའི་བསོད་ནམས་རྣམ་པར་འཕེལ་བ་བརྒྱད་ལས། དང་པོ་དེ་སྟོན་པ་ལ། མདོ་ལས།
རབ་འབྱོར་གལ་ཏེ་འཛམ་བུའི་གླིང་གི་སེམས་ཅན་ཇི་སྙེད་པ་དེ་དག་ཐམས་ཅད་སྔ་ཕྱི་མེད་པར་མིའི་ལུས་་་
ཐོབ་པར་གྱུར་ཏེ་བླ་མེད་རྫོགས་བྱང་དུ་མངོན་སངས་རྒྱ ས་པར་ གྱུར་ལ་དེ་དག་ནམ་འཚོའི་བར་དུ་བཞུགས་
པ་ལ་རིགས་ཀྱི་བུའམ་རིགས་ཀྱི་བུ་མོ་ལ་ལ་ཞིག་གིས་རིམ་གྲོར་བྱས། བཀུར་སྟིར་བྱས། བསྟི་སྟང་དུ་
བྱས། མཆོད་པར་བྱ་སྟེ། དེ་དག་དེ་ཡང་བླ་མེད་རྫོགས་བྱང་དུ་ཡོངས་སུ་བསྔོས་ན་རབ་འབྱོར་དེ་ཅི་
སྙམ་དུ་སེམས། རིགས་ཀྱི་བུའམ་རིགས་ཀྱི་བུ་མོ་དེའི་རྒྱུད་ལ་བསོད་ནམས་མང་དུ་འཕེ ལ་ལམ། གསོལ་
བ་བཅོམ་ལྡན་འདས་མང་ངོ༌། །བདེ་བར་གཤེགས་པ་མང་ངོ་། །བཅོམ་ལྡན་འདས་ཀྱིས་བཀའ་སྩལ་་
པ། རབ་འབྱོར་དེ་བས་ཀྱང་རིགས་ཀྱི་བུའམ་རིགས་ཀྱི་བུ་མོ་གང་ ཤེར་ཕྱིན་འདི་ གཞན་ལ་སྟོན་པ་དང་
ནས། ཤེར་ཕྱིན་དང་ལྡན་པའི་ཡིད་ལ་བྱེད་པས་རྣམ་པར་དཔྱོད་ན་དེའི་བསོད་ནམས་ཆེས་མང་དུ་
འཕེལ་ལོ། །ཞེས་སོགས་དང་། དེའི་ཤེར་ཕྱིན་དང་ ལྡན་པའི་གཏམ་བརྗོད་ནས་ཤེར་ཕྱིན་དང་ ལྡན་་
པའི་ཡིད་ལ་བྱེད་པའི་ཡིད་ལ་བྱ་སྟེ། ཞེས་སོགས་དང༌། གསོལ་བ་བཅོམ་ལྡན་འདས་གལ་ཏེ་ཤེར་ཕྱིན་
རང་བཞིན་གྱིས་སྟོང་ཞིང་རང་བཞིན་གྱིས་དབེན་པ་ལགས་ན། བཅོམ་ལྡན་འདས་ཇི་ལྟར་བྱང་ཆེན་ཤེར་་
ཕྱིན་ཡང་དག་པར་སྒྲུབ་པའི་བླ་མེད་རྫོགས་བྱང་དུ་མངོན་འཚང་རྒྱ་བར་འགྱུར་བ་ལགས། ཞེས་སོགས་
དང་། རབ་འབྱོར་གྱིས་གསོལ་བ། བཅོམ་ལྡན་འདས་ཅི་ལགས་ཆོས་ཐམས་ཅད་མི་སྐྱེ་བའི་སླད་དུ་བྱུང་
ཆེན་བླ་མེད་རྫོགས་བྱང་དུ་ལུང་བསྟན་པར་འགྱུར་རམ། བཅོམ་ལྡན་འདས་ཀྱིས་བཀའ་སྩལ་པ། རབ་
85



འབྱོར་དེ་ནི་མ་ཡིན་ནོ། །ཞེས་སོགས་དང༌། དེ་ནས་ལྷའི་དབང་པོས་བཅོམ་ལྡན་འདས་ལ་འདི་སྐད་
ཅེས་གསོལ་ཏོ། །བཅོམ་ལྡན་འདས་ཤེར་ཕྱིན་ཤིན་ཏུ་དབེན་པའི་སླད་དུ་ཟབ་པའོ། །བལྟ་དཀའ་
བའོ། །ཞེས་སོགས་དང་། དེ་ལྟར་སློབ་པའི་བྱང་ཆེན་གྱི་དྲུང་དུ་རྒྱལ་པོ་ཆེན་པོ་བཞི་དག་ཀྱང་འགྲོ་
བར་སེམས་ཏེ། ཞེས་སོགས་དང༌། དེ་ནས་ཚེ་ལྡན་ཀུན་དགའ་བོ་འདི་སྙམ་དུ་སེམས་པར་ གྱུར་ཏེ།
ལྷའི་དབང་པོ་བརྒྱ་བྱིན་འདི་རང་གི་སྤོབས་པས་ཤེར་ཕྱིན་ཟབ་མོ་འདིའི་ཡོན་ཏན་དང་ལེགས་པ་བརྗོད་་།
དམ། འོན་ཏེ། སངས་རྒྱས་ཀྱི་མཐུས་སྟོན་སྙམ་པ་དང༌། དེ་ནས་བཅོམ་ ལྡན་འདས་ཀྱིས་ཚེ་དང་ ལྡན་
པ་ཀུན་དགའ་བོ་ལ་འདི་སྐད་ཅེས་བཀའ་སྩལ་ཏོ། །ཞེས་སོགས་དང༌། ཀུན་དགའ་པོས་གསོལ་བ། །
བཅོམ་ ལྡན་འདས་ཇི་ལྟར་བྱང་ཆེན་བྱང་ཆུབ་སེམས་དཔའི་ཐེག་པ་པ་དག་དང་ གནས་པར་བགྱི། ཞེས་
སོགས་ གསུངས།
དེའི་དོན་འཆད་པ་ལ། འཛམ་བུའི་གླིང་ལ་སོགས་པ་སྟོང་གསུམ་གྱི་འཇིག་རྟེན་གྱི་ཁམས་ ཀྱི་སེམས་
ཅན་ཇི་སྙེད་ཀྱིས་དེ་བཞིན་གཤེགས་པ་ལ་མཆོད་པ་པས་ལྷག་པ་དང་། ཁྱད་པར་དུ་ཤེར་ཕྱིན་ཡིད་ལ་
བྱེད་པ་དང་། མི་སྐྱེ་བའི་ཆོས་ལ་བཟོད་པ་ཐོབ་པ་དང་བྱང་ཆུབ་པར་བྱ་བ་དང་བྱང་ཆུབ་པར་བྱེད་པའི་
ཆོས་རྣམས་མི་དམིགས་པ་དང་། དགེ་བ་བཅུ་ལ་སོགས་པ་དང་། གཟུགས་མེད་པའི་སྙོམས་པར་འཇུག་
པ་ཐོབ་པ་ལས་ཁྱད་པར་དུ་འཕགས་པ་དང༌། ལྷའི་རིས་ཐམས་ཅད་ཉེ་བར་འོང་བ་དང༌། བདུད་
ཐམས་ཅད་ཟིལ་གྱིས་གནོན་པ་དང་། སྟོན་པ་དང་འདྲ་བར་སྐྱེ་བོ་ལ་མཚུངས་པར་ གནས་པ་ཞེས་བྱ་བ་
བསོད་ནམས་རྣམ་པ་བརྒྱུད་དང༌། ཞེས་གསུངས། །
ཕྱི་ཡ་བརྒྱད་སྟོན་པ་ལ། གསོལ་བ་བཅོམ་ལྡན་འདས་ཅི་ལགས། བྱང་ཆེན་ གཟུགས་པས་པར་
བགྱི་བའི་སླད་དུ་སློབ་ན་རྣམ་མཁྱེན་དུ་སློབ་པ་ལགས་སམ། ཞེས་སོགས་དང་། རབ་འབྱོར་འདི་ལྟ་སྟེ་
དཔེར་ན་ས་ཆེན་པོའི་ཕྱོགས་ གང་ན་འཛམ་བུའི་ཆུ་ཀླུང་གི་གསེར་གྱི་ས་ལེ་སྦྲམ་འབྱུང་བ་དེ་ལྟ་བུ་ནི་ཉུང་་་་
ངོ༌། །རབ་འབྱོར་དེ་བཞིན་དུ་འདི་ལྟ་སྟེ་ཤེར་ཕྱིན་གྱི་བསླབ་པ་འདི་ལ་སློབ་པའི་སེམས་ཅན་དེ་ལྟ་བུ་
ཡང་ཉུང་སྟེ། སེམས་ ཅན་ཉན་ཐོས་ཀྱི་སའམ། རང་སངས་རྒྱས་ཀྱི་ས་ལ་གནས་པར་ གྱུར་ པ་དེ་ལྟ་བུ་ནི་
དེ་བས་ཆེས་མང་ངོ༌། །ཞེས་དང༌། རབ་འབྱོར་འདི་ལྟ་སྟེ། དཔེར་ན་སེམས་ཅན་གང་འཁོར་ལོས
སྒྱུར་བའི་རྒྱལ་པོར་འགྱུར་བའི་ལས་ཡང་དག་པར་བླངས་ཏེ་གནས་པ་དེ་ལྟ་བུ་ནི་ཉུང་སྟེ། ཞེས་སོགས་
་དང༌་། རབ་འབྱོར་གཞན་ཡང་བྱང་ཆེན་ཤེར་ཕྱིན་ལ་སྤྱོད་པའི་ཚེ་སེར་སྣ་དང་ ལྡན་པའི་སེམས་མི་
སྐྱེའོ། །ཞེས་སོགས་དང་། གཟུགས་དང་ལྡན་པའི་སེམས་མི་སྐྱེའོ། །ཚོར་བ་དང་ཞེས་སོགས་དང་།
286



རབ་འབྱོར་འདི་ལྟ་སྟེ། དཔེར་ན་འཇིག་ཚོགས་སུ་ལྟ་བའི་ནང་དུ་ལྟ་བའི་རྣམ་པ་དྲུག་ཅུ་རྩ་གཉིས་པོ་
ཐམས་ཅད་འདུས་པ་ཡིན་ཏེ། རབ་འབྱོར་དེ་བཞིན་དུ་ཤེར་ཕྱིན་ཟབ་མོ་འདིར་ཕར་ཕྱིན་ཐམས་ཅད་
འ དུས་སོ། །ཞེས་སོགས་དང་། རབ་འབྱོར་ཤེར་ཕྱིན་ཟབ་མོ་འདི་ལ་སློབ་པའི་བྱང་ཆེན་ནི་སེམས་ཅན་
ཐམས་ཅད་ཀྱི་མཆོག་ཏུ་འགྱུར་བ་ལ་སློབ་པ་ཡིན་ནོ། །ཞེས་སོགས་དང་། གལ་ཏེ་ཡང་འདི་སྙམ་དུ།
འདི་ནི་ཤེར་ཕྱིན་ནོ། །ཤེར་ཕྱིན་འདིའོ། །ཤེར་ཕྱིན་འདིས་རྣམ་མཁྱེན་ཉིད་བསྒྲུབ་པར་བྱའོ་སྙམ་སྟེ།
ཞེས་སོགས་གསུངས།
དེའི་དོན་འཆད་པ་ལ། ཡང་རྣམ་པ་ཐམས་ཅད་དུ་ཐབས་ལ་མཁས་པའི་བསླབ་པ་ཡོངས་སུ་དག་
པ་དང༌། སངས་རྒྱས་ཀྱི་རིགས་ཅན་དུ་འགྱུར་བ་དང༌། འབྲས་བུ་སངས་རྒྱས་ཉིད་འཐོབ་པའི་རྒྱུ་
མཚན་དང༌། ཕ་རོལ་ཏུ་ཕྱིན་པའི་མི་མཐུན་པའི་ཕྱོགས་ཀྱི་སེམས་མི་སྐྱེ་བ་དང་། གཟུགས་ལ་སོགས་པ་
དང་ ལྡན་པར་རྟོགས་པའི་སེམས་རབ་ཏུ་མི་སྐྱེ་བ་དང༌། ཕ་རོལ་ཏུ་ ཕྱིན་པ་ཀུན་བསྡུས་པ་ཤེས་པ་དང༌། །
ཡུན་སུམ་ཚོགས་པ་ཐམས་ཅད་ཐོབ་པ་དང་། ཡང་དག་པར་རྫོགས་པའི་བྱང་ཆུབ་ལ་ཉེ་བར་ གྱུར་པ་ཞེས་
བྱ་བ་བསོད་ནམས་ གཞན་རྣམ་པ་བརྒྱུད། མེ་ཏོག་ལ་སོགས་པས་སངས་རྒྱས་མཆོད་པའི་དགེ་བ་ལ་
སོགས་པ་རྣམ་པ་མང་པོ་དཔེར་མཛད་ནས་གོང་ནས་གོང་དུ་ཁྱད་པར་དུ་འཕགས་པ་ཉིད་ཀྱིས་གནས་་་༌༌
སྐབས་བཅུ་དྲུག་གི་ངོ་བོ་ཉིད་ནི་རྣམ་པར་འཕེལ་བ་ཡིན་ནོ། །ཞེས་གསུངས། །
གཞུང་དོན་ནི་རྩེ་མོའི་རྩེ་སྦྱོར་ལ་གནས་པའི་སེམས་དཔའ་ཆོས་ཅན། བསོད་ནམས་རྣམ་པར་
འཕེལ་བ་བཅུ་དྲུག་ཐོབ་སྟེ། ཕྱི་གཙོ་བོར་གྱུར་པའི་བསོད་ནམས་རྣམ་འཕེལ་བརྒྱད། ནང་གཙོ་བོར་
གྱུར་པའི་བསོད་ནམས་རྣམ་ འཕེལ་བརྒྱུད་ཐོབ་པའི་སེམས་དཔའ་ཡིན་ པའི་ཕྱིར། སྟོང་གསུམ་གྱི་སེམས་
ཅན་གྱི་གྲངས་དང་མཉམ་པའི་སངས་རྒྱས་མཆོད་པ་ལས་ལྷག་པའི་བསོད་ནམས་རྣམ་པར་འཕེལ་བ་བཅུ་་་
དྲུག་ཚང་བའི་ཐེག་ཆེན་གྱི་ངེས་འབྱེད་ཆ་མཐུན་གཉིས་པ། རྩེ་མོའི་རྩེ་སྦྱོར་གྱི་མཚན་ཉིད། ཕྱི་གཙོ་
བོར་གྱུར་པའི་བསོད་ནམས་རྣམ་པར་འཕེལ་བ་དེ་ལ་བརྒྱུད་དུ་ཡོད་དེ། སྟོང་གསུམ་ གྱི་སེམས་ ཅན་གྱིས་
སངས་རྒྱས་མཆོད་པ་ལས་ལྷག་པའི་རྣམ་པར་འཕེལ་བ། ཁྱད་པར་དུ་ཤེར་ཕྱིན་ཡིད་ལ་བྱེད་པའི་རང་
བ ཞིན་གྱི་ རྣམ་པར་འཕེལ་བ། ཁྱད་པར་དུ་འཕགས་པའི་མི་སྐྱེ་བའི་ཆོས་ལ་བཟོད་པ་ཐོབ་པའི་རང་
བ ཞིན་གྱི་རྣམ་པར་འཕེལ་བ། བྱང་ཆུབ་པར་བྱ་བ་དང་བྱང་ཆུབ་པར་བྱེད་པའི་ཆོས་མི་དམིགས་པའི་
མཚན་ཉིད་རྣམ་པར་འཕེལ་བ། ཁྱད་པར་ཅན་གྱི་དགེ་རྩ་དང་ལྡན་པའི་བདག་ཉིད་ཀྱི་རྣམ་པར་འཕེལ་
བ། ལྷའི་རིས་ཐམས་ཅད་དུ་ཉེ་བར་འོང་ཞིང་མིའམ་ལྷའི་རིས་ཐམས་ཅད་ཀྱིས་སྲུང་བའི་རང་བཞིན་གྱི་
མགs
187



རྣམ་པར་འཕེལ་བ། བདུད་ཐམས་ཅད་ཟིལ་གྱིས་གནོན་པའི་རང་གི་ངོ་བོ་རྣམ་པར་འཕེལ་བ། སྟོན་པ་
དང་སྐྱེ་བོ་ལ་མཚུངས་པར་ གནས་པའི་མཚན་ཉིད་ཀྱི་རྣམ་པར་འཕེལ་བ་རྣམས་སུ་ཡོད་པའི་ཕྱིར། ནང་
གཙོ་བོར་གྱུར་པའི་བསོད་ནམས་རྣམ་པར་འཕེལ་བ་དེ་ལ་ཡང་བརྒྱུད་དུ་ཡོད་དེ། རྣམ་པ་ཐམས་ཅད་དུ་
ཐབས་མཁས་པས་བསླབ་པ་ཡོངས་སུ་དག་པའི་རང་གི་ངོ་བོ་རྣམ་པར་འཕེལ་བ། སངས་རྒྱས་ཀྱི་རང་
བཞིན་དུ་འགྱུར་བའི་མཚན་ཉིད་རྣམ་པར་འཕེལ་བ། འབྲས་བུ་སངས་རྒྱས་ཉིད་འཐོབ་པའི་རྒྱུ་མཚན་གྱི་
བདག་ཉིད་རྣམ་པར་འཕེལ་བ། ཕ་རོལ་ཏུ་ཕྱིན་པའི་མི་མཐུན་ཕྱོགས་ ཀྱི་སེམས་མི་སྐྱེ་བའི་རང་བཞིན་གྱི་
རྣམ་ བར་འཕེལ་བ། གཟུགས་སོགས་དང་ ལྡན་པར་རྟོགས་པའི་སེམས་མི་སྐྱེ་བའི་རང་གི་ངོ་བོ་རྣམ་པར་
འཕེལ་བ། ཕ་རོལ་ཏུ་ཕྱིན་པ་ཐམས་ཅད་བསྡུས་པ་ཤེས་པའི་མཚན་ཉིད་རྣམ་པར་འཕེལ་བ། ཕུན་སུམ་
ཚོགས་པ་ཐམས་ཅད་འཐོབ་པའི་རང་བཞིན་གྱི་རྣམ་པར་འཕེལ་བ། ཡང་དག་པར་རྫོགས་བྱང་ལ་ཉེ་
བར་གྱུར་པའི་རང་བཞིན་གྱི་རྣམ་པར་འཕེལ་བ་རྣམས་སུ་ཡོད་ པའི་ཕྱིར། །
གསུམ་པ་ལ་ཡང་། མདོ་བསྟན་བཅོས་གཉིས་ལས། དང་པོ་ནི། རྣམ་འཕེལ་གསུངས་པ་དང༌།
དེ་ནས་ལྷའི་དབང་པོ་བརྒྱ་བྱིན་གྱིས་འདི་སྙམ་དུ། བྱང་ཆེན་སྦྱིན་པའི་ཕར་ཕྱིན་དང༌། ཚུལ་ཁྲིམས་ཀྱི
ཞེས་པ་ནས་ཟག་པ་མེད་པའི་ཆོས་རྣམས་ཡོངས་སུ་རྫོགས་པར་གྱུར་ཅིག ཅེས་དང༌། བཅོམ་ལྡན་
འདས་བདག་ནི་གང་ཟག་བྱང་ཆུབ་སེམས་དཔའི་ཐེག་པ་པ་བླ་མེད་རྫོགས་བྱང་དུ་ཡང་དག་པར་ཞུགས་པ་
སླར་ལྡོག་པར་འགྱུར་བར་སེམས་འགའ་ཙམ་ཡང་སྐྱེ་བ་མ་མཆིས་སོ། །ཞེས་པ་ནས། ཡོངས་སུ་མྱ་ངན་
ཡས་ཟློ་བར་འགྱུར་ཞེས་རྟོགས་ཏེ། ཞེས་གསུངས། །
གསུམ་པ། བརྟན་པའི་རྩེ་སྦྱོར་བཤད་པ།
གཉིས་པ་ལ་གསུམ་ལས། དང་པོ་ནི། ལུས་རྣམ་གཞག་ཏུ། རྣམ་ འཕེལ་དང༌། བརྟན་དང་
ཞེས་འཆད་ན། རྣམ་ འཕེལ་གྱི་འོག་དུ་ངེས་བརྟན་གསུངས་པའི་རྒྱུ་མཚན་གང་ཞེ་ན། དེའི་རྒྱུ་མཚན་
ཡོད་དེ། སྔར་བཤད་པ་དེ་ལྟར་བསོད་ནམས་རྣམ་པར་འཕེལ་བའི་རྩེ་མོས་རྣམ་པར་སྤེལ་བའི་རྟོགས་པ་
ལ་རང་དབང་དུ་གྱུར་ པ་མཐར་ཕྱིན་པའི་མཚན་ཉིད་རྣམས་ནི་ངེས་པར་བརྟན་པ་ཡིན་པས་དེ་ལྟར་བཤད་
པའི་ཕྱིར། ཞེས་མཚམས་སྦྱོར་བ་ལ། དེ་ལྟར་རྣམ་པར་འཕེལ་བའི་རྣམ་པར་སྤེལ་བའི་རང་དབང་དུ་
288



，
གྱུར་པ་མཐར་ཕྱིན་པའི་མཚན་ཉིད་རྣམས་ནི་ངེས་པར་བརྟན་པ་ཡིན་ པས་ངེས་པར་བརྟན་པ། ཞེས་
གསུངས།
གཉིས་པ་ནི། མདོ་དེའི་དོན་འཆད་པ་ལ། ཀུན་མཁྱེན་ཉིད་གསུམ། ཞེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། དེ་ལྟར་ཡང་དག་པའི། ཞེས་སོགས་
གསུངས། འདི་ལ་རང་དོན་རྟོགས་པས་བསྡུས་པ་ཀུན་མཁྱེན་ཉིད་གསུམ་གྱི་ཆོས་རྣམས་ཀྱི་རྟོགས་རིགས་
ཡོངས་སུ་རྫོགས་པ་དང་། སེམས་ཅན་གྱི་དོན་ཡོངས་སུ་མི་གཏོང་བའི་ངེས་བརྟན་གཉིས་ལས། དང་པོ་
ནི༑ མདོ་ཚན་དང་པོས་བསྟན་ནས། དེའི་དོན་འཆད་པ་ལ། ཀུན་མཁྱེན་ཉིད་གསུམ་ཆོས་རྣམས་
ཀྱི༑ ༑ཡོངས་སུ་རྫོགས་པ་བླ་མེད་པ། །ཞེས་དང༌། རྣམ་པ་ཐམས་ཅད་མཁྱེན་པ་ཉིད་ལ་སོགས་པ་ཇི་
སྐད་བཤད་པའི་ ཐམས་ཅད་མཁྱེན་པ་ཉིད་གསུམ་གྱི་ཆོས་སེམས་བསྐྱེད་པ་ལ་སོགས་པ་གོང་དུ་སྨོས་པ་་་་་་
རྣམས་ཡོངས་སུ་རྫོགས་པ་བླ་ན་མེད་པ་ནི། ངེས་པར་བརྟན་པ་ཡིན་ནོ། །ཞེས་གསུངས།
གཉིས་པ་ནི། མདོ་ཚན་གཉིས་པས་བསྟན་ནས། དེའི་དོན་འཆད་པ་ལ། སེམས་ཅན་དོན་
ཡོངས་མི་གཏོང་བ། ཞེས་དང༌། དེ་ལྟར་ཡང་དག་པའི་ཐབས་ལ་མཁས་པའི་སྟོབས་ཀྱིས་རྣམ་པར་མི་
རྟོག་པ་རྟོགས་པའི་ གནས་སྐབས་ན་སྙིང་རྗེ་ཆེན་པོ་མངོན་དུ་བྱེད་པའི་ངོ་བོས་སེམས་ཅན་གྱི་དོན་ཡོངས་་་
སུ་མི་གཏོང་བའི་མཚན་ཉིད། ཅེས་གསུངས།
གཞུང་དོན་ནི། ཐེག་ཆེན་གྱི་སྦྱོར་ལམ་བཟོད་པ་ཆོས་ཅན། བརྟན་པའི་རྩེ་སྦྱོར་ཡིན་ཏེ། ཐབས་
ཤེས་ཀྱི་རྟོགས་པ་བརྟན་པོ་ཐོབ་པའི་ཐེག་ཆེན་གྱི་ངེས་འབྱེད་ཆ་མཐུན་གསུམ་པ་ཡིན་ པའི་ཕྱིར། མཁྱེན་
གསུམ་རྗེས་མཐུན་པ་ཐོབ་པའི་ཐེག་ཆེན་གྱི་ངེས་འབྱེད་ཆ་མཐུན་གསུམ་པ་དེ། བཟོད་པའི་རྩེ་སྦྱོར་གྱི་
མཚན་ཉིད། །
ཁོ་ན་རེ། བཟོད་པ་ལ་གནས་པའི་སེམས་དཔའ་དེས་སངས་རྒྱས་ཀྱི་སྤྱན་རྗེས་མཐུན་པ་ཐོབ་པར་
ཐལ། དེས་མཁྱེན་གསུམ་རྗེས་མཐུན་པ་ཐོབ་པའི་ཕྱིར་ན་མ་ཁྱབ། རྣམ་བཤད་ལས། མཁྱེན་གསུམ་གྱི་
རྟོགས་རིགས་ རྫོགས་པར་ ཐོབ་པ་ཙམ་གྱིས་དག་ས་ལ་སྦྱོར་བ་ཧ་ཅང་ཐལ་ལ། རྟོགས་པའི་ངོ་བོ་རྫོགས་པ་
ལ་བྱེད་ན་དེ་བས་ཀྱང་མི་འཐད་དེ། ཞེས་གསུངས་པའི་དོན་ནི། སྔ་མ་ཁ་ཅིག རྩེ་སྦྱོར་གྱི་སྐབས་ནས་
བསྟན་པའི་སྦྱོར་མཐོང་སྒོམ་གསུམ་ས་དགུ་པའི་ཡེ་ཤེས་ཆུང་འབྲིང་ཆེན་པོ་གསུམ་ལ་བྱེད་དེ། དེའི་སྐབས་
ཀྱི་སྦྱོར་ལམ་དེ་དག་སའི་ཡེ་ཤེས་ལ་བྱེད་རིགས་པའི་ཕྱིར། ཀུན་མཁྱེན་ཉིད་གསུམ་ཆོས་རྣམས་ཀྱི། །
ཞེས་དེའི་སྐབས་ ཀྱི་སྦྱོར་ལམ་བཟོད་པ་དེས་མཁྱེན་གསུམ་གྱི་རྟོགས་པ་རྫོགས་པར་ ཐོབ་པར་བཤད་པའི་་༌༌
289
-



ཕྱིར་ཟེར་ན། འོ་ན་མཁྱེན་གསུམ་གྱི་རྟོགས་པ་རྫོགས་པའི་དོན་དེ་གང་ལ་བྱེད། མཁྱེན་གསུམ་གྱི་རྟོགས་
རིགས་རྫོགས་པ་ལ་བྱེད་དམ། མཁྱེན་གསུམ་གྱི་རྟོགས་པའི་ངོ་བོ་རྫོགས་པ་ལ་བྱེད། དང་པོ་ལྟར་ན།
དེ་ཙམ་གྱིས་དག་པ་ས་ལ་སྦྱོར་བ་མི་འཐད་དེ། ས་བདུན་པ་མན་ཆད་དུ་ཡང་དེ་རྫོགས་པར་ ཐོབ་པ་ཡོད་
པའི་ཕྱིར། གཉིས་པ་ལྟར་ན། ས་དགུ་པའི་སྐབས་སུ་མཁྱེན་གསུམ་གྱི་རྟོགས་པ་རྫོགས་པར་ ཐོབ་པ་ཡོད་
པར་ཐལ། རྩེ་སྦྱོར་གྱི་སྐབས་ནས་བསྟན་པའི་སྦྱོར་ལམ་བཟོད་པ་དེ་ས་དགུ་པའི་ཡེ་ཤེས་གང་ཞིག །
དེས་མཁྱེན་གསུམ་གྱི་ རྟོགས་པ་རྫོགས་པར་ཐོབ་པའི་ཕྱིར་དང༌། དེའི་དོན་མཁྱེན་གསུམ་གྱི་ རྟོགས་པའི་
ངོ་བོ་རྫོགས་པ་ལ་བྱེད་རིགས་པའི་ཕྱིར། ཁོ་ན་རེ། དམན་ལམ་སྔོན་དུ་མ་སོང་བའི་ས་བདུན་པ་པས་
གཞི་ཤེས་ཀྱི་རྟོགས་རིགས་ རྫོགས་པར་ ཐོབ་པར་ཐལ། འདོད་པའི་ཕྱིར། འདོད་ན། དེས་ཉན་རང་གི་
རྟོགས་རིགས་ རྫོགས་པར་ ཐོབ་པར་ཐལ། འདོད་པའི་ཕྱིར་ཟེར་ན་མ་ཁྱབ་བོ།།
པོ་
བཞི་པ། སེམས་ཀུན་ཏུ་གནས་པའི་རྩེ་སྦྱོར་བཤད་པ།
བཞི་པ་ལ་ཡང་མདོ་དང་ བསྟན་བཅོས་གཉིས་ལས། དང་པོ་ནི། བསྟན་པ་ཕྱི་མ་ལས་འཕྲོས་ནས་
བརྒྱ་བྱིན་གྱིས་གསོལ་པ། བཅོམ་ལྡན་འདས་དེ་ལྟར་ཐེག་པ་ལ་གསར་དུ་ཞུགས་པའི་བྱང་ཆེན་དེ་དག་གི་
སེམས་བསྐྱེད་པར་ གྱུར་པ་དེ་དག་ལ་རྗེས་སུ་ཡི་རངས་པར་བགྱིད་པ་དང༌། སྐྱེ་བ་གཅིག་གིས་ཐོགས་པའི་
བྱང་ཆེན་རྣམས་ཀྱི་སེམས་བསྐྱེད་པ་དེ་དག་ལ་རྗེས་སུ་ཡི་རང་བར་བགྱིད་ན་རིགས་ཀྱི་བུའམ་རིགས་ཀྱི་བུ་་་
མོ་དེ་དག་གི་བསོད་ནམས་ཅི་ཞིག་འཕེལ་བར་འགྱུར། བཅོམ་ལྡན་འདས་ཀྱིས་བཀའ་སྩལ་པ། ཀོའུ་
ཤི་ཀ་གླིང་ཆེན་པོ་བཞི་པའི་འཇིག་རྟེན་གྱི་ཁམས་སྲང་ལ་གཞལ་བའི་ཚད་ནི་བཟུང་དུ་ཡང་སྲིད་ ཀྱང་།
དེ་དག་གིས་རྗེས་སུ་ཡི་རང་བ་དང་ ལྡན་པའི་བསོད་ནམས་ནི་ཚད་མེད་དོ། །ཞེས་པ་ནས་ཇི་ལྟར་སེམས་
གཞན་དུ་མི་རྒྱུ་བ་དེ་ལྟར་ཡོངས་སུ་བསྔོ་བར་བྱའོ། ། །ཞེས་པའི་ བར་ གསུངས། གཉིས་པ་ལ་གསུམ་
ལས། དང་པོ་ནི། ལུས་རྣམ་ གཞག་ཏུ། བརྟན་དང་སེམས་ཀུན་གནས་པ་དང༌། ཞེས་འཆད་ན།
ངེས་བརྟན་གྱི་འོག་ཏུ་སེམས་ཀུན་ཏུ་གནས་པའི་རྩེ་སྦྱོར་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་
ཡོད་དེ། དེ་ལྟར་ངེས་པར་བརྟན་པར་བྱེད་པའི་བཟོད་པའི་ངེས་པར་བསྟན་པར་འགྱུར་བའམ་བྱས་བའི་
“མཚན་ཉིད་ཅན་ནི་སེམས་ཀུན་ཏུ་གནས་པའི་རྩེ་སྦྱོར་ཡིན་ པས་ན་དེ་ལྟར་བཤད་པའི་ཕྱིར། ཞེས་མཚམས་
290



སྦྱོར་བ་ལ། དེ་ལྟར་ངེས་པར་བརྟན་པར་བྱེད་པས་ངེས་པར་བརྟན་པར་འགྱུར་བའི་མཚན་ཉིད་ནི་
སེམས་ཀུན་ཏུ་གནས་པ་ཡིན་པས་སེམས་ཀུན་ཏུ་གནས་པ། ཞེས་གསུངས། །
གཉིས་པ་ནི། མདོ་དེའི་དོན་འཆད་པ་ལ། གླིང་བཞི་པ་དང་སྟོང་དག་དང༌། །ཞེས་སོགས་
གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་བཤད་པ་ལ། ཚད་སྲིད་པ་ནི་སྲང་ཚད་ཀྱིས་
གཞལ་བར་ནུས་སོ། །ཞེས་བྱ་བའི་ཚུལ་གྱིས་གླིང་བཞི་པ་ལ་སོགས་པ་སྟོང་གསུམ་པའི་འཇིག་རྟེན་གྱི་
ཁམས་རྣམས་ཀྱིས་ཕ་རོལ་ཏུ་ཕྱིན་པ་ལ་སོགས་པ་ཐམས་ཅད་ཀྱི་ངོ་བོ་ཉིད་ཏིང་ངེ་འཛིན་གྱི་བསོད་ནམས་ན
དང་ཡེ་ཤེས་ཀྱི་སོ་སོར་དཔེར་མཛད་ནས་དེ་དག་ལས་ཁྱད་པར་དུ་འཕགས་ ཤིང་ ཚད་ལས་འདས་པའི་་་་་
བསོད་ནམས་མང་པོ་ཉིད་ཀྱིས་ཏིང་ངེ་འཛིན་གྱི་མཚན་ཉིད་བརྗོད་པ་ནི་སེམས་ཀུན་ཏུ་གནས་པ་ཡིན་་་་་་་
ནོ། །ཞེས་གསུངས།
གཞུང་དོན་ནི། མདོ་ལས། ཆོས་མཆོག་གི་རྩེ་སྦྱོར་དངོས་སུ་བསྟན་པ་ཡིན་ཏེ། མདོ་ལས་དེ་
བསོད་ནམས་མང་པོས་མཚོན་ཏེ་བསྟན་པའི་ཕྱིར་ཏེ། དངོས་སུ་སེམས་དང་པོ་བསྐྱེད་པ། སྤྱོད་པ་
ལ་ཞུགས་པ། ཕྱིར་མི་ལྡོག་པ། སྐྱེ་བ་གཅིག་གིས་ ཐོགས་པའི་དགེ་བའི་རྩ་བ་ལ་རྗེས་སུ་ཡི་རངས་
པའི་བསོད་ནམས། གླིང་བཞི་དང༌། སྟོང་དང་པོ་དང༌། སྟོང་བར་བ་དང༌། སྟོང་
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སའི་དཀྱིལ་འཁོར་སྲང་ལ་གཞལ་བ་དང༌། ཆུ་ཐིག་སྐྲའི་
རྩེ་མོས་བླངས་པའི་ གྲངས་བཟུང་བར་ནུས་པ་དཔེར་མཛད་ནས་དེ་དག་ལས་ཆེས་ཁྱད་པར་དུ་འཕགས་་་་་
པར་བསྟན་ པས་མཚོན་ནས་བསྟན་པའི་ཕྱིར་ཏེ། མདོ་སྡུད་པ་ལས། མི་ལྡོག་བྱང་ཆུབ་མཆོག་ལ་རབ་ཏུ་
ཞུགས་པ་ཡི། །སེམས་བསྐྱེད་པ་ལ་བསམ་པ་ཐག་པས་ཡི་རངས་པ། །སྟོང་གསུམ་རི་རབ་སྲང་
ལ་གཞལ་བས་ཚད་བཟུང་རུང༌། ། རྗེས་སུ་ཡི་རངས་དགེ་བ་དེ་ནི་དེ་ལྟ་མིན། །ཞེས་གསུངས་པའི་ཕྱིར།
འདིའི་བྱང་སེམས་བཞི་པོ་དེ་ཡང་། ས་དང་པོ་དང༌། ས་གཉིས་པ་ནས་ས་བདུན་ པའི་བར་
དང༌། ས་བརྒྱད་པ་ཡན་ཆད་དང༌། ས་བཅུ་པ་པ་ལ་འཕགས་པས་བཞེད་དེ། ཉི་སྣང་ལས། ཐེག་པ་
ལ་གསར་དུ་ཞུགས་པ་དང༌། སྤྱོད་པ་ལ་ཞུགས་པ་དང༌། ཕྱིར་མི་ལྡོག་པ་དང༌། སྐྱེ་བ་གཅིག་གིས་
ཐོགས་པ་ཞེས་བྱ་བ་ནི། ཅི་རིགས་པར་རྣམ་པར་རྟོག་པ་བཞིའི་གཉེན་པོའི་ཕྱོགས་མཐོང་བ་དང༌།
སྒོམ་པའི་ལམ་ལ་རྟོགས་པ་པོ་རྣམ་པ་བཞི། ཞེས་སོགས་གསུངས་པའི་ཕྱིར།
རྒྱ་གར་པ་ཁ་ཅིག་སྦྱོར་ལམ་རྩེ་སྦྱོར་བཞི་ལ་གནས་པའི་བྱང་སེམས་བཞི་ལ་བཞེད། སློབ་དཔོན་
གྱིས་མོས་སྤྱོད་དང༌། མ་དག་ས་བདུན་དང༌། དག་པ་ས་གསུམ་དང༌། ས་བཅུ་པ་ལ་གནས་པའི་ རང་
29་



ཉིད་ངོ་བོ་རྟོགས་པའི་དབྱེ་བ་བཤད་པ་ཡིན་ནོ། །ཞེས་འདོད་དོ། །དེ་ལ་ཐེག་པ་ལ་དང་པོར་ཞུགས་
པ་ནི་མོས་པའི་སྤྱོད་པའོ། །སྤྱོད་པ་ལ་ཞུགས་པ་ནི་རབ་ཏུ་དགའ་བ་ལ་སོགས་པའི་ས་བདུན་ལ་གནས་
པའོ། །ཕྱིར་མི་ལྡོག་པ་ནི་མི་གཡོ་བ་ལ་སོགས་པའི་ས་གསུམ་ལ་གནས་པའོ། །སྐྱེ་བ་གཅིག་གིས་
ཐོགས་པ་ནི་ས་བཅུ་པ་པའོ། །ཞེས་གཞན་དག་འཆད་དོ། །ཞེས་གསུངས། དེས་ན་རང་གི་འབྲས་
བུར་གྱུར་པའི་མཐོང་ལམ་སྐྱེད་པའི་ནུས་པ་སྨིན་པའི་ཏིང་ངེ་འཛིན་མཐའ་ཡས་པའི་སེམས་ཀུན་ཏུ་གནས་་
པ་ཐོབ་པའི་ཐེག་ཆེན་གྱི་ངེས་འབྱེད་ཆ་མཐུན་བཞི་པ། ཆོས་མཆོག་གི་རྩེ་སྦྱོར་གྱི་མཚན་ཉིད། དོན་
བསྡུ་ན། ཐེག་ཆེན་གྱི་སྦྱོར་ལམ་ཆོས་མཆོག་ཆོས་ཅན། ཆོས་མཆོག་གི་རྩེ་སྦྱོར་ཡིན་ཏེ། མདོ་ལས། །
བསོད་ནམས་མང་པོས་མཚོན་ནས་བསྟན་པའི་ཐེག་ཆེན་གྱི་ངེས་འབྱེད་ཆ་མཐུན་བཞི་པ་ཡིན་པའི་ཕྱིར།
གཉིས་པ་མདོ་བསྡུ་བ་ལ། རྟགས་ལ་སོགས་པ་དེ་དག་ནི་གོ་རིམ་བཞིན་དུ་དྲོ་བ་ལ་སོགས་པ་ངེས་
པར་འབྱེད་པའི་ཆ་དང་མཐུན་པ་བཞིའི་ངོ་བོ་ཡིན་པར་ཁོང་དུ་ཆུད་པར་བྱའོ། །ཞེས་གསུངས།།
ལྔ་པ། མཐོང་ལམ་རྩེ་སྦྱོར་བཤད་པ།
གཉིས་པ་མཐོང་ལམ་རྩེ་སྦྱོར་བཤད་པ་ལ། མཚམས་སྦྱར་བ་དང༌། དོན་བཤད་པའོ། །དང་པོ་
ནི། ལུས་རྣམ་གཞག་ཏུ། སེམས་ཀུན་གནས་པ་དང༌། མཐོང་ཞེས་བྱ་དང༌། ཞེས་འཆད་ན། །
སྦྱོར་ལམ་རྩེ་སྦྱོར་གྱི་འོག་ཏུ་མཐོང་ལམ་རྩེ་སྦྱོར་འཆད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ།
སྐྱེས་པའི་རིམ་པ་དང་བསྟུན་ནས་དེ་ལྟར་བཤད་པའི་ཕྱིར། ཞེས་འཆད་པ་ལ། ངེས་པར་འབྱེད་པའི་ཆ་
དང་ མཐུན་པའི་འོག་ཏུ་མཐོང་བའི་ལམ་ཡིན་ཏེ། ཞེས་གསུངས།
གཉིས་པ་ལ། སྤང་བྱ་རྟོག་པ་དང༌། དེའི་གཉེན་པོ་མཐོང་ལམ་རྩེ་སྦྱོར་གཉིས་ལས། དང་ པོ་
ལ། མཚམས་སྦྱར་བ་དང༌། དོན་བཤད་པ་གཉིས་ལས། དང་པོ་ནི། མཐོང་ལམ་རྩེ་སྦྱོར་གྱི་དང་
པོ ར་དེའི་མི་མཐུན་ཕྱོགས་མཐོང་སྤང་རྟོག་པ་འཆད་པའི་རྒྱུ་མཚན་ཡོད་དེ། མཐོང་ལམ་རྩེ་སྦྱོར་ལ་དེའི་
མི་མཐུན་ཕྱོགས་ཤུགས་བསྟན་གྱི་གཉེན་པོ་དང་བཅས་པ་རྣམ་པ་བཞི་ཡོད་ པས་དེ་བསྟན་པར་བྱ་བའི་་་༌་་
ཕྱིར། ཞེས་འཆད་པ་ལ། དེ་ལ་མི་མཐུན་པའི་ཕྱོགས་གཉེན་པོ་དང་བཅས་པ་རྣམ་པ་བཞི་ཡོད་པས།
ཞེས་གསུངས། །
292



གཉིས་པ་ལ་ཡང༌། མདོར་བསྟན་པ་དང༌། རྒྱས་པར་བཤད་པ་དང༌། གཉེན་པོ་མཚོན་ཚུལ་
ལོ། །དང་པོ་ལ། གཟུང་རྟོག་མདོར་བསྟན་པ་དང༌། འཛིན་རྟོག་མདོར་བསྟན་པ་གཉིས་ལས།
དང་པོ་ལ་མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི།
མདོ་ལས་ཕྱིར་མི་ལྡོག་པ་རྣ མས་དང་སྐྱེ་བ་གཅིག་གིས་ཐོགས་པ་དེ་དག་གིས་དགེ་རྩ་ལ་རྗེས་སུ་ཡི་རང་ ནས་
བླ་མེད་རྫོགས་བྱང་དུ་བསྔོ་བར་ཇི་ལྟར། འདུ་ཤེས་སུ་མི་འགྱུར་ བ་དང༌། གཉིས་སུ་མེད་ པའི་འདུ་ཤེས་
སུ་མི་འགྱུར་བ་དེ་ལྟར་ཡོངས་སུ་བསྔོ་བར་བྱའོ། །ཞེས་མཐོང་སྤང་འཇུག་པ་ གཟུང་རྟོག་གཉེན་པོའི་སྒོ་
ནས་མདོར་བསྟན། དེ་ནས་ཚེ་དང་ ལྡན་པ་ཤཱ་རིའི་བུས་ཚེ་ལྡན་རབ་འབྱོར་ལ་འདི་སྐད་ཅེས་སྨྲས་སོ། །ཚེ་
ལྡན་རབ་འབྱོར་ཅི་ཤེར་ཕྱིན་འབའ་ཞིག་རྣམ་པར་མི་རྟོག་པ་ཡིན་ནམ། འོན་ཏེ་བསམ་ གཏན་གྱི་ ཕར་
ཕྱིན་དང་། བརྩོན་འགྲུས་ཀྱི་ ཕར་ཕྱིན་དང་། བཟོད་པའི་ཕར་ཕྱིན་དང༌། ཚུལ་ཁྲིམས་ ཀྱི་ ཕར་ཕྱིན་
དང༌། སྦྱིན་པའི་ཕར་ཕྱིན་ཡང་རྣམ་པར་མི་རྟོག་པ་ཡིན། རབ་འབྱོར་གྱིས་སྨྲས་པ། ཚེ་ལྡན་ཤཱ་རིའི་བུ།
ཤེར་ཕྱིན་རྣམ་པར་མི་རྟོག་པའོ། །བསམ་གཏན་གྱི་ ཕར་ཕྱིན་ཡང་རྣམ་པར་མི་རྟོག་པའོ།་།ཞེས་
སོགས་ཀྱིས་ལྡོག་པ་གཟུང་རྟོག་གཉེན་པོའི་སྒོ་ནས་མདོར་བསྟན། །
གཉིས་པ་ལ་གསུམ་ལས། དང་པོ་ནི། འོ་ན་མཐོང་སྤང་རྟོག་པ་བཞི་པོ་གང་ཞེ་ན། རེ་ཞིག་དང་
པོར་མཐོང་སྤང་གཟུང་རྟོག་གཉིས་མདོར་བསྟན་གྱི་སྒོ་ནས་འཆད། ཅེས་མཚམས་སྦྱོར་བ་ལ། རེ་ཞིག་
མི་མཐུན་པའི་ ཕྱོགས་གཟུང་བར་རྣམ་པར་རྟོག་པ་གཉིས་པོ། ཞེས་གསུངས།
གཉིས་པ་ནི། མདོ་དེ་གཉིས་ཀྱི་དོན་འཆད་པ་ལ། འཇུག་པ་དང་ནི་ལྡོག་པ་ལ། །ཞེས་སོགས་
གསུངས།
གསུམ་པ་ལ་རྟོག་པའི་ངོ་བོ། མི་མཐུན་ཕྱོགས་སུ་བསྟན་པ། དབྱེ་བ། འཁྲུལ་བར་བསྒྲུབ་པ་
དང་བཞི་ལས། དང་པོ་ལ་དམིགས་པ་དང་། རྣམ་ པ་གཉིས་ལས། དང་པོ་སྟོན་པ་ལ། འཇུག་པ་
དང་ལྡོག་པ་མི་དམིགས་པ་དང༌། དམིགས་པའི་ངོ་བོ་ཉིད་དག་ལ་གོ་རིམ་བཞིན་དུ། ཞེས་གསུངས།
གཉིས་པ་སྟོན་པ་ལ། བྱང་ཆུབ་སེམས་དཔའ་དང་ཉན་ཐོས་ལ་སོགས་པའི་ཆོས་ལེན་པ་དང་འདོར་བའི་
སྒོ་ནས་གཟུང་བའི་ཞེས་གཟུང་བར་རྣམ་པར་རྟོག་པ། ཞེས་གསུངས། གཉིས་པ་སྟོན་པ་ལ། ཉོན་
མོངས་པ་དང་འདྲ་བ་མི་མཐུན་པའི་ཕྱོགས་སུ་གྱུར་པ། ཞེས་གསུངས། གསུམ་པ་དེ་སྟོན་པ་ལ། ཡུལ་
གྱི་དབྱེ་བས་སོ་སོར་རྣམ་པ་དགུ་ཡོད་པ་ནི། ཞེས་གསུངས། བཞི་པ་དེ་སྟོན་པ་ལ། དངོས་པོ་དང་མ་
འབྲེལ་བར་འཇུག་པ་ཉིད་ཀྱིས་ཕྱིན་ཅི་ལོག་ཏུ་སྣང་བའི་ཕྱིར། ཡུལ་ཇི་ལྟ་བ་བཞིན་མ་ཡིན་ པའི་རང་གི་
0
293



ངོ་བོ་དག་ཏུ་ཤེས་པར་བྱའོ། །ཞེས་གསུངས།
གཞུང་དོན་ནི། མཐོང་སྤང་དུ་གྱུར་པའི་ཤེས་སྒྲིབ་གཟུང་རྟོག་ཆོས་ཅན། ཁྱོད་ལ་དུ་མར་ཡོད་
དི། ཁྱོད་ལ་མཐོང་སྤང་ཤེས་སྒྲིབ་འཇུག་པ་གཟུང་རྟོག་དང༌། མཐོང་སྤང་ཤེས་སྒྲིབ་ལྡོག་པ་གཟུང་རྟོག་
གཉིས་སུ་ཡོད་ པའི་ཕྱིར། དེ་གཉིས་ཀྱི་དམི གས་ཡུལ་ཡོད་དེ། བྱང་སེམས་ལམ་གྱི་འཇུག་ཡུལ་མཚན་
མར་དམིགས་པ་དང༌། དེའི་ལྡོག་ཡུལ་མཚན་མར་དམིགས་པའི་ངོ་བོ་ཉིད་སོགས་རིམ་བཞིན་དེ་གཉིས་་
ཀྱི་དམི གས་པ་ཡིན་ པའི་ཕྱིར། དེ་གཉིས་ཀྱི་རྣམ་པ་ཡོད་དེ། དང་པོ་དེ་བྱང་སེམས་དང་སངས་རྒྱས་ཀྱི་
ཆོས་ལེན་པར་འདོད་པའི་སྒོ་ནས་བླང་བྱའི་གཟུང་བའོ་སྙམ་དུ་ཞེན་པ་ཡིན། གཉིས་པ་ནི། ཉན་ཐོས་་
དང་རང་རྒྱལ་གྱི་ཆོས་འདོར་བར་འདོད་པའི་སྒོ་ནས་དོར་བྱའི་གཟུང་བའོ་སྙམ་དུ་ཞེན་པ་ཡིན་པའི་ཕྱིར།
དེ་གཉིས་ནི་མཐོང་ལམ་རྩེ་སྦྱོར་གྱི་མི་མཐུན་ཕྱོགས་ཡིན་ཏེ། དེའི་སྤང་བྱ་ཡིན་ པའི་ཕྱིར། དཔེར་ན་
མཐོང་སྤང་ཉོན་མོངས་འདྲ་བའི་ཕྱིར་རོ། །རྟོག་པ་དེ་གཉིས་ཆོས་ཅན། སོ་སོར་དགུ་དགུར་ཡོད་དེ། །
ཡུལ་གྱི་དབྱེ་བས་དེ་ལྟར་ཡོད་ པའི་ཕྱིར། བཅོ་བརྒྱད་པོ་དེ་དག་ནི་ཡུལ་ཇི་ལྟ་བ་བཞིན་མ་ཡིན་ པར་
འཛིན་པའི་ངོ་བོ་དག་ཏུ་ཤེས་པར་བྱ་སྟེ། རང་ཡུལ་ཕྱིན་ཅི་ལོག་ཏུ་སྣང་བའི་ཕྱིར་ཏེ། དྷ་དུ་ར་ཟོས་
པའི་རྒྱུ་མཚན་གྱིས་ནམ་མཁའ་ལ་ གསེར་གྱིས་གང་བ་ཁས་ལེན་པ་ལ་འཇུག་པ་ལྟར་ཞེན་ཡུལ་གྱི་དངོས་པོ་
དང་མ་འབྲེལ་བར་འཇུག་པ་སྟེ། ཞེན་པ་ལྟར་ཡུལ་མི་གནས་པའི་རིག་པ་ཡིན་ པའི་ཕྱིར།
དེས་ན་རང་གི་དམིགས་ཡུལ་དུ་གྱུར་ པའི་བྱང་སེམས་ལམ་གྱི་འཇུག་བྱ་ལ་དམིགས་ནས་ལོངས་སྤྱད་་་
བྱར་བདེན་པར་འཛིན་པའི་བདེན་འཛིན་ཀུན་བཏགས་མཐོང་སྤང་ཤེས་སྒྲིབ་འཇུག་པ་གཟུང་རྟོག་གི་་་་་་
མཚན་ཉིད། དབྱེ་ན་ཡུལ་གྱི་སྒོ་ནས་དགུར་ཡོད། རང་གི་དམིགས་ཡུལ་དུ་གྱུར་པའི་བྱང་སེམས་ལམ་གྱི་
ལྡོག་བྱ་ལ་དམིགས་ནས་ལོངས་སྤྱད་བྱར་བདེན་པར་ཞེན་ པའི་བདེན་འཛིན་ཀུན་བཏགས། མཐོང་སྤང་
ཤེས་སྒྲིབ་འཇུག་པ་གཟུང་རྟོག་གི་མཚན་ཉིད། དབྱེ་ན་ཡུལ་གྱི་སྒོ་ནས་དགུར་ཡོད། །
ཁ་ཅིག ཐེག་པ་ཆེན་པོའི་ལམ་འབྲས་བུ་དང་བཅས་པ་ལ་དམིགས་ནས་འཇུག་བྱར་བདེན་པར་
ཞེན་པའི་ཞེན་རིག་ཤེས་སྒྲིབ་འཇུག་པ་གཟུང་རྟོག་གི་མཚན་ཉིད། ཐེག་ཆེན་གྱི་ལམ་འབྲས་བུ་དང་།
བཅས་པ་ལ་དམིགས་ནས་ ལྡོག་བྱར་བདེན་པར་ཞེན་པའི་ཞེན་རིག་ཤེས་སྒྲིབ་ལྡོག་པ་གཟུང་རྟོག་གི་
མཚན་ཉིད་ཟེར་ན། ཐེག་ཆེན་གྱི་ཚོགས་ལམ་ལ་དམི གས་ནས་ལོངས་སྤྱད་བྱར་བདེན་པར་ཞེན་པའི་ཞེན་
རིག་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར། རང་གི་དམིགས་ཡུལ་དུ་གྱུར་
པའི་བྱང་སེམས་ལམ་གྱི་འཇུག་བྱ་ལ་དམི གས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་ཡིན་་་་
294



པའི་ཕྱིར་ཏེ། ཆོས་ཅན་དེའི་ཕྱིར། འདོད་ན། དེ་ཆོས་ཅན། ཐེག་པ་ཆེན་པོའི་ལམ་འབྲས་བུ་དང་
བཅས་པ་དེ་ཁྱོད་ཀྱི་དམིགས་ཡུལ་དུ་ཐལ་ལོ། །འདོད་མི་ནུས་ཏེ། དེའི་དམིགས་ཡུལ་དང་འཛིན་
སྟངས་ཀྱི་ཡུལ་གཉིས་སུ་ཕྱེ་བའི་དམིགས་ཡུལ་ཡིན་ན་ཐེག་ཆེན་གྱི་ཚོགས་ལམ་ཡིན་དགོས་པའི་ཕྱིར།
གཞན་ཡང་། ཉན་ཐོས་ཀྱི་ཚོགས་ལམ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་
ཆོས་ཅན། མཚན་ཉིད་གཉིས་པ་དེར་ཐལ། མཚོན་བྱ་དེའི་ཕྱིར་ཏེ། རང་གི་དམི གས་ཡུལ་དུ་གྱུར་
པའི་བྱང་སེམས་ལམ་གྱི་ལྡོག་བྱ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་ཡིན་པའི་་
ཕྱིར་ཏེ། ཆོས་ཅན་དེའི་ཕྱིར། འདོད་ན། སྔ་མས་རིགས་འགྲེའོ། །
ཁ་ཅིག དེའི་སྟེང་དུ་རང་གི་དམིགས་ཡུལ་དུ་གྱུར་པའི་ཞེས་བསྣན་ནས་འཇོག་པ་ཡང་མི་འཐད་
དེ༑ སྟོང་ཉིད་ལ་དམི གས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་དང༌། མ་རིག་པ་ལ་
དམི གས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་གཉིས་ཀྱིས་མ་ངེས་པའི་ཕྱིར། སྟོང་ཉིད་དེ་
བྱང་སེམས་ལམ་གྱི་འཇུག་བྱ་དང༌། མ་རིག་པ་དེ་བྱང་སེམས་ལམ་གྱི་ལྡོག་བྱ་ཡིན་པའི་ཕྱིར་ཏེ། དང༌ པོ་
དེ་དེའི་བསྒོམ་བྱ་དང༌། གཉིས་པ་དེ་དེའི་སྤང་བྱ་ཡིན་ པའི་ཕྱིར་རོ། །ཁ་ཅིག བྱང་སེམས་ལམ་གྱི་
འཇུག་བྱ་ལ་དམིགས་ནས། ཞེས་སོགས་དང༌། དེའི་ལྡོག་བྱ་ལ་དམིགས་ནས། ཞེས་སོགས་ཟེར་ན་
སྐྱོན་སྔ་མ་དེ་འཕེན་ནོ། །འདོད་ན། བྱང་སེམས་ལམ་གྱི་འཇུག་བྱ་དེ་དེའི་དམིགས་ཡུལ་དུ་ཐལ་བ་
སོགས་རིགས་འགྲེ་འོ ། །
ཁ་ཅིག རང་གི་དམིགས་ཡུལ་དུ་གྱུར་པའི་འཇུག་བྱའི་ཆོས་ལ་དམི གས་ནས་ལོངས་སྤྱད་བྱར་
བདེན་པར་ཞེན་པ་ཞེས་སོགས་དང༌། དེར་གྱུར་པའི་ལྡོག་བྱའི་ཆོས་ལ་དམིགས་ནས་ཞེས་སོགས་ཟེར་ན།
ཉན་ཐོས་ཀྱི་ཚོགས་ལམ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་ཞེན་རིག་ཆོས་ཅན། །
མཚོན་བྱ་དང་ པོ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། ཉན་ཐོས་ཀྱི་ཚོགས་ལམ་དེ་
འཇུག་བྱའི་ཆོས་ཡིན་པའི་ཕྱིར་ཏེ། དེ་ཐར་ལམ་ཡིན་ པའི་ཕྱིར་རོ། །
ཁ་ཅིག རང་གི་དམིགས་ཡུལ་དུ་གྱུར་པའི་འཇུག་བྱའི་ཆོས་ལ་དམིགས་ནས་ གཟུང་ བར་བདེན་པར་
ཞེན་པའི་རབ་ཏུ་ཕྱེ་བའི་བདེན་འཛིན་ཀུན་བཏགས། མཐོང་སྤང་ཤེས་སྒྲིབ་འཇུག་པ་གཟུང་རྟོ ག་ གི་
མཚན ཉིད། དེར་གྱུར་པའི་བྱང་སེམས་ལམ་གྱི་འཇུག་བྱའི་ཆོས་ལ་དམིགས་ནས་ཞེས་སོགས་སྐབས་
འདིར་དངོས་སུ་བསྟན་པའི་དེའི་མཚན་ཉིད། དེར་གྱུར་པའི་ ལྡོག་བྱའི་ཆོས་ལ་དམིགས་ནས་ཞེས་
སོགས། མཐོང་སྤང་ཤེས་སྒྲིབ་ལྡོག་པ་གཟུང་རྟོག་གི་མཚན་ཉིད། དེར་གྱུར་པའི་བྱང་སེམས་
295



7s
ལམ་གྱི་ལྡོག་བྱའི་ཆོས་ལ་ཞེས་སོགས། སྐབས་འདིར་དངོས་སུ་བསྟན་པའི་དེའི་མཚན་ཉིད་ཟེར་ན།
ཤེས་སྒྲིབ་འཇུག་པ་གཟུང་རྟོག་ཡིན་ན། རང་གི་དམིགས་ཡུལ་དུ་གྱུར་པའི་བྱང་སེམས་ལམ་གྱི་འཇུག་
བྱའི་ཆོས་ལ་དམིགས་པས་ཁྱབ་པར་ཐལ། མཐོང་སྤང་ཤེས་སྒྲིབ་ལྡོག་པ་གཟུང་རྟོག་ཡིན་ན། དེར་གྱུར་
པའི་བྱང་སེམས་ལམ་གྱི་ ལྡོག་བྱའི་ཆོས་ལ་དམིགས་པས་ཁྱབ་པའི་ཕྱིར། རྟགས་ཁས། འདོད་ན། ཉན་
ཐོས་ཀྱི་ཚོགས་ལམ་ལ་དམིགས་ནས་འཇུག་བྱའི་གཟུང་བར་བདེན་པར་ཞེན་པའི་བདེན་འཛིན་ཀུན་་་་་་་་
བཏགས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། ཉན་ཐོས་ཀྱི་
ཚོགས་ལམ་དེ་འཇུག་བྱའི་གཟུང་བ་ཡིན་ པའི་ཕྱིར་ཏེ། དེ་ཉན་ཐོས་ཀྱི་ལམ་གྱི་འཇུག་བྱའི་གཟུང་བ་
ཡིན་ པའི་ ཕྱིར། འདོད་མི་ནུས་ཏེ། ཉན་ཐོས་ཀྱི་ཚོགས་ལམ་དེ་བྱང་སེམས་ལམ་གྱི་འཇུག་བྱ་མ་ཡིན་
པའི་ཕྱིར། གཞན་ཡང་། ཉན་ཐོས་ཀྱི་ཚོགས་ལམ་ལ་དམིགས་ནས་བྱང་སེམས་ལམ་གྱི་ལྡོག་བྱའི་གཟུང་
བར་བདེན་པར་ཞེན་པའི་བདེན་འཛིན་ཀུན་བཏགས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་ན། ཉན་ཐོས་ཀྱི་ཚོགས་ལམ་ལྡོག་བྱའི་གཟུང་བ་ཡིན་པར་ཐལ་ལོ། །
གཉིས་པ་ལ་ཡང་། མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། །
དང་ པོ་ནི། མདོ་ལས། དེ་ནས་ཚེ་ལྡན་ཤཱ་རིའི་བུས་ཚེ་ལྡན་རབ་འབྱོར་ལ་འདི་སྐད་ཅེས་སྨྲས་སོ། །ཀྱེ་
མ་ཚེ་ལྡན་རབ་འབྱོར་བྱང་ཆེན་གཞན་ཡང་ཤེར་ཕྱིན་ལ་སྤྱོད་པ་ནི་སྙིང་པོ་ལ་སྤྱོད་པའོ། །དེ་སྐད་ཅེས་
སྨྲས་པ་དང༌། ཚེ་ལྡན་རབ་འབྱོར་ གྱིས་ཚེ་ལྡན་ཤཱ་རིའི་བུ་ལ་འདི་སྐད་ཅེས་སྨྲས་སོ། །ཀྱེ་མ་ཚེ་ལྡན་ཤཱ་རིའི་
བུ་བྱང་ཆེན་གཞན་ཡང་ཤེར་ཕྱིན་ལ་སྤྱོད་པ་དེ་ནི་སྙིང་པོ་མེད་པ་ལ་སྤྱོད་པའོ། །དེ་ཅིའི་ཕྱིར་ཞེ་ན།
ཚེ་ལྡན་ཤཱ་རིའི་བུ་ཤེར་ཕྱིན་སྙིང་པོ་མེད་པའོ། །ཞེས་སོགས་ཀྱིས་མཐོང་སྤང་ཤེས་སྒྲིབ་རྫས་འཛིན་རྟོག་པ་
གཉེན་པོའི་སྒོ་ནས་མདོར་བསྟན། དེ་ནས་བཅོམ་ལྡན་འདས་ཀྱིས་ཚེ་ལྡན་རབ་འབྱོར་ལ་འདི་སྐད་ཅེས་
བཀའ་སྩལ་ཏོ། །རབ་འབྱོར་ཅིའི་ཕྱིར་བྱང་ཆེན་ཤེར་ཕྱིན་ལ་ཞུམ་པར་མི་འགྱུར་བ་ཡིན། གསོལ་བ།
བཅོམ་ལྡན་འདས་ཆོས་ཐམས་ཅད་མ་མཆིས་པའི་སླད་དུ་བྱང་ཆེན་ཤེར་ཕྱིན་ལ་ཞུམ་པར་མི་འགྱུར་རོ། །
ཞེས་པ་ནས་དེ་བཞིན་ཉིད་འདི་ལ་ནི་གང་ཡང་གནས་པར་འགྱུར་པ་མེད་དེ། དེ་ལ་གནས་ཤིང་བླ་མེད་
རྫོགས་བྱང་དུ་མངོན་འཚང་རྒྱ་བར་འགྱུར་བ་སུ་ཡང་མེད་ན། དེ་ལ་གནས་ཤིང་ཆོས་སྟོན་པར་འགྱུར་པ་
ལྟ་ཅི་སྨོས་ཏེ་དེ་ནི་གནས་མེད་དོ། །ཞེས་པས་བཏགས་འཛིན་རྟོག་པ་གཉེན་པོའི་སྒོ་ནས་བསྟན་ནོ། །
གཉིས་པ་ལ་གསུམ་ལས། དང༌ པོ་ནི། དེ་ལྟར་རྣམ་པར་རྟོག་པ་བཞིའི་གཟུང་བའི་རྣམ་པར་རྟོག་པའི་
ཕྱོགས་གཉིས་མདོར་བསྟན་ནས། དེའི་འོག་ཏུ་འཛིན་པའི་རྣམ་པར་རྟོག་པའི་ཕྱོགས་གཉིས་མདོར་
LINL
296



བསྟན་གྱི་སྒོ་ནས་འཆད། ཅེས་མཚམས་སྦྱོར་བ་ལ། དེ་ལྟར་གཟུང་བར་རྣམ་པར་རྟོག་པའི་ཕྱོགས་
གཉིས་བསྟན་ནས་འཛིན་པར་རྣམ་པར་རྟོག་པ་གཉིས་པོ། ཞེས་གསུངས།
གཉིས་པ་ནི། མདོ་དེའི་དོན་འཆད་པ་ལ། སོ་སོའི་སྐྱེ་བོ་འཕགས་དབྱེ་བས། །ཞེས་སོགས་
གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། སོ་སོའི་སྐྱེ་བོ་དང༌། ཞེས་སོགས་
གསུངས། འདི་ལ་ཡང་རྟོག་པའི་ངོ་བོ། སྤང་བྱར་བསྟན་པ། དབྱེ་བ། འཁྲུལ་བར་བསྒྲུབ་པའོ། །
དང་པོ་ནི། སོ་སོའི་སྐྱེ་བོ་འཕགས་དབྱེ་བས། །སེམས་ཅན་རྫས་དང་བཏགས་ཡོད་པར། །རྣམ་རྟོག་
འཛིན་པ་དག་དུ་འདོད། །ཅེས་དང་། སོ་སོའི་སྐྱེ་བོ་དང་ འཕགས་པའི་གང་ཟག་དག་གི་གོ་རིམ་
བཞིན་དུ་སྐྱེས་བུ་རྫས་དང་བཏགས་པར་ཡོད་པའི་རྟེན་ཅན་གྱི་འཛིན་པ་དག་ཡོད་པས་འཛིན་པར་རྣམ་་་་
པར་རྟོག་པ། ཞེས་འཆད། གཉིས་པ་ནི། གེགས་བྱེད་པ་ཡིན་ པའི་ ཕྱིར་མི་མཐུན་པའི་ཕྱོགས་སུ་ གྱུར་
པ་། ཞེས་འཆད། གསུམ་པ་ནི། དེ་དག་སོ་སོར་དགུ་བདག་ཉིད། །ཅེས་དང་། ཡུལ་གྱི་དབྱེ་བས་
སོ་སོར་རྣམ་པ་དགུ་ཡོད་པ་ནི། ཞེས་འཆད། བཞི་པ་ནི། གལ་ཏེ་གཟུང་དོན་དེ་བཞིན་མེད། །དེ་
དག་གང་གི་འཛིན་པར་འདོད། །དེ་ལྟར་དེ་དག་འཛིན་པ་ཡི། །ངོ་བོས་སྟོང་པའི་མཚན་ཉིད་དོ། །
ཞེས་དང་། གང་གི་ཚེ་དེ་དག་གི་ཡུལ་གྱི་དངོས་པོར་གྱུར་པ། གཟུང་བའི་དོན་དག་དེ་བཞིན་དུ་གཟུང་
བའི་ངོ་བོར་ཡོད་པ་མ་ཡིན་ཞེས་བྱ་བ། དེའི་ཚེ་གང་གི་ཡང་འཛིན་པ་མ་ཡིན་ཏེ། དེའི་ཕྱིར་དེ་དག་ནི་
འཛིན་པའི་ངོ་བོས་དབེན་པའི་ངོ་བོ་ཡིན་ པས། ཕྱིན་ཅི་ལོག་ཏུ་སྣང་བའི་ཕྱིར་ཡུལ་ཇི་ལྟ་བ་བཞིན་མ་
ཡིན་ པའི་རང་གི་ངོ་བོ་དག་ཏུ་ཤེས་པར་བྱའོ། །ཞེས་གསུངས།
གཞུང་དོན་རིམ་པ་ལྟར། མཐོང་སྤང་ཤེས་སྒྲིབ་འཛིན་རྟོག་ཆོས་ཅན། ཁྱོད་ལ་དུ་མར་དབྱེར་
རུང་སྟེ། ཁྱོད་ལ་མཐོང་སྤང་ཤེས་སྒྲིབ་རྫས་འཛིན་རྟོག་པ་དང་། དེ་བཏགས་འཛིན་རྟོག་པ་གཉིས་སུ་
ཡོད་པའི་ཕྱིར་ཏེ། ཁྱོད་ལ་སོ་སོའི་སྐྱེ་བོ་དང་ འཕགས་པའི་དབྱེ་བའི་དེ་དེའི་འཛིན་པ་གཉིས་སུ་ཡོད་པའི་
ཕྱིར་རོ། །རྟོག་པ་དེ་གཉིས་ཆོས་ཅན། མཐོང་ལམ་རྩེ་སྦྱོར་གྱི་སྤང་བྱ་ཡིན་ཏེ། དེ་སྐྱེ་བ་ལ་གེགས་
བྱེད་པ་ཡིན་པའི་ཕྱིར། དཔེར་ན་མཐོང་སྤང་ཉོན་སྒྲིབ་བཞིན་ནོ། །རྟོག་པ་དེ་གཉིས་ཆོས་ཅན། སོ་
སོར་དུ་མར་ཡོད་དེ། ཡུལ་གྱི་ སྒོ་ནས་དགུ་དགུར་ཡོད་པའི་ཕྱིར། འདི་དག་ལ་རྟོག་པ་ཞེས་བརྗོད་པའི་
རྒྱུ་མཚན་ཡོད་དེ། རྟོག་པ་དེ་དག་རང་ གིས་ཇི་ལྟར་ཞེན་པ་དེ་ལྟར་འཛིན་པའི་ངོ་བོས་མཚན་ཉིད་ཅན་
ཡིན་ པའི་ཕྱིར་ཏེ། རྟོག་པ་དེ་དག་ཞེན་པ་ལྟར་གྱི་ཡུལ་གང་གི་འཛིན་པར་འདོད། དེ་འཛིན་པ་མ་ཡིན་
s



པའི་ཕྱིར་རོ། །རྒྱུ་མཚན་གང་གི་ཕྱིར་ན་རྟོག་པ་དེས་གཟུང་བའི་དོན་རྣམས་གཟུང་བ་དེ་བཞིན་དུ་མེད་
པའི་ཕྱིར་རོ། །
མཐའ་དཔྱད་པ་ལ། དངོས་ཀྱི་དོན་དང༌། རྩོད་པ་སྤང་བ་གཉིས་ལས། དང་པོ་ནི། རང་གི་
དམིགས་ཡུལ་དུ་གྱུར་པའི་ རྫས་འཛིན་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་བདེན་་་་་་་
འཛིན་ཀུན་བཏགས། མཐོང་སྤང་ཤེས་སྒྲིབ་རྫས་འཛིན་རྟོག་པའི་མཚན་ཉིད། དེར་གྱུར་པའི་བཏགས་
འཛིན་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་བདེན་འཛིན་ཀུན་བཏགས། མཐོང་
སྤང་ཤེས་སྒྲིབ་བཏགས་འཛིན་རྟོག་པའི་མཚན་ཉིད། དེ་གཉིས་ལ་སོ་སོར་ཡུལ་གྱི་ སྒོ་ནས་དབྱེ་ན་དགུ་
དགུར་ཡོད་དོ། །ཁ་ཅིག རང་གི་དམིགས་ཡུལ་དུ་གྱུར་པའི་གང་ཟག་རང་རྐྱ་ཐུབ་པའི་རྫས་ཡོད་དུ་
འཛིན་པའི་འཛིན་པ་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་བདེན་འཛིན་ཀུན་བཏགས་
དེ། སྐབས་འདིར་དངོས་སུ་བསྟན་པའི་མཐོང་སྤང་ཤེས་སྒྲིབ་རྫས་འཛིན་རྟོག་པའི་མཚན་ཉིད། དེར་
གྱུར་པའི་སྐྱེས་བུ་བཏགས་ཡོད་དུ་འཛིན་པའི་འཛིན་པ་ལ་དམིགས་ནས་ཞེས་སོགས། སྐབས་འདིར་
དངོས་སུ་བསྟན་པའི་མཐོང་སྤང་ཤེས་སྒྲིབ་བཏགས་འཛིན་རྟོག་པའི་མཚན་ཉིད་ཟེར་ན། ལྷས་བྱིན་རང་
རྐྱ་ཐུབ་ པའི་རྫས་ཡོད་དུ་འཛིན་པའི་འཛིན་པ་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་་་༌་
བདེན་འཛིན་ཀུན་བཏགས་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེ འི་ཕྱིར། འདོད་
ན། དེའི་དམིགས་ཡུལ་ཡང་ཡིན་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་འཛིན་པ་ཡང་ཡིན་
པའི་གཞི་མཐུན་ཡོད་པར་ཐལ། འདོད་པའི་ཕྱིར། འདོད་ན། ལྷས་བྱིན་རང་རྐྱ་ཐུབ་ པའི་ རྫས་ཡོད་
དུ་འཛིན་པའི་འཛིན་པ་དེ་གང་ཟག་དེར་འཛིན་པའི་འཛིན་པ་ཡིན་པར་ཐལ། འདོད་པའི་ཕྱིར།
འདོད་ན། དེ་ཆོས་ཅན། གང་ཟག་ཁྱོད་ཀྱི་དམིགས་ཡུལ་དང་འཛིན་སྟངས་ཀྱི་ཡུལ་གཉིས་སུ་ཕྱེ་བའི་
དམིགས་ཡུལ་ཡིན་པར་ཐལ། འདོད་པའི་ཕྱིར། འདོད་ན། གང་ཟག་དེ་ལྷས་བྱིན་དུ་ཐལ་ལོ། །
གཞན་ཡང་། ཤེས་སྒྲིབ་རྫས་འཛིན་རྟོག་པ་དང༌། ཤེས་སྒྲིབ་བཏགས་འཛིན་རྟོག་པ་གཉིས་འགལ་བར་
ཐལ། མཚན་ཉིད་དེ་གཉིས་འཐད་པའི་ཕྱིར། འདོད་ན། བཀག་ཟིན། ཁ་ཅིག རྫས་འཛིན་ལ་
དམིགས་ནས་མེས་སོགས་དང་ བཏ གས་འཛིན་ལ་དམིགས་ནས་ཞེས་སོགས་ཟེར་ན། གང་ཟག་རྫས་ཡོད་
དུ་འཛིན་པའི་འཛིན་པ་ལ་དམིགས་ནས་ལོངས་སྤྱོད་བྱེད་དུ་བདེན་པར་ཞེན་པའི་བདེན་འཛིན་ཀུན་་་་་་་
བཏགས་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར། འདོད་ན། རྫས་འཛིན་དེ་
ཁྱོད་ཀྱི་དམིགས་ཡུལ་དུ་ཐལ་ལོ།།
298



རོང་ཊིཀ་པ་ན་རེ། འཕགས་རྒྱུད་ལ་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་བློ་མེད་
དེ། འཕགས་པ་ཡིན་ན་གང་ཟག་གི་བདག་མེད་མངོན་སུམ་དུ་རྟོགས་དགོས་པའི་ཕྱིར། ཐེག་ཆེན་
འཕ གས་པའི་རྒྱུད་ལ་ཆོས་ཀྱི་བདག་འཛིན་མེད་དེ། དེ་ཡིན་ན་ཆོས་ཀྱི་བདག་མེད་མངོན་སུམ་དུ་རྟོགས་
དགོས་པའི་ཕྱིར་ཟེར་ན། བྱང་འཕགས་ཀྱི་རྒྱུད་ལ་ཉོན་ཡིད་མེད་པར་ཐལ། དེའི་རྒྱུད་ལ་གང་ཟག་གི་
བདག་འཛིན་མེད་པའི་ཕྱིར། འདོད་མི་ནུས་ཏེ། ཉོན་ཡིད་དེ་ས་བདུན་པའི་ བར་དུ་འབྱུང་བའི་ཕྱིར།
རྟ གས་ཁས།
གཉིས་པ་ལ། རྩོད་པ། ལན།
ལན་ལ་རྩོད་པ་སྤང་བ་དང་ གསུམ་ལས། དང་ པོ་ནི། ཁ་ཅིག སོ་སོའི་སྐྱེ་བོ་འཕ གས་དབྱེ་
བས། ཞེས་རྫས་འཛིན་སོ་སྐྱེའི་རྟེན་ཅན་དང༌། བཏགས་འཛིན་རྟོག་པ་འཕགས་པའི་རྟེན་ཅན་དུ་
བཤད་པ་མི་འཐད་པར་ཐལ། སོ་སྐྱེའི་རྒྱུད་ཀྱི་འཛིན་རྟོག་ལ་རྫས་འཛིན་རྟོག་པས་མ་ཁྱབ། འཕ གས་
རྒྱུད་ཀྱི་འཛིན་རྟོག་ལ་བ ཏ གས་འཛིན་རྟོག་པས་མ་ཁྱབ་པའི་ཕྱིར། དང་པོ་གྲུབ་སྟེ། སོ་སྐྱེ་ལ་གང་ཟག་
རང་རྐྱ་ཐུབ་པའི་ རྫས་ཡོད་ཀྱིས་སྟོང་པར་རྟོགས་པ་ཡོད་པའི་ཕྱིར་ཏེ། དེ་ལ་ཆོས་ཐམས་ཅད་བདག་མེད་
པར་རྟོགས་པ་ཡོད་ པའི་ ཕྱིར། གཉིས་པ་གྲུབ་སྟེ། འཕགས་རྒྱུད་ལ་ངར་འཛིན་ཡོད་པའི་ཕྱིར་ཏེ། དེ་
ལ་ང་ཞེས་འབྱུང་བ་ཡོད་པའི་ཕྱིར་ཏེ། དགེ་སློང་དག་མཚན་མོ་འདས་ནས་ནང་བར་གྱི་དུས་སུ་ངས་སྲོག་
ཆགས་ལྕེ་སྤྱང་སྐད་འབྱིན་པའི་སྒྲ་ཐོས། ཞེས་པ་དང༌། ང་དེའི་ཚེ་དེའི་དུས་ན་རི་དྭགས་ཀྱི་ རྒྱལ་པོ་སེང་
གེ་ཡན་ལག་མ་སྨད་པ་ཞེས་བྱ་བར་གྱུར་ཏོ། །ཞེས་གསུངས་པའི་ཕྱིར་ཞེས་ཟེར།
གཉིས་པ་ནི། རྩོད་པ་དེ་དག་མི་འཐད་དེ། རྫས་འཛིན་སོ་སྐྱེའི་རྟེན་ཅན་དང༌། བཏགས་འཛིན་
འཕགས་པའི་རྟེན་ཅན་དུ་གསུངས་པ་ནི། །གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་བློའི་ཞེན་
ཡུལ་མྱོང་སྟོབས་ཀྱིས་ཁེགས་པ་ནི་སོ་སོ་སྐྱེ་བོ་རྣམས་ལ་མེད་ཅིང་། འཕགས་པ་ལ་ཡོད་པས་དེ་ལྟར་
གསུངས་པ་ཡིན་ པའི་ ཕྱིར། གཞན་ཡང་རྩོད་པ་དེ་ནི་སྙིང་པོ་མེད་པ་ཡིན་ཏེ། རྫས་འཛིན་སོ་སྐྱེ་ལ་
བཤད་ཅིང་བཏཱ གས་འཛིན་དེ་ལ་མ་བཤད་པ་ནི་སོ་སྐྱེས་ཆོས་ཐམས་ཅད་བདག་མེད་དུ་ཤེས་པ་ནི་མོས་པ་་་
ཡིད་བྱེད་ཀྱིས་བཏགས་པ་ཙམ་དུ་རྟོགས་པ་ཡིན། བཏགས་འཛིན་འཕགས་པ་ལ་བཤད་པ་ནི། དེ་ཁོ་ན་
ཉིད་ཡིད་བྱེད་ཀྱིས་བཏགས་པ་ཙམ་དུ་རྟོ གས་པ་ལ་འདོད་པའི་ཕྱིར། དེ་ལྟར་མེད། ཉི་སྣང་ལས་དེ་
དག་ནི་མོས་པ་ཡིད་ལ་བྱེད་པ་ཡིན་ལ། འདིར་ནི་དེ་ཁོ་ན་ཉིད་ཡིད་ལ་བྱེད་པ་ལ་བརྗོད་པར་འདོད་པ་
ཡིན་པས་སྙིང་པོ་མེད་དོ། །ཞེས་གསུངས་པའི་ཕྱིར། གཞན་ཡང་} ༡. རྩོད་པ་དེ་མི་འཐད་དེ།
299



འཕགས་པ་ང་དེའི་ཚེ་ཞེས་སོགས་ཀྱི་ཚིག་ནི་གཞན་གྱིས་ཁོང་དུ་ཆུད་པའི་ཐབས་སུ་བསྟན་པ་ཐ་སྙད་པ་་་
ཡིན་གྱི། ངར་འཛིན་པ་མཚན་ཉིད་པ་ཡོད་ནས་མ་ཡིན་ པའི་ཕྱིར། དེ་ལྟར་ཡང་། དེ་ཉིད་ལས།
དེའི་ཚིག་ནི་ཐ་སྙད་པ་ཡིན་གྱི་དོན་དམ་པ་ནི་མ་ཡིན་ པས་སྙིང་པོ་མེད་དོ། །ཞེས་གསུངས་པའི་ཕྱིར།
རྩོད་ལན་འདི་དག་ཉི་སྣང་ལས་བཀོད་པ་གསེར་ཕྲེང་དུ་བཤད་པའོ། །
ཁོ་ན་རེ། འཕགས་པ་བྱམས་པའི་རྒྱུད་ལ་ཤེས་སྒྲིབ་བཏགས་འཛིན་རྟོག་པ་ཡོད་པས། འདིར་
ཡང་། མཐོང་སྤང་ལ་རྟོག་པ་དེ་བཤད་པ་མི་འཐད་ཅིང་སྒོམ་སྤང་རྫས་འཛིན་གྱི་རྟོག་པ་མི་འཐད་པར་
འགྱུར་ཏེ། འཛིན་རྟོག་དང་པོ་སོ་སྐྱེ་དང་ གཉིས་པ་འཕགས་པ་ཁོ་ན་ལ་ཡོད་པའི་ཕྱིར། ཞེས་ཟེར། །
འདིའི་ལན་ལ་ཁ་ཅིག དེ་ལྟར་བཤད་པ་རྫས་འཛིན་དང་བཏགས་འཛིན་ལ་ཡིན་གྱི། རྟོག་པ་གཉིས་ཀྱི་
འཛིན་པ་དེ་གཉིས་ཡུལ་དུ་བྱེད་པའི་རྟོག་པ་ཡིན་ པས་དེ་ལ་མ་ཡིན་ནོ། །ཞེས་ཟེར་བ་མི་འཐད་དེ། །
རྩོད་པའི་སྐབས་སུ་རྟོག་པ་དང་ པོ་དང་ གཉིས་པའི་རྣམ་གཞག་མ་བྱས་སོ། །ཞེས་རྟོག་པ་གཉིས་ལ་
བརྩད་ཅིང་རྩ་བར་ཡང་རྣམ་རྟོག་གཉིས་སྐྱེ་འཕགས་གཉིས་ལ་སྒྲས་ཟིན་པར་ཡོད་པར་བསྟན་པ་ལ་རྩོད་པ་
འདི་བྱུང་བའི་ཕྱིར། དེས་ན་སོ་སྐྱེ་དང་མཐོང་སྤང་ལ་བཏགས་འཛིན་རྟོག་པ་ཡོད་པར་གསུངས་པ་ནི་
མོས་པ་ཡིད་བྱེད་ཀྱི་དབང་དུ་བྱས་པ་ཡིན་ཏེ། བཏགས་འཛིན་ལ་ཡིད་བྱེད་གཉིས་ཀྱི་སྒོ་ནས་གཉིས་སུ་
མཛད་པའི་ཕྱིར། རྩ་བར་བཏགས་འཛིན་རྟོག་པ་འཕགས་པའི་རྟེན་ཅན་དུ་གསུངས་པའི་རྒྱུ་མཚན་ཡོད་
དེ། དེ་ཁོ་ན་ཉིད་ཀྱི་ཡིད་བྱེད་ལ་དགོངས་ནས་གསུངས་པའི་ཕྱིར། །
གསུམ་པ་ནི། ཁོ་ན་རེ། སེམས་ཅན་རྫས་དང་བཏགས་ཡོད་པར། ཞེས་འཛིན་རྟོག་སེམས་
ཅན་དུ་རྟོག་པར་བཤད་པ་འདི་གང་ཟག་དང་ཆོས་གཉིས་སུ་ཕྱེ་བའི་གང་ཟག་ཡིན་ནམ། འོན་ཏེ། དེ་
གང་ཟག་ཏུ་བཏགས་པའི་ གཞི་སེམས་རྒྱུད་ཀྱིས་ཟིན་པའི་ཆོས་ཙམ་ལ་བྱེད། དང་པོ་ལྟར་ན་ཡུལ་ཅན་གྱི་
རྟོག་པ་དེ་ཉོན་སྒྲིབ་ཡིན་པར་ཐལ། དམ་བཅའ་དེའི་ཕྱིར། འདོད་ན། རྟོག་པ་དེ་གཉིས་ཉན་རང་གི་
སྤང་བྱའི་གཙོ་བོ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། འདི་དག་བྱང་སེམས་ལམ་གྱི་
ཐུན་མོང་མ་ཡིན་པའི་སྤང་བྱ་ཡིན་པའི་ཕྱིར། གཞན་ཡང་། ཉན་རང་ གིས་གཟུང་རྟོག་གཉིས་ཀྱང་སྤོང་
ནུས་པར་ཐལ། དེས་འཛིན་རྟོག་གཉིས་སྤོང་ནུས་པའི་ཕྱིར། འདོད་ན། དེས་གཟུང་འཛིན་རྫས་་
གཞན་གྱི་རྣམ་རྟོག་བཞི་ཀ་སྤོང་ནུས་པར་ཐལ་ལོ། །གཉིས་པ་ལྟར་ན་གཞུང་ལས་སེམས་ཅན་དང་ གང་
ཟག་ཏུ་རྟོག་པར་བཤད་པ་དང༌། ཉི་སྣང་གི་རྩོད་ལན་ལ་ངར་འཛིན་ཡོད་མེད་ཀྱི་རྫས་འཛིན་ཡོད་མེད་་
དུ་བཤད་པ་མི་འཐད་པར་འགྱུར་རོ། །ཞེ་ན། སྤྱིར་འཛིན་རྟོག་ལ་གང་ཟག་དང་ཆོས་ཙམ་ལ་འཛིན་
300



，
པ་སོ་སོར་ཞེན་པ་གཉིས་ཡོད་ཅིང་གཉིས་ཀའང་བྱང་སེམས་ཀྱིས་སྤོང་དགོས་པའི་ཕྱིར། གཉིས་ཀའི་རྣམ་
གཞག་ཁས་བླངས་ཏེ། མདོར་བསྟན་དུ་གང་ཟག་ཏུ་རྟོག་པ་རྩ་བར་བཤད་ཅིང་། རྒྱས་བཤད་དུ་ཉི་
སྣང་ལས་བཤད་པ་རྣམས་ཤེས་སྒྲིབ་ཀྱི་རྟོག་པར་སྣང་བའི་ཕྱིར་རོ། །དེས་ན་སྐྱེ་འཕགས་གཉིས་ཀའི་
གང་ཟག་གིས་བདག་མེད་རྟོ གས་ ཀྱང་མངོན་དུ་གྱུར་མ་གྱུར་གཉིས་ལས། དེ་གཉིས་ཀྱིས་འཛིན་པ་ལ་སོ་
སོར་རྫས་བཏགས་ཀྱི་འཛིན་པར་འཇོག་པ་ལྟར་ཆོས་བདག་མེད་པར་མངོན་སུམ་དུ་རྟོ གས་མ་རྟོ གས་ཀྱི་་་་་
ཁྱད་པར་གྱིས་ཀྱང་སྐྱེ་འཕགས་ཀྱི་ འཛིན་པ་ལ་ཆོས་ཙམ་ལ་རྫས་དང་བཏགས་པའི་ལོངས་སྤྱོད་པ་པོར་་་་་་་
འཛིན་པའི་ཤེས་སྒྲིབ་ཀྱི་འཛིན་པ་གཉིས་ཀྱང་ཤེས་པར་བྱའོ། །དེ་ལྟར་སྐྱེ་འཕ གས་ གཉིས་ཀྱི་འཛིན་པ་
ལ་རྫས་བཏགས་ཀྱི་འཛིན་པ་གཉིས་སུ་ཕྱེ་བ་མེད་གཙོ་ཆེ་བ་ཡིན་ཏེ། ག ཞན་དུ་ན་འཕ གས་རྒྱུད་ལ་རྫས་
འཛིན་རྟོག་པ་མེད་པར་ཐལ་བའི་སྐྱོན་ཡོད་པའི་ཕྱིར། འདི་དག་ནི་གསེར་ཕྲེང་སྒྲས་ཟིན་ལྟར་བཀོད་
པས་དཔྱད་པར་བྱ་དགོས་སོ།།
གཉིས་པ་རྒྱས་པར་འཆད་པ་ལ། གཟུང་རྟོག་རྒྱས་པ ར་འཆད་པ་དང༌། འཛིན་རྟོག་རྒྱས་པར་
འཆད་པ་གཉིས་ལས། དང་པོ་ལ། འཇུག་པ་གཟུང་རྟོག་རྒྱ ས་པར་འཆད་པ་དང༌། ལྡོག་པ་གཟུང་
རྟོག་རྒྱས་པར་འཆད་པ་གཉིས་ལས། དང་ པོ་ལ། མདོ་དང་ བསྟན་བཅོས་གཉིས་ལས། དང་ པོ་ནི།
དེ་ནས་ཚེ་ལྡན་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཇི་
ལྟར་སྒྱུ་མ་ལྟ་བུའི་སེམས་བླ་མེད་རྫོགས་བྱང་དུ་མངོན་པར་འཚང་རྒྱ་བར་འགྱུར་བ་ལགས། ཞེས་སོགས་
ཀྱིས་འཆད།
གཉིས་པ་ལ་གསུམ་ལས། དང་པོ་ནི། ངོ་བོ་ཉིད་དང་རིགས་དང་ནི། །ཞེས་སོགས་གསུངས་པ་
ཆོས་ཅན། དགོས་པ་ཡོད་དེ། གཟུང་བའི་རྣམ་པར་རྟོག་པ་དང་པོ་འཇུག་པ་གཟུང་རྟོག་ལ་ཇི་ལྟར་
རྣམ་པ་དགུར་ཡོད་པ་ཡིན་ཞེ་ན། དེའི་ལན་བསྟན་པར་བྱ་བའི་ཆེད་ཡིན་ པའི་ཕྱིར། ཞེས་མཚམས་སྤྱོར་
བ་ལ། གཟུང་བའི་རྣམ་པར་རྟོག་པ་དང་པོ་འཇུག་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་ན། ཞེས་
གསུངས། གཉིས་པ་ནི། མདོ་དེའི་དོན་འཆད་པ་ལ། ངོ་བོ་ཉིད་དང་རིགས་དང་ནི། །ཞེས་སོགས་
གསུངས། གསུམ་པ་ལ་རྟོག་པའི་ངོ་བོ་དང་། གཉེན་པོ་གཉིས་ལས། དང་པོ་ནི། དབེན་པས། ཞེས་
སོགས་ ཀྱིས་འཆད། གཉིས་པ་ནི། མཐོང་བའི་ལམ་གྱི་སྦྱོར་བའི་གནས་སྐབས་ཀྱི་སྤང་བར་བྱ་བར་
བཞེད་པ་ཡིན་ནོ། །ཞེས་གསུངས།
དང་པོ་ལ་ཡང་ཡུལ་རྣམ་ པ་དགུ་བོ་དེ་ལ་བྱང་སེམས་ལམ་གྱི་འཇུག་བྱ་སྤྱི་དང་། ཁྱད་པར་གཉིས་
，
，
301



ལས། དང་པོ་བྱང་ཆུབ་རྒྱུ་འབྲས་ཀྱིས་དབེན་པའི་ངོ་བོ་ཉིད་ལ་རྟོག་པ་དེ་སྟོན་པ་ལ། བཅོམ་ལྡན་
འདས་ཀྱིས་བཀའ་སྩལ་པ། རབ་འབྱོར་དེ་ཇི་སྙམ་དུ་སེམས། སྒྱུ་མ་ལྟ་བུའི་སེམས་དེ་ཁྱོད་ཀྱིས་ཡང་
དག་པར་མཐོང་ངམ། གསོལ་བ་བཅོམ་ལྡན་འདས་དེ་ནི་མ་ལགས་ཏེ། བཅོམ་ལྡན་འདས་བདག་གིས་
སྒྱུ་མ་ཡང་ཡང་དག་པར་རྗེས་སུ་མ་མཐོང་སྟེ། ཞེས་སོགས་གསུངས། དེའི་དོན་འཆད་པ་ལ། ངོ་བོ་ཉིད་་
དང༌། ཞེས་དང༌། དབེན་པས་དབེན་པ་མ་རྟོགས་པའི་ངོ་བོ་ཉིད་དང༌། ཞེས་གསུངས། །
གཉིས་པ་ཁྱད་པར་ལ་རྒྱུ་དང༌། ལམ་དང་། འབྲས་བུ་གསུམ་ལས། དང་པོ་རྒྱུ་ཐེག་ཆེན་གྱི་
རིགས་ལ་རྣམ་ པར་རྟོག་པ་དེ་སྟོན་པ་ལ། བཅོམ་ལྡན་འདས་འདི་ལྟ་སྟེ། དཔེར་ན་ནམ་མཁའ་ནི་འདི་
ལྟར་བདག་ལ་ལ་དང་ནི་ཉེའོ་ཞེས་བགྱི་བར་ མི་སེམས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་
ནམ་མཁའ་ལ་བྱེ་བྲག་མ་མཆིས་ཤིང་མི་གཡོ་བ་དང་། རྣམ་པར་རྟོག་པ་མ་མཆིས་པའི་སླད་དུ་སྟེ། ཞེས་་
གསུངས། དེའི་དོན་འཆད་པ་ལ། རིགས་དང་ནི། ཞེས་དང༌། ས་མི་གཡོ་བ་ལ་སོགས་པ་ལ་་
འཇུག་པས་སངས་རྒྱས་ཀྱི་རིགས་སུ་ངེས་པ་དང༌། ཞེས་གསུངས།
གཉིས་པ་ལ་ལམ་གྱི་ངོ་བོ་དང༌། ཡུལ། མི་མཐུན་ཕྱོགས་སེལ་བའི་ནུས་པ་དང་ གསུམ་ལས།
དང་པོ་ཐེག་ཆེན་གྱི་འཕགས་ལམ་ཡང་དག་པར་གྲུབ་པ་ལ་རྣམ་པར་རྟོག་པ་སྟོན་པ་ལ། བཅོམ་ལྡན་
འདས་འདི་ལྟ་སྟེ། དཔེར་ན། སྒྱུ་མའི་སྐྱེས་བུ་ནི་འདི་ལྟར་བདག་ལ་སྒྱུ་མ་ནི་རིང་ངོ་། །སྒྱུ་མའི་
མཁན་པོ་ནི་ཉེའོ། །སྐྱེ་བོའི་ཚོགས་འདི་ལྟར་འདུས་པ་ནི་བདག་ལ་ཉེའོ་ཞེའམ། རིང་ངོ་ཞེས་བགྱི་ བར་་
མི་སེམས་སོ། །གསུངས། དེའི་དོན་འཆད་པ་ལ། ལམ་ནི་ཡང་དག་གྲུབ་པ་དང་། །ཞེས་དང་། །
སྒྱུ་མ་ལྟ་བུར་རྟོགས་པས་མཐོང་བ་ལ་སོགས་པའི་ལམ་ཡང་དག་པར་གྲུབ་པ་དང༌། ཞེས་གསུངས། །
གཉིས་པ་ཡིན་ལུགས་ཤེས་པ་སོགས་དམིགས་པ་ལ་རྣམ་པར་རྟོག་པ་ནི། བཅོམ་ལྡན་འདས་འདི་ལྟ་
སྟེ། དཔེར་ན་གཟུགས་ནི་འདི་ལྟར་བདག་ལ་དམིགས་པ་གང་གི་གཟུགས་ནི་འབྱུང་བ་དེ་ནི་ཉེ་ལ། མེ་
ལོང་དང་སྣོད་ཆུས་གང་བའི་ནང་དུ་བྱུང་བ་དེ་ནི་བདག་ལ་རིང་ངོ་ཞེས་བགྱི་བར་མི་སེམས་སོ། །ཞེས་་
གསུངས་སོ། །དེའི་དོན་འཆད་པ་ལ། ཤེས་པའི་དམིགས་པ་མ་འཁྲུལ་དང་། །ཞེས་དང་། སྣང་
བརྙན་ཙམ་དུ་ཟད་པས་ཤེས་པའི་དམིགས་པ་མ་འཁྲུལ་བ་དང༌། ཞེས་གསུངས།
གསུམ་པ་སྤང་གཉེན་ལ་འདོར་ལེན་བྱེད་པའི་མི་མཐུན་ཕྱོགས་དང༌། གཉེན་པོ་ཕྱོགས་ལ་རྣམ་པར་
རྟོག་པ་ནི། བཅོམ་ལྡན་འདས་འདི་ལྟ་སྟེ། དཔེར་ན། དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོ གས་པའི་སངས་རྒྱས་ལ་ནི་སྡུག་པའམ་མི་སྡུག་པར་འགྱུར་བ་གང་ཡང་མ་མཆིས་སོ། །ཞེས་སོགས་་
302



ཀྱིས་འཆད། དེའི་དོན་འཆད་པ་ལ། མི་མཐུན་ཕྱོགས་དང་ གཉེན་པོ་དང༌། ཞེས་དང༌། ཡོན་ཏན་
་དང་སྐྱོན་མཐོང་བ་སྔོན་དུ་འགྲོ་བའི་བླང་བར་བྱ་བ་དང་། དོར་བར་བྱ་བ་ཉིད་ཀྱིས་གཉེན་པོ་དང་ མི་
མཐུན་པའི་ཕྱོགས་དང༌། ཞེས་གསུངས།
གསུམ་པ་ལ། རང་དོན་གཞན་དོན་གཉིས་ལས། དང་པོ་ཡུལ་མངོན་དུ་བྱས་པའི་རང་ དོན་ལ་
རྣམ་པར་རྟོག་པ་ནི། བཅོམ་ལྡན་འདས་འདི་ལྟ་སྟེ། དཔེར་ན། དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོ གས་པའི་སངས་རྒྱས་ནི་རྣམ་ པར་རྟོག་པ་ཐམས་ཅད་སྤངས་པའོ། །ཞེས་སོགས་
གསུངས། དེའི་དོན་འཆད་པ་ལ། རང་ གིས་རྟོགས་དང་། ཞེས་དང་། དྲི་མ་ཐམས་ཅད་དང་བྲལ་
བ་ཉིད་ཀྱིས་རང་ གིས་རྟོ གས་པ་དང༌། ཞེས་གསུངས། །
གཉིས་པ་ལ་བྱེད་པ་པོའི་ནུས་པ་དང༌། བྱ་བའི་ལས་དང༌། བྱ་བའི་འབྲས་བུ་དང་ གསུམ་ལས།
་དང་པོ་ནི། སེམས་ཅན་གྱི་དོན་བྱེད་པ་ལ་རྣམ་ པར་རྟོག་པ་ནི། བཅོམ་ལྡན་འདས་འདི་ལྟ་སྟེ། དཔེར་
ན༑ དེ་བ ཞིན་གཤེགས་པའི་སྤྲུལ་པ་འདི་ ལྟར་ང་ལ་ཉན་ཐོས་དང་རང་སངས་རྒྱས་ཀྱིས་ནི་རིང་ངོ་། །བླ་
ན་མེད་པ་ཡང་དག་པར་རྫོ གས་པའི་སངས་རྒྱས་ཀྱི་ས་ནི་ཉེའོ། །ཞེས་བགྱི་ བར་མི་དམི གས་སོ། །ཞེས་
སོགས་གསུངས། དེའི་དོན་འཆད་པ་ལ། བྱེད་པ་དང༌། ཞེས་དང༌། དམན་ཞིང་གྱ་ནོམ་པ་མ་
ཡིན་པ་ཉིད་ཀྱིས་ཉན་ཐོས་ལ་སོགས་པའི་ས་ཐག་སྲིང་བར་བྱེད་པ་དང༌། ཞེས་གསུངས།
གཉིས་པ་དོན་བྱེད་པ་དེའི་བྱ་བའི་ལས་ལ་རྣམ་པར་རྟོག་པ་ནི། བཅོམ་ལྡན་འདས་འདི་ལྟ་སྟེ།
དཔེར་ན། དེ་བཞིན་གཤེགས་པས་སྤྲུལ་པ་ཞིག་མཛད་པ་ན་དེ་ནི་དོན་གང་གི་སླད་དུ་སྤྲུལ་པའི་དོན་དེ་
སྦྱོར་ཏེ་སྤྲུལ་པ་ནི་མི་རྟོག་རྣམ་པར་མི་རྟོག་གོ །བཅོམ་ལྡན་འདས་དེ་བཞིན་དུ་ཤེར་ཕྱིན་ཡང་དོན་གང་
གི་སླད་དུ་བརྗོད་པའི་དོན་དེ་ཡང་བགྱིད་ལ་ཤེར་ཕྱིན་དེ་ནི་མི་རྟོག་རྣམ་པར་མི་རྟོག་གོ །ཞེས་པས་
བསྟ ། དེའི་དོན་འཆད་པ་ལ། དེ་ཡི་ལས། ཞེས་དང་། བསམ་པ་ཇི་ལྟ་བ་དང་ མཐུན་པར་སྤྲུལ་
པས སེམས་ ཅན་གྱི་དོན་གྱི་ལས་དང༌། ཞེས་གསུངས།
གསུམ་པ་དོན་བྱ་བའི་འབྲས་བུ་མྱང་འདས་ལ་རྣམ་ པར་རྟོག་པ་དེ་སྟོན་པ་ལ། བཅོམ་ལྡན་འདས་
འདི་ལྟ་སྟེ། དཔེར་ན། ཤིང་མཁན་ནམ་ཤིང་མཁན་གྱི་སློབ་མ་མཁས་པ་ཞིག་གིས་བུད་མེད་ཀྱི་གཟུགས་
སམ་སྐྱེས་པའི་ གཟུགས་སམ་ གླང་པོ་ཆེའི་གཟུགས་སམ་རྟའི་གཟུགས་སམ་གླང་གི་གཟུགས་ཀྱི་འཁྲུལ་འཁོར་
ཞིག་སྦྱར་ན་དེ་དོན་གང་གི་སླད་དུ་བགྱི་བའི་དོན་དེ་སྒྲུབ་ཀྱང་། ཞེས་སོགས་གསུངས། དེའི་དོན་
འཆད་ པ་ ལ། བྱའི་འབྲས་བུ་ལ། ཞེས་དང། ཡང དག་པའི ཐབས ལ་མཁས་པའི སྟོབས་ ཀྱིས་སྐྱེ བོ་
302



ཐམས་ཅད་མྱ་ངན་ལས་འདས་པ་ལ་འགོད་པར་བྱ་བའི་འབྲས་བུ་ལ་སྐྱོན་མེད་ པ་ཉིད་ཀྱིས། ཞེས་
གསུངས། དེ་དག་གི་དོན་བསྡུས་ནས་སྟོན་པ་ལ། འཇུག་པའི་ཕྱོགས་ཀྱི་རྟེན་ཅན་གྱི། །རྣམ་རྟོག་དེ་
ནི་རྣམ་ དགུར་འདོད། །ཅེས་དང༌། གཟུང་བར་བྱ་བ་ཉིད་དུ་འཇུག་པར་བྱའོ། །ཞེས་བྱ་བ་གཟུང་།
བའི་རྣམ་ པར་རྟོག་པ་དང་ པོ་འཇུག་པའི་ཕྱོགས་ཀྱི་རྟེན་ཅན་རྣམ་པ་དགུ་པོ། ཞེས་གསུངས།
གཞུང་དོན་ནི། འདིར་བསྟན་ཤེས་སྒྲིབ་འཇུག་པ་གཟུང་རྟོག་ཆོས་ཅན། ཁྱོད་ལ་རྣམ་པ་དགུར་་
ཡོད་དེ། ཁྱོད་ལ་ཡུལ་གྱི་སྒོ་ནས་དབྱེ་ན་རྣམ་པ་དགུར་ཡོད་པའི་ཕྱིར། དེའི་ཡུལ་དེ་ལ་ཡང་དགུར་ཡོད་
དེ། དོན་དམ་པར་རྒྱུ་ཕར་ཕྱིན་དྲུག་གིས་དབེན་པའི་འབྲས་བུ་བླ་མེད་བྱང་ཆུབ་ཀྱི་དབེན་པ་མ་རྟོ གས་་
པའི་དོན་རྒྱུ་དེ་ལ་བརྟེན་ནས་འབྲས་བུ་དེ་འཐོབ་པའི་ངོ་བོ་ཉིད་དང་། ས་མི་གཡོ་བ་སོགས་གསུམ་ལ་
དངོས་སུ་འཇུག་པའི་སངས་རྒྱས་ཀྱི་རིགས་སུ་ངེས་པ་དང༌། ཆོས་ཐམས་ཅད་བདེན་སྟོང་སྒྱུ་མ་ལྟ་བུར་་
རྟོ གས་པའི་མཐོང་ལམ་སོགས་ཡང་དག་པར་གྲུབ་པ་དང༌། ཆོས་ཐམས་ཅད་གཟུགས་བརྙན་ཙམ་དུ་ཟད་་
པར་རྟོགས་པས་ཐེག་ཆེན་གྱི་ཤེས་པའི་དམིགས་ཕ་མ་འཁྲུལ་བ་དང༌། ཡོན་ཏན་དང་ སྐྱོན་མཐོང་བ་སྔོན་
དུ་བཏང་བའི་སྒོ་ནས་བླང་བྱ་དང་དོར་བྱར་བྱེད་པ་ཉིད་ཀྱིས་གཉེན་པོ་དང་ མི་མཐུན་ཕྱོགས་སྐྱེད་པ་དང་་་
སེལ་བ་དང༌། མཁྱེན་གསུམ་ཡུལ་བཅས་ཤེས་པ་ལ་སྒྲིབ་པའི་དྲི་མ་ཐམས་ཅད་དང་བྲལ་བས་རང་གི་ཡུལ་
ཇི་བཞིན་དུ་རྟོ གས་པ་དང་། རྒྱུ་དམན་ཞིང་འབྲས་བུ་གྱ་ནོམ་པ་མ་ཡིན་ པས་ཉན་ཐོས་སོགས་ཀྱི་ ས་ཐག་
སྲིང་བར་བྱེད་པ་དང༌། གདུལ་བྱའི་བསམ་པ་དང་མཐུན་པར་སྤྲུལ་ནས་དོན་བྱེད་པས་སེམས་ཅན་གྱི་
དོན་བྱེད་པའི་ལས་དང༌། ཡང་དག་པའི་ཐབས་ཤེས་དང་ སྙིང་རྗེ་པ་ལ་མཁས་པས་སྟོབས་ ཀྱིས་གདུལ་
བྱའི་སྐྱེ་བོ་ཐམས་ཅད་མྱང་འདས་ལ་འགོད་པར་བྱ་བའི་འབྲས་བུ་སྟེ་དགུ་ཡོད་པའི་ཕྱིར། དེ་དག་ལ་རྟོག་
པའི་ཚུལ་ཡོད་དེ། དངོས་པོར་དམིགས་པ་དང་ག་ཞན་དོན་མི་སྒྲུབ་པའི་སྐྱོན་མེད་པ་ཉིད་ཀྱི་སྟེ་དེར་།
མཐོང་ནས་འདི་ནི་བདག་གི་བླང་བྱའི་གཟུང་བའོ། །ཞེས་བདེན་པར་ཞེན་པར་བྱེད་པ་ཡིན་པའི་ཕྱིར་
རོ། །རྟོག་པ་དེ་རྣམས་ཆོས་ཅན། མཐོང་ལམ་གྱི་ སྤང་བྱ་ཡིན་ཏེ། མཐོང་ལམ་གྱི་སྦྱོར་བ་སྟེ་ ཐོབ་པ་
ཡོངས་སུ་རྫོགས་པའི་ གནས་སྐབས་ཀྱི་སྤང་བྱར་སངས་རྒྱས་བཞེད་པའི་ཕྱིར།
གཉིས་པ་ལ་ཡང་མདོ་དང་ བསྟན་བཅོས་གཉིས་ལས། དང་པོ་ནི། དེ་ནས་ཚེ་ལྡན་རབ་འབྱོར་་
གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་གང་ཐབས་ལ་མཁས་
པ་དེ་ཡུན་རིང་ཇི་སྲིད་གཅིག་ནས་ཡང་དག་པར་ཞུགས་པ་ལགས། ཞེས་སོགས་ཀྱིས་བསྟན། །
གཉིས་པ་ལ་གསུམ་ལས། དང༌ པོ་ནི། འོ་ན་མཐོང་སྤང་ཤེས་སྒྲིབ་ལྡོག་པ་གཟུང་རྟོག་དགུ་པོ་དེས་
304



གང་ཡིན་ཞེས་དྲི་བའི་སྒོ་ནས་མཚམས་སྦྱོར་བ་ལ། གཟུང་བའི་རྣམ་པར་རྟོག་པ་གཉིས་པ་ལྡོག་པའི་རྟེན་
ཅན་ཇི་ལྟར་རྣམ་པ་དགུ་ཡིན་ཞེ་ན། ཞེས་གསུངས། གཉིས་པ་ནི། དེའི་དོན་འཆད་པ་ལ། སྲིད་
དང་ཞི་བར་ལྟུང་བའི་ཕྱིར། ཞེས་སོགས་གསུངས། །
གསུམ་པ་ལ་སྤང་བྱ་རྟོག་པ་དང༌། སྤོང་བྱེད་གཉེན་པོ་གཉིས་ལས། དང་ པོ་ནི། འཁོར་བ་
དང་། ཞེས་སོགས་ཀྱིས་འཆད། གཉིས་པ་ནི། བྱང་ཆུབ་སེམས་དཔ འ་རྣམས་ཀྱི་མཐོང་བའི་ལམ་གྱི་
སེམས་དང་སེམས་ལས་བྱུང་བ་འཇུག་པའི་ གནས་སྐབས་ཀྱི་སྤང་བར་བྱ་བར་ བ ཞེད་པ་ཡིན་ནོ། །ཞེས་
འཆད། དང་པོ་ལ་ཡང་རྟོག་པའི་ངོ་བོ་དང༌། ཡུལ་གཉིས་ལས། དང་ པོ་དེ་སྟོན་པ་ལ། རྣམ་ རྟོག་
དགུ་ཡི་བདག་ཉིད་འདི། །ལྡོག་པའི་ཕྱོགས་ཀྱི་རྟེན་ཅན་ཏེ། །ཉན་ཐོས་ལ་སོགས་ཡིད་ལས་འབྱུང་། །
ཞེས་དང༌། གཟུང་བར་རྣམ་པར་རྟོག་པ་གཉིས་པ་ལྡོག་པའི་ཕྱོགས་ཀྱི་རྟེན་ཅན་ཉན་ཐོས་དང་རང་
སངས་རྒྱས་ཀྱི་རྒྱུད་ལ་བླང་ བར་བྱ་བ་ཉིད་དུ་འབྱུང་བ་རྣམ་ པ་ དགུ་པོ། ཞེས་གསུངས། གཉིས་པ་ཡུལ་
དེ་ལ་དགུར་ཡོད་དེ། དེ་ལ་ལམ་དམན་པ་ལྔ་དང༌། འབྲས་བུ་དམན་པ་བཞི་ཡོད་པའི་ཕྱིར། དང་པོ་
ལ་ཡང་རྟོགས་པ་དམན་པ། ཡོངས་འཛིན་དམན་པ། ལམ་དམན་པ། དབང་པོ་དམན་པ། ཐབས་
མཁས་དམན་པ་དང་ལྔ་ལས།
དང་ པོ་ལ་རྣམ་ པར་རྟོག་པ་དེ་སྟོན་པ་ལ། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་
ཐབས་མཁས་དེ་ལྟ་བུ་དང་ལྡན་པའི་བྱང་ཆེན་དེ་ནི་བསྐལ་པ་བྱེ་བ་ཁྲག་ཁྲིག་གྲངས་མེད་པ་ནས་ཡང་དག་་་
པར་ཞུགས་པ་ཡིན་ནོ། །ཞེས་སོགས་ གསུངས། དེའི་དོན་འཆད་པ་ལ། སྲིད་དང་ཞི་བར་ལྟུང་བའི་
ཕྱིར། །རྟོ གས་པ་དམན་པ་ཉིད་དང་ནི། །ཞེས་དང༌། འཁོར་བ་དང་མྱ་ངན་ལས་འདས་པ་གང་
ཡང་རུང་བ་ཞིག་ཏུ་ལྟུང་བ་ཉིད་ཀྱིས་རྟོ གས་པ་དམན་པ་ཉིད་དང་། ཞེས་གསུངས། །
གཉིས་པ་ལ་རྣམ་པར་རྟོག་པ་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན་ཁྱིམ་ ཐབས་ མེད་
པའི་བུད་མེད་རྣམས་ནི་འཕྱོན་མ་པ་རྣམས་ཀྱིས་ཚུགས་པར་སླ་བ་ཡིན་ནོ། །རབ་འབྱོར་དེ་བཞིན་དུ་
ཕར་ཕྱིན་ལྔ་ཡང་ཤེར་ཕྱིན་དང་བྲལ་ན་བདུད་ཀྱི་རིས་ཀྱི་ལྷ་རྣམས་ཀྱིས་ཚུགས་པར་སླ་བ་ཡིན་ནོ། །ཞེས་
གསུངས། དེའི་དོན་འཆད་པ་ལ། ཡོངས་སུ་འཛིན་པ་མེད་པ་དང༌། ཞེས་དང༌། དགེ་བའི་བཤེས་
གཉེན་ཐབས་ལ་མཁས་པ་དང་བྲལ་བ་ཉིད་ཀྱིས་ཡོངས་སུ་འཛིན་པ་མེད་པ་དང༌། ཞེས་གསུངས། །
གསུམ་པ་ལ་རྣམ་པར་རྟོག་པ་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན་གཡུལ་ངོར་འགྲོ་
བའི་སྐྱེས་བུ་གོ་ཆ་ཚང་བར་གྱོན་པ་མཚོན་ཆ་ཚང་བ་ཐམས་ཅད་གཡུལ་ངོ་ན་འདུག་པའི་ཚེ་རྒྱལ་པོའི་་་་་་་
305



•
ཟླའམ་ཕྱིར་རྒོལ་པ་དང་དགྲ་རྣམས་ཀྱིས་ཐུབ་པར་དཀའོ། །རབ་འབྱོར་དེ་བཞིན་དུ་ཕར་ཕྱིན་ལྔ་ཡང་
ཤེར་ཕྱིན་དང་མ་བྲལ་ན་བདུད་དམ་བདུད་ཀྱི་རིས་ཀྱི་ ལྷ་རྣམས་དང་ གང་ཟག་ལྷག་པའི་ང་རྒྱལ་ཅན་ནམ་་་
བྱང་ཆུབ་སེམས་དཔའ་གདོལ་པ་རྣམས་ཀྱིས་ཐུབ་པར་དཀའོ། །ཞེས་གསུངས། དེའི་དོན་འཆད་པ་
ལ༑ ལམ་གྱི་རྣམ་ པ་མ་ཚང་དང༌། ཞེས་དང༌། ཤེས་བྱའི་སྒྲིབ་པ་མཐའ་དག་གི་གཉེན་པོ་མ་ཡིན་པ་
ཉིད་ཀྱིས་སྒྲུབ་པའི་ལམ་མ་ཚང་བ་དང༌། ཞེས་གསུངས།
བཞི་པ་ལ་རྣམ་པར་རྟོག་པ་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན་མཁར་གྱི་ རྒྱལ་པོ་
རྣམས་ ནི་འཁོར་ལོས་སྒྱུར་བའི་རྒྱལ་པོའི་རྗེས་སུ་མཐུན་པར་སྒྲུབ་ཅིང་ནང་དང་ནུབ་བསྙེན་བཀུར་བྱ་བའི་
ཕྱིར་འོང་བར་བྱེད་དོ། །རབ་འབྱོར་དེ་བཞིན་དུ་ཕར་ཕྱིན་ལྔ་ཡང་ཤེར་ཕྱིན་གྱིས་ཡོངས་སུ་ཟིན་ན་རྣམ་
མཁྱེན་ཉིད་གང་ན་བ་དེར་འདོང་ངོ༌། །ཞེས་གསུངས། དེའི་དོན་འཆད་པ་ལ། གཞན་གྱི་རྐྱེན་གྱིས་་
འགྲོ་བ་དང༌། ཞེས་དང༌། དེ་བཞིན་གཤེགས་པ་ལ་སོགས་པའི་ གདམས་ངག་ལ་ལྟོས་པ་དང་བཅས་
པ་ཉིད་ཀྱིས་གཞན་གྱི་རྐྱེན་གྱིས་འགྲོ་བ་ཉིད་དང༌། ཞེས་གསུངས།
ལྔ་པ་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན་ཆུ་ཀླུང་ཕྲ་མོ་ཇི་སྙེད་གཅིག་ཡོད་པ་དེ་དག་
ཐམས་ཅད་ནི་ཆུ་ཀླུང་ཆེན་པོ་གང་གཱ་གང་ན་བ་དེར་འདོང་སྟེ། དེ་དག་ཆུ་ཀླུང་གང་གཱ་དང་འགྲོགས་ཏེ་་
རྒྱ་མཚོ་ཆེན་པོའི་ནང་དུ་འདོང་ངོ༌། །རབ་འབྱོར་དེ་བཞིན་དུ་ཕར་ཕྱིན་ལྔ་ཡང་། ཞེས་སོགས་་
གསུངས། དེའི་དོན་འཆད་པ་ལ། ཆེད་དུ་བྱ་བ་ལོག་པ་དང་། ཞེས་དང་། སེམས་ཅན་ཐམས་་
ཅད་ཀྱི་ མཆོག་ཉིད་ཀྱི་སེམས་ཆེན་པོ་ཉིད་ལ་སོགས་པ་ལ་མི་འཇུག་པ་ཉིད་ཀྱིས་ཆེད་དུ་བྱ་བ་ལོག་པ་དང་།
ཞེས་གསུངས།
གཉིས་པ་ལ་ཡང་། སྤངས་པ་དམན་པ། རྟོ གས་པ་དམན་པ། གཞན་དོན་གྱི་བྱ་བ་དམན་པ།
མྱང་འདས་དམན་པ་དང་ བཞི་ལས།
དང་ པོ་ལ་རྣམ་པར་རྟོག་པ་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན་སྐྱེས་བུའི་ལག་པ་
གཡས པ་ནི་དགོས་པ་ཐམས་ཅད་བྱེད་དོ། །རབ་འབྱོར་དེ་བཞིན་དུ་ཤེར་ཕྱིན་ཡང་དེ་ལྟར་བལྟ་སྟེ་ཕར་
ཕྱིན་ལྔ་ནི་ལག་པ་གཡོན་པ་ཇི་ལྟ་བ་བཞིན་དུ་ལྟའོ། །ཞེས་གསུངས། དེའི་དོན་འཆད་པ་ལ། ཉེ་ཚེ་
བ་དང༌། ཞེས་དང༌། ཉོན་མོངས་པའི་སྒྲིབ་པའི་གཉེན་པོ་ཉིད་ཀྱིས་ཉེ་ཚེ་བའི་ལམ་གྱི་བྱེད་པ་དང༌། །
ཞེས་གསུངས། །
གཉིས་པ་ལ་རྣམ་ པར་རྟོག་པ་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན་ཆུ་ཀླུང་ཕྲ་མོ་
3s



རྣམས་ཀྱི་ཆུ་དང་ཆུ་ཀླུང་ཆེན་པོ་རྣམས་ཀྱི་ཆུ་ཇི་སྙེད་ཅིག་ཡོད་པ་དེ་ཐམས་ཅད་ཀྱང་རྒྱ་མཚོ་ཆེན་པོར་ཕྱིན་
ནས་ འདི་ ལྟ་སྟེ་ལན་ཚྭའི་ངོར་རོ་གཅིག་པར་འ གྱུར་རོ། །རབ་འབྱོར་དེ་བཞིན་དུ་ཕར་ཕྱིན་ལྔ་ཡང་ཤེར་
ཕྱིན་གྱིས་ཡོངས་སུ་ཟིན་ན་རྣམ་མཁྱེན་ཉིད་ཀྱི་ངོར་རོ་གཅིག་པར་འགྱུར་རོ། །ཞེས་གསུངས། དེའི་
དོན་འཆད་པ་ལ། སྣ་ཚོགས་ཉིད། ཅེས་དང༌། དམིགས་པ་དང་བཅས་པ་ཉིད་ཀྱིས་འབྲས་བུ་དང་
པོ་ལ་སོགས་པ་རྟོགས་པ་ཐ་དད་པ་ཉིད་དང༌། ཞེས་གསུངས།
གསུམ་པ་དེ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན་འཁོར་ལོས་སྒྱུར་བའི་རྒྱལ་པོའི་དཔུང་
གི་ཚོགས་ཡན་ལག་བཞི་དང་ལྡན་པའི་མདུན་དུ་ནི་འཁོར་ལོ་རིན་པོ་ཆེ་འགྲོ་ཞིང་འདུག་སྟེ་གང་དུ་འཁོར་
ལོས་སྒྱུར་བའི་ རྒྱལ་པོ་ཟས་ཀྱི་དོན་དུ་འདུག་པར་འགྱུར་བ་ན་འཁོར་ལོས་སྒྱུར་བའི་རྒྱལ་པོའི་དཔུང་གི་་་་
ཚོགས་ཐམས་ཅད་ཡོངས་སུ་ཚིམ་པར་བྱེད་ཅིང་འཁོར་ལོ་རིན་པོ་ཆེ་གནས་ནས་གཡོ་བ་མེད་དོ། །རབ་
འབྱོར་དེ་བཞིན་དུ་ཕར་ཕྱིན་ལྔ་པོ་འདི་ཤེར་ཕྱིན་གྱིས་ཡོངས་སུ་དཀྲི་བ་ཡིན་ཏེ་རྣམ་མཁྱེན་ཉིད་གང་ན་བ་
དེར་འདོང་ཞིང་དེར་གནས་སོ། །དེར་གནས་པར་གྱུར་ནས་ ཀྱང དེ་ལས་མི་འདའོ། །ཞེས་གསུངས། །
དེའི་དོན་འཆད་པ་ལ། གནས་དང་འཇུག་ལ་རྨོངས་པ་དང༌། མ་རིག་པའི་བག་ལ་ཉལ་བ་ཐམས་
ཅད་མ་སྤངས་པ་ཉིད་ཀྱིས་གནས་པ་དང་འགྲོ་བ་མི་ཤེས་པ་དང༌། ཞེས་གསུས། །
བཞི་པ་ལ་རྣམ་པར་རྟོག་པ་སྟོན་པ་ལ། རབ་འབྱོར་འདི་ལྟ་སྟེ། དཔེར་ན་འཁོར་ལོས་སྒྱུར་བའི་
རྒྱལ་པོའི་འཁོར་ལོ་རིན་པོ་ཆེ་དེ་དང༌། བློན་པོ་རིན་པོ་ཆེ་དེ་དང༌། ཁྱིམ་བདག་རིན་པོ་ཆེ་དེ་དང༌།
བུད་མེད་ རིན་པོ་ཆེ་དེ་དང༌། ནོར་བུ་རིན་པོ་ཆེ་དེ་དང༌། གླང་པོ་རིན་པོ་ཆེ་དེ་དང༌། རྟ་རིན་པོ་ཆེ་
དེ་དག་ནི་དཔུང་གི་ཚོགས་ཡན་ལག་བཞིའི་མདུན་དུ་འདོང་ངོ༌། །རབ་འབྱོར་དེ་བཞིན་དུ་ཤེར་ཕྱིན་
འདི་ཡང་ཕར་ཕྱིན་ལྔ་པོ་འདི་དག་གི་མདུན་དུ་འགྲོ་སྟེ། ཞེས་པ་ནས། རབ་འབྱོར་དེ་ནས་འདི་
ལྟར་ཤེར་ཕྱིན་འདི་ནི་དགེ་བའི་ཆོས་ཐམས་ཅད་ཡོངས་སུ་བཟུང་ཞིང་མི་གནས་པའི་ཚུལ་གྱིས་རྣམ་མཁྱེན་
ཉིད་གང་ན་བ་དེར་གནས་པར་འགྱུར་བའི་ཕྱིར་རོ། །ཞེས་གསུངས།
དེའི་དོན་འཆད་པ་ལ། རྗེས་ལ་འགྲོ་ཞེས་བྱ་བ་ལ། ཞེས་དང་། ཐེག་པ་ཆེན་པོ་ཐམས་ཅད་
སྡུད་པར་བྱེད་པ་ཉིད་ཀྱིས་རྣམ་པ་ཐམས་ཅད་མཁྱེན་པ་ཉིད་མྱ་ངན་ལས་འདས་པ་ཐམས་ཅད་ཀྱི་མཇུག་་་་
ཏུ་འགྲོ་བ་ལ་ཉེས་པ་དང་ བཅས་པ་ཉིད་ཀྱིས་གཟུང་བར་བྱ་བ་མ་ཡིན་པ་ཉིད་དུ་ལྡོག་པར་བྱའོ། །ཞེས་
གསུངས།
གཞུང་དོན་ནི། འདིར་བསྟན་ཤེས་སྒྲིབ་ལྡོག་པ་གཟུང་རྟོག་ཆོས་ཅན། ཁྱོད་ལ་དགུར་ཡོད་དེ།
307



ཁྱོད་ཀྱི་ཡུལ་དེ་ལ་རྣམ་པ་དགུར་ཡོད་ པའི་ཕྱིར། དེའི་ཡུལ་དེ་ལ་རྣམ་པ་དགུར་ཡོད་དེ། ཉན་རང་གི་
ལམ་འབྲས་རྟོགས་པ་དམན་པ། བདག་རྐྱེན་ཡོངས་འཛིན་དམན་པ། དོན་གཉིས་སྒྲུབ་པའི་ཐབས་
དམན་པ། སྤངས་རྟོ གས་ཁྱད་པར་ཅན་ལས་ཉམས་པ། ལམ་འབྲས་ཁྱད་པར་ཅན་ཐོབ་པ་ལས་ཉམས་
པ་དང་ལྔ་ཡོད་པའི་ ཕྱིར། གསུམ་པ་ལ་ཡང་། གཞན་དོན་སྒྲུབ་པའི་ཐབས་དམན་པ་བྱང་ཆུབ་སྒྲུབ་
པའི་ལམ་གྱི་རྣམ་པའི་ཆ་མ་ཚང་བ་དང༌། རང་དོན་སྒྲུབ་པའི་ཐབས་དམན་པ་སྲིད་པ་ཐ་མའི་ཚེ་ཡང་
གཞན་གྱི་རྐྱེན་གྱིས་འགྲོ་བ་དང༌། གཉིས་ཀའི་དོན་སྒྲུབ་པའི་ ཐབས་དམན་པ་ཆེད་དུ་བྱ་བ་ལོག་པ་དང་
གསུམ་དུ་ཡོད་ལ། བཞི་པ་ལ་ཡང་། སྤངས་པ་དམན་པ་ལམ་གྱི་སྤང་བྱ་སྤོང་བའི་བྱེད་པ་སྟེ་ཉི་ཚེ་བ་
དང༌། རྟོགས་པ་དམན་པ་རྒྱུན་ཞུགས་ནས་དགྲ་བཅོམ་པའི་བར་རྟོགས་པ་སྣ་ཚོགས་པའམ་ཐ་དད་པ་
ཉིད་ཡོད་ལ། ལྔ་པ་ལ་ཡང་ལམ་ཁྱད་པར་ཅན་ཐོབ་པ་ལས་ཉམས་པ་རྣམ་མཁྱེན་དུ་ཞུགས་ནས་རྒྱུན་དུ་
གནས་པ་དང་དང་པོར་འཇུག་པའམ་འགྲོ་བ་ལ་རྨོངས་པས་མི་ཤེས་པ་དང༌། འབྲས་བུ་ཁྱད་པར་ཅན་
འཐོབ་པ་ལས་ཉམས་པ་རྗེས་ལ་འགྲོ་བ་དང་ གཉིས་སུ་ཡོད་པའི་ཕྱིར། ཕྱི་མ་འདི་ལ་ཡང་། གང་གི་
མཇུག་ཏུ་འགྲོ་བ་དང༌། གང་མཇུག་ཏུ་འགྲོ་བ་དང༌། གང་དུ་འགྲོ་བ་དང༌། དེའི་རྒྱུ་མཚན་དང་ བཞི་
ལས༑ དང་ པོ་ཡོད་དེ། ཐེག་ཆེན་གྱི་མྱང་འདས་ཐམས་ཅད་ཐོབ་པའི་མཇུག་ཏུ་འགྲོ་བ་ཡིན་པའི་ཕྱིར།
གཉིས་པ་ཡོད་དེ། ཐེག་ཆེན་གྱི་གང་ཟག་རྣམས་འགྲོ་བ་ཡིན་པའི་ཕྱིར། གསུམ་པ་ཡོད་དེ། རྣམ་
མཁྱེན་དུ་འགྲོ་བ་ཡིན་ པའི་ ཕྱིར། བཞི་པ་ཡོད་དེ། ཐེག་པ་གསུམ་གྱི་ནང་ནས་ཐེག་པ་ཆེན་པོ་ཁོ་ན་ཐེག་
པ་གསུམ་གྱི་སྤངས་རྟོགས་ཀྱི་ཡོན་ཏན་གྱི་རིགས་ཐམས་ཅད་ཡར་ལྡན་དུ་སྡུད་པར་བྱེད་པའི་ཕྱིར། དེས་
ན་འདིའི་མདོར་རྟོག་པ་གཉིས་པ་དང་དྲུག་པའི་སྐབས་མ་གཏོགས་པར་གཉེན་པོ་འབའ་ཞིག་སྒྲས་ཟིན་ལ་་་
བསྟན་པའི་ཤུགས་ལ་འ ཕ ངས་པའི་རྟོག་པའི་ཡུལ་དགུ་བསྟན་བཅོས་སུ་གསུངས་སོ། །རྟོག་པ་དེ་དག་
གིས་ཡུལ་ལ་རྟོག་ཚུལ་ཡང་ཡོད་དེ། དྲང་པོའི་ལམ་མེད་པར་ཡོན་པོས་འགྲོ་བའམ་ གཞན་དོན་མི་སྒྲུབ་
ཅིང་མཚན་མར་དམིགས་པའི་ཉེས་པ་དང་བཅས་པ་ཉིད་ཀྱིས་ཏེ། དེར་མཐོང་ནས་འདི་ནི་བདག་གིས་
གཟུང་བར་བྱ་བ་ཡིན་པའི་ཕྱིར་ལྡོག་པར་བྱ་བ་ཉིད་དུ་འཇུག་པར་བྱའོ་ཞེས་རྟོག་པར་བྱེད་པའི་ཕྱིར།
རྟོག་པ་དེ་རྣམས་ཆོས་ཅན། མཐོང་སྤང་ཡིན་ཏེ། བྱང་སེམས་རྣམས་ཀྱི་མཐོང་ལམ་གྱི་སེམས་དང་
སེམས་ལས་ བྱུང་བ་འཇུག་པ་སྟེ་རྟོག་པ་རྒྱས་པའི་དངོས་པོའི་གནས་སྐབས་ཀྱི་སྤང་བར་བྱ་བར་སངས་རྒྱས་
བ ཞེད་པའི་ཕྱིར།
གཉིས་པ་ལ་ཡང་། རྫས་འཛིན་རྟོག་པ་རྒྱས་པར་བཤད་པ་དང་། བཏགས་འཛིན་རྟོག་པ་རྒྱས་
308



པར་བཤད་པ་དང་ གཉིས་ལས། དང་པོ་ལ། མདོ་དང་བསྟན་བཅོས་གཉིས་ལས། དང་པོ་ནི།
གསོལ་བ་བཅོམ་ལྡན་འདས་ཤེར་ཕྱིན་ནི་ཆོས་གང་ཡང་ཡོངས་སུ་འཛིན་པའམ་གཏོང་བ་མ་མཆིས་སམ།
ཞེས་སོགས་གསུངས། །
གཉིས་པ་ལ་གསུམ་ལས། དང་ པོ་ནི། མཐོང་སྤང་ཤེས་སྒྲིབ་རྫས་འཛིན་རྟོག་པ་དེ་ལ་དགུར་ཡོད་
ན་དེ་དག་གང་ཡིན་ཞེས་དྲི་བའི་སྒོ་ནས་མཚམས་སྦྱོར་བ་ལ། སོ་སོ་སྐྱེ་བོའི་འཛིན་པའི་རྣམ་པར་རྟོག་པ་
དང་པོ་སྐྱེས་བུ་རྫས་སུ་ཡོད་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་ན། ཞེས་གསུངས། གཉིས་པ་
ནི། མདོ་དེའི་དོན་འཆད་པ་ལ། འཛིན་པ་དང་ནི་འདོར་བ་དང༌། །ཞེས་སོགས་གསུངས། གསུམ་
པ་ལ་སྤང་བྱ་རྟོག་པ་དང༌། སྤོང་བྱེད་གཉེན་པོ་གཉིས་ལས། དང༌པོ་ནི། ཀུན་རྫོབ་ཏུ་སྒྱུ་མ་བཞིན་
དུ༑ ཞེས་སོགས་ཀྱིས་འཆད། གཉིས་པ་ནི། མཐོང་བའི་ལམ་གྱི་སྦྱོར་བའི་ གནས་སྐབས་ཀྱི་སྤང་བར་
བྱ་བར་བཞེད་པ་ཡིན་ནོ། ཞེས་འཆད། དང་པོ་ལ་ཡང་། རྟོག་པའི་ངོ་བོ་དང༌། ཡུལ་གྱི་དབྱེ་བ་
གཉིས་ལས། དང་ པོ་ནི། འཛིན་པ་དང་པོར་ཤེས་པར་བྱ། །ཞེས་དང༌། འཛིན་པར་རྣམ་པར་རྟོག་
པ་དང་པོ་རྣམ་པ་དགུ ཞེས་གསུངས། གཉིས་པ་ལ་ཡང་། རྒྱུ་ཞེན་མེད་ཀྱི་ལམ་ལས་ཉམས་པ་དང༌།
འབྲས་བུ་རྣམ་མཁྱེན་མི་འཐོབ་པ་གཉིས་ལས། དང་པོ་ལ་སྤྱོད་པ་ལ་ཞེན་པ་དང༌། ཤེས་བྱ་ལ་ཞེན་པ་
དང༌། སྤང་གཉེན་ལ་ཞེན་པ་དང་ གསུམ་ལས། དང་པོ་ལ་ཡང་། ཀུན་སློང་དང༌། ངོ་བོ་དང༌ །
ཉེས་དམིགས་དང་ གསུམ་ལས། དང་པོ་འཛིན་པ་དང་གཏོང་བའི་རྣམ་པར་རྟོག་པ་དེ་སྟོན་པ་ལ།
གསོལ་བ་བཅོམ་ལྡན་འདས་ཤེར་ཕྱིན་ཆོས་གང་ཡང་ཡོངས་སུ་འཛིན་པའམ་གཏོང་བ་མ་མཆིས་སམ།
བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ནི་མ་ཡིན་ཏེ། ཤེར་ཕྱིན་ཆོས་གང་ཡང་ཡོངས་སུ་
འཛིན་པའམ་གཏོང་བ་ཡོད་དོ། །ཞེས་སོགས་གསུངས། དེའི་དོན་འཆད་པ་ལ། འཛིན་པ་དང་ནི་
འདོར་བ་དང༌། །ཞེས་དང༌། ཀུན་རྫོབ་ཏུ་སྒྱུ་མ་བཞིན་དུ་འཛིན་པ་དང་ གཏོང་བ་དང༌། ཞེས་
གསུངས། །
གཉིས་པ་ཡིད་ལ་བྱེད་པ་ལ་དེ་སྟོན་པ་ལ། བཅོམ་ལྡན་འདས་ཇི་ལྟར་གཟུགས་ཡོངས་སུ་མ་བཟུང་
མ་བཏང་བ་ལགས། ཇི་ལྟར་ན་ཚོར་བ་དང་འདུ་ཤེས་དང་འདུ་བྱེད་རྣམས་དང༌། རྣམ་པར་ཤེས་པ་
ཡོངས་སུ་མ་བཟུང་མ་ བ ཏང་བ་ལགས། ཇི་ལྟར་རྣམ་མཁྱེན་གྱི་ བར་དུ་ཡོངས་སུ་མ་བཟུང་མ་བ ཏང་བ་
ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་གཟུགས་ཡིད་ལ་མི་བྱེད་པས་གཟུགས་
ཡོངས་སུ་མ་བཟུང་མ་བ ཏང་བ་ཡིན་ནོ། །ཞེས་གསུངས། དེའི་དོན་འཆད་པ་ལ། ཡིད་ལ་བྱེད་
-
309



དང༌། ཞེས་དང༌། ཡང་དག་པ་ཉིད་དུ་ཡིད་ལ་མི་བྱེད་པར་ཡིད་ལ་བྱེད་པ་དང༌། ཞེས་གསུངས།
གསུམ་པ་ཁམས་གསུམ་ལ་ཆགས་པ་དང་འབྲེལ་བ་ལ་དེ་སྟོན་པ་ལ། བཅོམ་ལྡན་འདས་ཅིའི་སླད་
དུ་དེ་ལྟར་གཟུགས་ཡིད་ལ་མ་བགྱིས། དེ་ལྟར་ཚོར་བ་དང་འདུ་ཤེས་དང་ འདུ་བྱེད་རྣམས་དང་ རྣམ་པར་
ཤེས་པ་ཡིད་ལ་མ་བགྱིས། ཞེས་པ་ནས། བཅོམ་ལྡན་འདས་ཀྱིས་བཀའ་སྩལ་པ། ཡིད་ལ་བྱེད་པས་ནི་
གལ་ཏེ་འདོད་པའི་ཁམས། གལ་ཏེ་གཟུགས་ཀྱི་ཁམས། གལ་ཏེ་གཟུགས་མེད་པའི་ཁམས་སུ་འདྲེ་བར་
འགྱུར་ཏེ། ཡིད་ལ་བྱེད་པ་མེད་པས་ནི་གང་དུ་ཡང་འདྲེ་བར་མི་འགྱུར་རོ། །དེ་བས་ན་རབ་འབྱོར་
བྱང་ཚེ་ཆོས་གང་དང་ ཡང་འདྲེ་བར་མི་བྱའོ། །ཞེས་གསུངས། དེའི་དོན་འཆད་པ་ལ། ཁམས་རྣམས་
ནི༑ གསུམ་པོ་དག་དང་ཉེར་འབྲེལ་དང༌། །ཞེས་དང༌། ཆོས་ཉིད་ཀྱི་ཁམས་གསུམ་ཆར་དང་ཉེ་
བར་འབྲེལ་བ་དང༌། ཞེས་གསུངས། །
གཉིས་པ་ལ་ཡང་དངོས་པོར་ཞེན་པ་དང༌། རྒྱུན་དུ་ཞེན་པ་དང༌། ཐ་སྙད་དུ་ཞེན་པ་གསུམ་ལས།
དང་ པོ་གནས་པ་ལ་ཞེན་པ་དེ་སྟོན་པ་ལ། གསོལ་བ་བཅོམ་ལྡན་འདས་བྱང་ཆེན་ཤེར་ཕྱིན་ལ་དེ་
ལྟར་སྤྱོད་པ་དེ་གང་ལ་གནས་པར་འགྱུར། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ལྟར་
སྤྱོད་པའི་བྱང་ཆེན་ནི་གཟུགས་ལ་གནས་པར་མི་འགྱུར་རོ། །ཞེས་སོགས་གསུངས། དེའི་དོན་འཆད་
པ་ལ། གནས་དང༌། ཞེས་དང༌། སྟོང་པ་ཉིད་དུ་མི་གནས་པས་གནས་པ་དང༌། ཞེས་དང༌།
གཉིས་པ་དངོས་པོ་ལ་མ་ནོར་བར་ཞེན་པ་དེ་སྟོན་པ་ལ། གསོལ་བ་བཅོམ་ལྡན་འདས་ཅིའི་སླད་དུ་
རྣམ་མཁྱེན་ཉིད་ལ་ཡང་གནས་པར་མི་འགྱུར་བ་ལགས། བཅོམ་ལྡན་འདས་ཀྱིས་བཀའ་སྩལ་པ།
མངོན་པར་ཆགས་པ་མེད་པའི་ཕྱིར་གང་ལ་ཡང་གནས་པར་མི་འགྱུར་རོ། །ཞེས་སོགས་གསུངས།
དེའི་དོན་འཆད་པ་ལ། མངོན་པར་ཞེན་པ་དང༌། ཞེས་དང་། དངོས་པོ་ལ་མངོན་པར་མ་ཞེན་པས་
ཐམས་ཅད་ལ་མངོན་པར་ཞེན་པ་དང༌། ཞེས་གསུངས། །
གསུམ་ པ་དངོས་པོར་བཏགས་པ་ལ་རྣམ་པར་རྟོག་པ་དེ་སྟོན་པ་ལ། གལ་ཏེ་བྱང་ཆེན་འདི་སྙམ་དུ་
སེམས་ཤིང་གང་དེ་ལྟར་སྤྱོད་པ་དང༌། དེ་ལྟར་སྒོམ་པ་དེ་ནི་ཤེར་ཕྱིན་ལ་སྤྱོད་དོ། །དེ་ནི་ཤེར་ཕྱིན་ལ་
སྒོམ་སྟེ། བདག་ནི་ཤེར་ཕྱིན་ལ་སྤྱོད་དོ། །ཞེས་སོགས་གསུངས། དེའི་དོན་འཆད་པ་ལ། ཆོས་
ཀྱི་དངོས་པོ་བཏགས་ པ་དང༌། །ཞེས་དང༌། རྫས་སུ་ཡོད་པ་མེད་པས་ཆོས་ཐམས་ཅད་བཏགས་པ་
དང་། ཞེས་གསུངས། །
གསུམ་ པ་ལ་སྤང་བྱ་དང༌། གཉེན་པོ་ལ་ཞེན་པ་གཉིས་ལས། དང་པོ་ཆགས་པ་ལ་རྣམ་པར་རྟོག་
་
310



EE
པ་དེ་སྟོན་པ་ལ། དེ་ནས་ཚེ་ལྡན་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
བཅོམ་ལྡན་འདས་ཇི་ལྟར་བྱང་ཆེན་ཤེར་ཕྱིན་ལ་སྤྱོད་པའི་ཚེ་སྐྱོན་འདི་དག་མ་མཆིས་པར་འགྱུར་བ་་་་་་་
ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ནམ་བྱང་ཚེ་འདི་སྙམ་དུ་ཆོས་ཐམས་ཅད་
ནི་མེད་པ་སྟེ་ཡོངས་སུ་མ་ བཟུང་བའོ། །དེ་ལྟར་ཆོས་ཐམས་ཅད་མེད་ཅིང་ཡོངས་སུ་མ་བཟུང་བ་ནི་
མངོན་པར་འཚང་རྒྱ་བར་མི་ནུས་སོ། །ཞེས་བྱ་བར་ཡང་དག་པར་ཤེས་ཏེ། ཞེས་སོགས་གསུངས།
དེའི་དོན་འཆད་པ་ལ། ཆགས་པ་དང་ནི། ཞེས་དང༌། དེ་ཁོ་ན་ཉིད་ཤེས་པའི་མ་ཆགས་པས་མངོན་
པར་མ་ཞེན་པ་སྔོན་དུ་འགྲོ་བའི་ཆགས་པ་དང༌། ཞེས་གསུངས། །
གཉིས་པ་གཉེན་པོ་ལ་རྣམ་ པར་རྟོག་པ་དེ་སྟོན་པ་ལ། གསོལ་བ་བཅོམ་ལྡན་འདས་ཤེར་ཕྱིན་ཤེར་
ཕྱིན་དང་ མ་བྲལ་བ་ལགས་སམ། ཞེས་པ་ནས། རྣམ་མཁྱེན་གྱི་ བར་ཡང་རྣམ་མཁྱེན་ཉིད་དང་མ་
བྲལ་བ་ཞིག་ལགས་ན་ནི། ཞེས་གསུངས། དེའི་དོན་བཤད་པ་ལ། གཉེན་པོ་དང༌ ། ཞེས་དང༌།
མཉམ་པ་ཉིད་སྒོམ་པའི་གཉེན་པོ་ཉིད་ཀྱིས་གཉེན་པོ་དང༌། ཞེས་གསུངས།
གཉིས་པ་ཇི་ལྟར་འདོད་པ་བཞིན་དུ་འགྲོ་བ་ལས་ ཐོག་པའི་རྣམ་པར་རྟོག་པ་སྟོན་པ་ལ། འོ་ན་ནི་
ཤེར་ཕྱིན་ཡང་ཇི་ལྟར་མངོན་པར་བསྒྲུབ་པར་བགྱི། བསམ་གཏན་གྱི་ཕར་ཕྱིན་དང༌། བརྩོན་འགྲུས་ཀྱི་
ཕར་ཕྱིན་དང༌། བཟོད་པའི་ཕར་ཕྱིན་དང༌། ཚུལ་ཁྲིམས་ཀྱི་ཕར་ཕྱིན་དང༌། སྦྱིན་པའི་ཕར་ཕྱིན་
དང་། རྣམ་མཁྱེན་ཉིད་ཀྱི་ བར་ཡང་ཇི་ལྟར་མངོན་པར་བསྒྲུབ་པར་བགྱི། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་འདི་ལ་བྱང་ཚེ་གཟུགས་ཤེས་པའ མ་འདི་ནི་གཟུགས་སོ། །འདིའི་གཟུགས་
སོ། །ཞེས་བྱ་བར་མངོན་པར་ཆགས་པ་མེད་པ་ནས། རྣམ་མཁྱེན་ཉིད་གང་ན་བ་དེར་གནས་པར་
འ གྱུར་རོ། །ཞེས་གསུངས། དེའི་དོན་འཆད་པ་ལ། ཇི་ལྟར་འདོད་བཞིན་འགྲོ་ཉམས་ལ། ཞེས་
དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་པར་མ་ཤེས་པ་ཉིད་ཀྱིས་ཇི་ལྟར་འདོད་པ་བཞིན་དུ་འགྲོ་
བ་ཐོགས་པ་ལ་དོན་དམ་པའི་དངོས་པོར་མངོན་པར་ཞེན་པས། ཞེས་གསུངས། །
གཞུང་དོན་ནི། སྐབས་འདིར་བསྟན་གྱི་ ཤེས་སྒྲིབ་རྫས་འཛིན་རྟོག་པ་ཆོས་ཅན། ཁྱོད་ལ་དབྱེ་ན་
དགུར་ཡོད་དེ། ཁྱོད་ཀྱི་ཡུལ་དེ་ལ་དགུར་ཡོད་པའི་ཕྱིར། དེ་ལ་དགུར་ཡོད་པ་ཡིན་ཏེ། རྣམ་མཁྱེན་གྱི་
རྒྱུ་ལས་ཉམས་པ་ བརྒྱད་དང༌། འབྲས་བུ་རྣམ་ མཁྱེན་ལས་ཉམས་པ་ གཅིག་སྟེ་ དགུར་ཡོད་པའི་ཕྱིར།
དང་པོ་གྲུབ་སྟེ། དེ་ལ་སྤྱོད་པ་ལ་ཞེན་པ་གསུམ། ཤེས་བྱ་ལ་ཞེན་པ་གསུམ། སྤང་གཉེན་ལ་ཞེན་པའི་
དབང་དུ་བྱས་པ་གཉིས་རྣམས་སུ་ཡོད་པའི་ཕྱིར། དང་པོ་གྲུབ་སྟེ། ཀུན་རྫོབ་ཏུ་སྒྱུ་མ་ཡུལ་ལ་འདོར་
311



ལེན་བྱེད་པ་ལྟར་ཡོན་ཏན་འཛིན་པ་པོ་སྐྱོན་འདོར་བའི་ཀུན་སློང་དང༌། ཆོས་ཐམས་ཅད་ལ་ཡང་དག་
པར་སྒྱུ་མ་ལྟར་ཡིད་ལ་མི་བྱེད་པར་བདེན་པར་ཡིད་ལ་བྱེད་པ་པོ་ངོ་བོ་དང་། མཚན་མར་ཡིད་ལ་བྱས་
པའི་ཆོས་ཉིད་ཀྱིས་ཁམས་གསུམ་པོ་དང་ཉེ་བར་འབྲེལ་བ་སྟེ། དེ་དག་ཏུ་དམིགས་པ་པོ་ཉེས་དམིགས་
གསུམ་དུ་ཡོད་པའི་ཕྱིར། གཉིས་པ་གྲུབ་སྟེ། སྟོང་པ་ཉིད་ཞེན་མེད་དུ་མི་གནས་པས་གཟུགས་སོགས་ལ་
ཞེན་ནས་གནས་པ་པོ་དང༌། དངོས་པོ་བདེན་པར་མ་ཞེན་པའི་ཚུལ་གྱིས་ཆོས་ཐམས་ཅད་ལ་མངོན་པར་
ཞེན་པ་སྟེ་ཡུལ་དུ་བྱེད་པ་པོ་དང༌། དོན་དམ་པར་རྫས་སུ་ཡོད་པའི་ཆོས་མེད་པས་གཟུགས་སོགས་ཀྱི་
ཆོས་ཐམས་ཅད་ཐ་སྙད་དུ་བཏགས་པ་ཙམ་དུ་རྟོག་པ་པོ་དང་ གསུམ་དུ་ཡོད་པའི་ཕྱིར། གསུམ་པ་གྲུབ་
སྟེ། དེ་ཁོ་ན་ཉིད་ཤེས་པའི་འཁོར་གསུམ་དུ་མ་ཆགས་ པས་མངོན་ པར་ མ་ཞེན་པ་སྔོན་དུ་འགྲོ་བའི་སྒོ་
ནས་ཕྱིན་དྲུག་ལ་ཆགས་ཤིང་ནན་ཏན་དུ་བྱེད་པ་པོ་དང༌། སྲིད་ཞི་མཉམ་ཉིད་དུ་བསྒོམས་པའི་ གཉེན་པོ་
ཉིད་ཀྱིས་དེ་ལ་བླང་དོར་དུ་འཛིན་པའི་ གཉེན་པོ་བྱེད་པ་པོ་དང་ གཉིས་སུ་ཡོད་པའི་ཕྱིར། །
གཉིས་པ་གྲུབ་སྟེ། ཤེར་ཕྱིན་ཡང་དག་པར་ཕྱིན་ཅི་མ་ལོག་པར་མ་ཤེས་པ་ཉིད་ཀྱིས་སྦྱིན་སོགས་
ལྔས་ཇི་ལྟར་འདོད་པ་བཞིན་དུ་འགྲོ་བ་ཐོགས་པ་པོ་དེ་དེ་ཡིན་ པའི་ཕྱིར། རྟོག་པ་དེ་དག་གིས་ཡུལ་དེ་་
དག་ལ་རྟོག་ཚུལ་ཡོད་དེ། ཡུལ་དགུ་པོ་དེ་དག་དང་ ལྡན་པའི་གང་ཟག་གམ་ཤེས་རྒྱུད་ལ་འདི་ནི་རྫས་སུ་
ཡོད་པའི་བདག་གོ །སྙམ་དུ་དོན་དམ་པའི་དངོས་པོར་མངོན་པར་ཞེན་པས་འཛིན་པའི་ཕྱིར། རྟོག་པ་
དེ་དགུ་ཆོས་ཅན། མཐོང་སྤང་ཡིན་ཏེ། མཐོང་ལམ་རྩེ་མོའི་སྦྱོར་བ་ཉེར་བསྡོགས་ཀྱི་གནས་སྐབས་ཀྱི་
སྤང་བྱ་ཡིན་པའི་ཕྱིར། འདིས་མདོ་ལས་ གཉེན་པོ་དགུ་དངོས་སུ་བསྟན་ནས་གསུངས་ལ། དེ་ཡང་་
གསུམ་པ་དྲུག་པ་བདུན་པ་ལ་སྤང་གཉེན་གཉིས་ཀ་གསུངས། དེའི་ཤུགས་འཕངས་པའི་ཆོས་དགུ་རྫས་
འཛིན་རྟོ ག་པའི་ཡུལ་དུ་བསྟན་བཅོས་སུ་གསུངས་སོ། །
གཉིས་པ་ལ་ཡང་། མདོ་དང་བསྟན་བཅོས་གཉིས་ལས། དང་པོ་ནི། རབ་འབྱོར་འདི་ལྟ་སྟེ།
དཔེར་ན་ཁ་ལོ་སྒྱུར་བ་ནི། ཞེས་སོགས་གསུངས། གཉིས་པ་ལ་གསུམ་ལས། དང་པོ་ནི། མཐོང་སྤང་།
ཤེས་སྒྲིབ་བཏགས་འཛིན་རྟོག་པ་དེ་ལ་དགུར་ཡོད་ན། དེ་དག་གང་ཡིན་ཞེས་དྲི་བའི་སྒོ་ནས་མཚམས་
སྦྱོར་བ་ལ། འཛིན་པར་རྣམ་པར་རྟོག་པ་གཉིས་པ་སྐྱེས་བུ་བཏགས་པར་ཡོད་པའི་རྟེན་ཅན་ཇི་ལྟར་རྣམ་པ་།
དགུ་ཡིན་ཞེ་ན། ཞེས་གསུངས། གཉིས་པ་ནི། མདོ་དེའི་དོན་འཆད་པ་ལ། ཆེད་བཞིན་ངེས་པར་མི་་
འབྱུང་དང༌། ཞེས་སོགས་གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། ཉན་ཐོས་
ལ་སོགས་པའི་ངེས་པར་འབྱུང་བ། ཞེས་སོགས་གསུངས། འདི་ལ་ཡང་། སྤང་བྱ་རྣམ་རྟོག་དང་།
312



སྤོང་བྱེད་གཉེན་པོ་གཉིས་ལས། དང་པོ་ནི། ཉན་ཐོས་ཞེས་སོགས་ཀྱིས་འཆད། གཉིས་པ་ནི།
མཐོང་བའི་ལམ་གྱི་སེམས་དང་སེམས་ལས་བྱུང་བ་འཇུག་པའི་ གནས་སྐབས་ཀྱི་སྤང་བར་བྱ་བར་བཞེད་པ་་
ཡིན་ནོ། །ཞེས་འཆད། དང་པོ་ལ་ཡང་། རྟོ ག་པའི་ངོ་བོ་དང༌། ཡུལ་གྱི་དབྱེ་བ་གཉིས་ལས། དང་
པོ་ནི། འཛིན་པའི་རྣམ་རྟོ ག་གཞན་ཡིན་ནོ། །ཞེས་དང༌། འཛིན་ པར་རྣམ་པར་རྟོག་པ་གཉིས་པ་
རྣམ་པ་དགུ། ཞེས་གསུངས། གཉིས་པ་ལ། བཏགས་འཛིན་རྟོག་པའི་ཡུལ་དགུར་ཡོད་པ་དེ་ཡང་
གསུམ་དུ་འདུ་སྟེ། དོན་དུ་གཉེར་བྱ་མི་འ ཐོབ་པ་དང༌། ཕྱིན་ཅི་ལོག་ཏུ་རྟོ ག་པས་ཟིན་པ་དང༌། ཡང་
དག་པའི་ལམ་དང་འགལ་བ་གསུམ་དུ་འདུས་པའི་ཕྱིར།
དེའི་དང་པོ་ཆེད་དུ་བྱ་བ་ཇི་ལྟ་བ་བཞིན་དུ་ངེས་པར་ མི་འབྱུང་བ་ལ་རྣམ་ པར་རྟོག་པ་ནི། རབ་
འབྱོར་འདི་ལྟ་སྟེ། དཔེར་ན་ ཁ་ལོ་སྒྱུར་པ་ནི། རྟ་ཟུང་བཞི་པའི་ཤིང་རྟ་ལ་ཞོན་ཞིང་ལམ་མཉམ་པ་ནས་
འ གྲོའོ༑ །དེ་བཞིན་དུ་ཕར་ཕྱིན་ལྔས་ཁ་ལོ་སྒྱུར་པ་ཤེར་ཕྱིན་ཡང་རྣམ་མཁྱེན་ཉིད་གང་ན་པ་དེར་ལམ་
མཉམ་པ་ནས་འགྲོའོ། །ཞེས་འཆད། དེའི་དོན་འཆད་པ་ལ། ཆེད་བཞིན་ངེས་པར་མི་འབྱུང་
དང༌། །ཞེས་དང་། ཉན་ཐོས་ལ་སོགས་པའི་ངེས་པར་འབྱུང་ བ་ཉིད་ཀྱིས་ཆེད་དུ་བྱ་བ་ཇི་ལྟ་བ་བཞིན་
དུ་ངེས་པར་མི་འབྱུང་བ་དང༌། ཞེས་གསུངས།
གཉིས་པ་ལ་ལམ་ལ་ཕྱིན་ཅི་ལོག་དང༌། ཤེས་བྱ་ལ་ཕྱིན་ཅི་ལོག་གཉིས་ལས། དང་པོ་ལམ་ལ་ལམ་
མ་ཡིན་པར་ངེས་པར་འཛིན་པ་ལ་རྣམ་པར་རྟོ ག་པ་ནི། གསོལ་བ་བཅོམ་ལྡན་འདས་བྱང་ཆེན་རྣམས་ཀྱི་
ལམ་ནི་གང་ལགས། ལམ་མ་ལགས་པ་ནི་གང་ལགས། བཅོ མ་ལྡན་འདས་ཀྱིས་བཀའ་སྩལ་པ། རྣམ་
མཁྱེན་ཉིད་ཐོབ་པར་བྱ་བ་ལ་ཉན་ཐོས་ཀྱི་ལམ་ནི་བྱང་ཆེན་རྣམས་ཀྱི་ལམ་ཡིན་ནོ། །རང་སངས་རྒྱས་ཀྱི་
ལམ་ནི་བྱང་ཆེན་རྣམས་ཀྱི་ལམ་ཡིན་ནོ། །རྣམ་མཁྱེན་ཉིད་ཐོབ་པར་བྱ་བ་ལ་ཤེར་ཕྱིན་སྔོན་དུ་འགྲོ་བའི་
ཕར་ཕྱིན་དྲུག་ནི་བྱང་ཆེན་རྣམས་ཀྱི་ལམ་དང་ལམ་མ་ཡིན་པའོ། །ཞེས་འཆད། དེའི་དོན་འཆད་ས་
ལ། ལ མ་ལ་ལམ་མིན་ངེས་འཛིན་དང༌། ཞེས་དང༌། རང་གི་མངོན་པར་འདོད་པའི་ལམ་མེད་ པས་
ལམ་གཞན་ལ་ལ མ་མ་ཡིན་པར་ངེས་པར་འཛིན་པ་དང༌། ཞེས་གསུངས།
གཉིས་པ་ལ་དགག་སྒྲུབ་ཏུ་བདེན་པར་འཛིན་པ་དང་། ཆོས་དང་ ལྡན་མི་ལྡན་བདེན་པར་འཛིན་
པ་དང༌། གནས་ཀྱི་དོན་བདེན་པར་འཛིན་པ་དང་གསུམ་ལས། དང་པོ་སྐྱེ་བ་དང་འགག་པ་ལ་རྣམ་
པར་རྟོ ག་པ་ དེ་སྟོན་པ་ལ། གསོལ་བ་བཅོམ་ལྡན་འདས་དེ་ལྟ་ན་ཤེར་ཕྱིན་འདི་ལ་ལམ་དང་ལམ་མ་
ལགས་པ་སྟོན་པ་ནི་བྱང་ཆེན་རྣམས་དོན་ཆེན་པོའི་སླད་དུ་ཉེ་བར་གནས་སོ། །བཅོམ་ལྡན་འདས་ཀྱིས་
313



，
AN
་
ས་ལ་གs
བཀའ་སྩལ་པ། རབ་འབྱོར་དེ་དེ་བཞིན་ནོ་དེ་དེ་བཞིན་ཏེ། ཞེས་སོགས་ གསུངས། དེའི་དོན་འཆད་
པ་ལ། འགག་དང་བཅས་པས་སྐྱེ་བ་དང༌། ཞེས་དང༌། རྒྱུ་དང་འབྲས་བུ་ཀུན་རྫོབ་ཀྱི་ངོ་བོས་སྐྱེ་བ་
དང་འགག་པ་དང༌། ཞེས་གསུངས།
གཉིས་པ་ལྡན་པ་དང་མི་ལྡན་པ་ལ་རྣམ་ པར་རྟོག་པ་དེ་སྟོན་པ་ལ། ། གསོལ་བ་བཅོམ་ལྡན་འདས་
བྱང་ཆེན་གྱིས་ཇི་ལྟར་ཕར་ཕྱིན་དྲུག་ལ་བརྩོན་པར་བགྱི། བཅོམ་ལྡན་འདས་ཀྱིས་བཀའ་སྩལ་པ། རབ་
འབྱོར་འདི་ ལ་བྱང་ཆེན་གྱིས་གཟུགས་དང་ལྡན་པའང་མ་ཡིན་མི་ལྡན་པའང་མ་ཡིན་ཞེས་བྱ་བར་བརྟ ་་་་
པར་བྱ་སྟེ། རབ་འབྱོར་དེ་ལྟར་བྱང་ཆེན་ཕར་ཕྱིན་དྲུག་ལ་བརྩོན་པར་བྱའོ། །ཞེས་སོགས་གསུངས།
དེའི་དོན་འཆད་པ་ལ། དངོས་པོ་ལྡན་དང་ མི་ལྡན་དང༌། ཞེས་དང༌། བར་ཆད་མེད་པ་དང་ཅིག་
ཤོས་སུ་སྣང་བ་ཉིད་ཀྱིས་དངོས་པོ་མཐའ་དག་ལྡན་པ་དང་མི་ལྡན་པ་དང༌། ཞེས་གསུངས།
གསུམ་པ་གཟུགས་ལ་སོགས་པ་ལ་གནས་པའི་རྣམ་པར་རྟོག་པ་སྟོན་པ་ལ། རབ་འབྱོར་གང་བྱང་
ཆེན་གྱིས་གཟུགས་ལ་གནས་པར་བྱའོ། །ཞེས་བརྩོན་པར་མི་བྱའོ། །ཞེས་སོགས་ གསུངས། དེའི་
དོན་འཆད་པ་ལ། གནས་དང་། ཞེས་དང༌། ནམ་མཁའ་ལ་གནས་པའི་བྱ་དང་ འདྲ་བ་ཉིད་ཀྱིས་
གཟུགས་ལ་སོགས་པ་ལ་གནས་པ་དང༌། ཞེས་གསུངས།
གསུམ་པ་ལ་ཡང་། དམན་པའི་རིགས་ཉམས་པ། མཐུན་རྐྱེན་མ་ཚང་བ། འགལ་རྐྱེན་གྱིས་ཟིན་
པའོ། །དང་པོ་རིགས་རྣམ་པར་འཇིག་པ་ལ་རྣམ་པར་རྟོག་པ་སྟོན་པ་ལ། རབ་འབྱོར་འདི་ལྟ་སྟེ།
དཔེར་ན་སྐྱེས་བུ་ཞིག་ཤིང་ཐོག་ཨ་མྲའ མ་པ་ན་ས་བཟའ་བར་འདོད་ན། དེས་ཤིང་ཐོག་ཨ་མྲའ མ་པ་ན་་
ས་བསྐྱེད་པར་བྱའོ། །བསྐྱེད་ནས་ ཀྱང་དུས་དུས་སུ་ཆུས་བཅུའོ། །གནོད་པ་བས ལ་ལོ། །ཞེས་
སོགས་གསུངས། དེའི་དོན་འཆད་པ་ལ། རིགས་ནི་འཇིག་པ་དང༌། ཞེས་དང༌། བྱང་ཆུབ་ཀྱི་
སེམས་བསྐྱེད་པ་ལ་སོགས་པའི་སྒོ་ནས་ཉན་ཐོས་ལ་སོགས་པའི་རིགས་འཇིག་པ་དང༌། ཞེས་གསུངས།
གཉིས་པ་ལ་འབྲས་བུ་ཁྱད་པར་ཅན་ལ་དོན་གཉེར་མེད་པ་དང༌། དེའི་རྒྱུ་ཤེར་ཕྱིན་མེད་པའོ། །
དང་པོ་དོན་དུ་གཉེར་བ་མེད་པ་ལ་རྣམ་ པར་རྟོ ག་པ་དེ་སྟོན་པ་ལ། རབ་འབྱོར་དེ་ལྟ་བས་ན་བྱང་ཆེན་
གཞན་གྱི་དྲིང་མི་འཇོག་པར་འདོད་པ་དང༌། སངས་རྒྱས་ཀྱི་ཞིང་ཡོངས་སུ་སྦྱངས་པར་འདོད་པ་དང༌། །
སྙིང་པོ་བྱང་ཆུབ་ལ་འདུག་པར་འདོད་པ་དང༌། ཆོས་ཀྱི་འཁོར་ལོ་བསྐོར་བར་འདོད་པས་ཤེར་ཕྱིན་ལ་
བསླབ་པར་བྱའོ། །གསོལ་བ། བཅོ མ་ལྡན་འདས་ཤེར་ཕྱིན་གྱིས་ཤེར་ཕྱིན་ལ་བསླབ་པར་བྱའོ། །
ཞེས་གསུང་ངམ། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཤེར་ཕྱིན་གྱིས་ཤེར་ཕྱིན་ལ་
31



བ སླབ་པར་བྱའོ། །ཞེས་སྨྲའོ། །ཆོས་ཐམས་ཅད་ལ་དབང་དུ་འགྱུར་བར་འདོད་པས་ཤེར་ཕྱིན་ལ་
བསླབ་པར་བྱའོ། །ཞེས་སྨྲའོ། །ཞེས་གསུངས། དེའི་དོན་འཆད་པ་ལ། དོན་དུ་གཉེར་དང༌།
ཞེས་དང༌། དེ་བཞིན་ཉིད་ལས་ ཁྱད་པར་དུ་འཕགས་པའི་ཆོས་མེད་པས་འདོད་པ་མེད་པ་དང༌། ཞེས་
གསུངས། གཉིས་པ་རྒྱུ་མེད་པ་ལ་རྣམ་ པར་རྟོག་པ་ནི། དེ་ཅིའི་ཕྱིར་ཞེ་ན། གང་གི་ཆོས་ཐམས་ཅད་
ལ་དབང་དུ་འ གྱུར་བའི་ས་ཐོབ་པར་ འགྱུར་བ་དེ་ནི་ཤེར་ཕྱིན་ནོ། །ཞེས་སོགས་གསུངས། དེའི་དོན་
འཆད་པ་ལ། རྒྱུ་མེད་དང༌། ཞེས་དང༌། དོན་དམ་པའི་བདེན་པ་ལ་བརྟེན་ནས་རྒྱུ་མེད་པ་དང་།
ཞེས་གསུངས།
གསུམ་པ་ཕྱིར་རྒོལ་པའི་ཆོས་ལ་དམིགས་པའི་རྣམ་པར་རྟོག་པ་དེ་སྟོན་པ་ལ། རབ་འབྱོར་འདི་ལྟ་
སྟེ། དཔེར་ན་འཕོང་གི་སློབ་དཔོན་ལག་ཚོད་དང་འབྱོར་བའི་གཞུ་ཐོགས་པ་ནི་དགྲ་དང་ཕྱིར་རྒོལ་པ་
རྣ མས་ཀྱིས་ནི་ཐུབ་པར་དཀའོ། །རབ་འབྱོར་དེ་བཞིན་དུ་བྱང་ཆེན་ཤེར་ཕྱིན་ལ་སྤྱོད་པ་ཡང་བདུད་
དམ་བདུད་ཀྱི་རིས་ཀྱི་ ལྷ་རྣམས་ཀྱིས་ཐུབ་པར་དཀའོ། །ཞེས་པ་ནས། རྣམ་མཁྱེན་ཉིད་ཀྱི་ བར་དུ་
དགོངས་པ་མི་མཛད་དོ། །ཞེས་གསུངས། དེའི་དོན་འཆད་པ་ལ། ཕྱིར་རྒོལ་བ་ནི་དམིགས་པ་ལ།
ཞེས་དང༌། སེར་སྣ་ཤིན་ཏུ་གོམས་པར་བྱས་པའི་ཆོས་ཉིད་ཀྱིས་བདུད་ལ་སོགས་པ་ཕྱིར་རྒོལ་བའི་ དངོས་
པོ་དམིགས་པ་ལ་བཏགས་པའི་དངོས་པོར་མངོན་པར་ཞེན་པ་ཉིད་ཀྱིས། ཞེས་གསུངས།
གཞུང་དོན་ནི། སྐབས་འདིར་བསྟན་གྱི་ཤེས་སྒྲིབ་བཏགས་འཛིན་རྟོ ག་པ་ཆོས་ཅན། ཁྱོད་ལ་
དགུར་ཡོད་དེ། ཁྱོད་ཀྱི་ཡུལ་དེ་ལ་དགུར་ཡོད་པའི་ཕྱིར། དེའི་ཡུལ་དེ་ལ་དགུར་ཡོད་དེ། ཉན་རང་གི་
བྱང་ཆུབ་ངེས་པར་འབྱུང་ བ་ཉིད་ཀྱིས་ཆེད་དུ་བྱ་བ་ཆེན་པོ་གསུམ་ཇི་ལྟ་བ་བཞིན་དུ་ངེས་པར་ མི་འབྱུང་་་
བའི་སྐྱེས་བུ་དང༌། ཐེག་ཆེན་གྱི་ལམ་ལ་ཉན་རང་གི་མངོན་པར་འ དོད་པའི་ཉེར་ཞིའི་ཐབས་ཙམ་གྱི་
ལམ་མེད་པར་མཐོང་ནས་ལམ་གཞན་ཐེག་ཆེན་ལ་ལམ་ཡང་དག་མ་ཡིན་པར་ངེས་པར་འཛིན་པ་པོ་དང༌།
རྒྱུ་སྐྱེ་བ་དང་འབྲས་བུ་འགག་པ་ཀུན་རྫོབ་བཏགས་པ་ཙམ་གྱི་ངེས་འབྱེད་བྱེད་པར་རྟོ ག་པ་པོ་དང༌། བར་
ཆད་མེད་པར་སྣང་བ་སྟེ་དོན་དམ་དུ་དབྱེ་བ་མེད་པར་རྟོག་པས་གཟུགས་ཀྱི་ དངོས་པོ་མཐའ་དག་ལ་ལྡན་་་
པ་སྟེ། དབྱེ་བ་མེད་པར་ཤེས་པ་དང་ བར་ཆད་མེད་པ་དོན་དམ་དེའི་ཅིག་ཤོས་སུ་སྣང་བ་སྟེ་ཀུན་རྫོ བ་ཏུ་
དབྱེ་བ་ཡོད་པར་རྟོག་པས་གཟུགས་སོགས་ཀྱི་ དངོས་པོ་མཐའ་དག་ལ་མི་ལྡན་པ་སྟེ་ དབྱེ་བ་མེད་པར་ཤེས་་་
པ་སྔོན་དུ་འགྲོ་བས་དབྱེ་བ་ཡོད་པར་ཤེས་པ་ པོ་དང༌། ནམ་མཁའ་ལ་གནས་པའི་བྱ་རྟེན་མེད་པར་
གནས་པ་དང་འདྲ་བ་ཉིད་ཀྱིས་གཟུགས་སོགས་ཀྱི་ ཆོས་རྣམས་ལ་མ་ཞེན་པར་ གནས་པ་པོ་དང་། བླ་མེད་
མས་ལ
315



བྱང་ཆུབ་ཀྱི་སེམས་བསྐྱེད་ཅིང་གདམས་ངག་བཟུང་བའི་སྒོ་ནས་ཉན་ཐོས་ལ་སོགས་པའི་རིགས་ཏེ་ཞི་བ་་་
ཙམ་དོན་གཉེར་གྱི་བློ་འ ཇིག་ཅིང་ལྡོག་པ་པོ་དང༌། དེ་ཁོ་ནར་དེ་བཞིན་ཉིད་དང་ དེ་ལས་ ཁྱད་པར་དུ་
འཕ གས་པ་སྟེ་གཞན་པའི་ཆོས་གང་ཡང་འཚང་རྒྱུ་བ་མེད་པས། སངས་རྒྱ ས་འདོད་ཅིང་དོན་དུ་གཉེར་
བ་མེད་པར་རྟོ ག་པ་པོ་དང༌། དོན་དམ་པའི་བདེན་པ་ལ་བརྟེན་ནས་ཏེ། དེའི་ངོ་བོར་ཆོས་སྟོན་པ་
སོགས་ཀྱི་རྒྱུ་མེད་པར་རྟོག་པ་པོ་དང༌། སེར་སྣ་ཚོགས་ཕྱིན་དྲུ ག་གི་མི་མཐུན་ཕྱོགས་ཤིན་ཏུ་གོམས་པར་
བྱས་པའི་ཆོས་ཉིད་དམ་སྟོབས་ ཀྱིས་བདུད་བཞི་དང་ས་གཉིས་ཀྱིས་ཕྱིར་རྒོལ་བའི་དངོས་པོ་དམིགས་པ་སྟེ་་
ཡོད་པ་རྣམས་སུ་ཡོད་པའི་ཕྱིར། རྟོ ག་པ་དེ་དག་གིས་ཡུལ་དགུ་པོ་དེ་ལ་རྟོ ག་ཚུལ་ཡོད་དེ། མི་མཐུན་པ་
དང་གཉེན་པོའི་ཆོས་དེ་རྣམས་དང་ལྡན་པའི་ཤེས་རྒྱུད་ལ་འདི་ནི་བཏགས་པར་འདོད་པའི་ས་དག་ཏུ་་་་་་
བདེན་ནོ་སྙམ་དུ་བཏགས་ པའི་དངོས་པོར་མངོན་པར་ཞེན་ནས་འཛིན་པའི་ཕྱིར། འདི་དག་ཀྱང་མདོ་
ལས། གཉེན་པོ་དངོས་སུ་བསྟན་པའི་ཤུགས་ལ་འཕངས་པ་བསྟན་བཅོས་སུ་བཀོད་པའོ། །རྟོག་པ་དེ་
རྣམས་ཆོས་ཅན། མཐོང་སྤང་ཡིན་ཏེ། མཐོང་ལམ་རྩེ་སྦྱོར་གྱི་སེམས་དང་སེམས་ལས་བྱུང་ བ་འཇུག་པ་
སྟེ། དངོས་པོའི་གནས་སྐབས་ཀྱི་སྤང་བར་བྱ་བ་ཡིན་པའི་ཕྱིར་རོ། །
གསུམ་པ་གཉེན་པོ་མཚོན་ཚུལ་སྟོན་པ་ལ། དེ་ལྟར་ན་ བར་སྐབས་ཀྱི་ཚིགས་སུ་བཅད་པ་དགུས་རྣམ་
པ་བཞི་ཉིད་ལས་ སོ་སོར་མཐོང་བའི་ལམ་གྱི་མི་མཐུན་པའི་ཕྱོགས་རྣམ་པ་དགུ་ཡིན་ལ། དེ་དག་སྤང་བ་
ཉིད་དུ་གཉེན་པོ་རྣམ་པ་བཞི་ཡང་དེ་བཞིན་དུ་དབྱེ་བས་ཐ་དད་དོ་ཞེས་བྱ་བར་ཁོང་དུ་ཆུད་པར་བྱའོ། །
ཞེས་གསུངས། གཞུང་དོན་ནི། མཐོང་སྤང་རྟོག་པོ་ལ་བཞིར་དབྱེར་ཡོད་པར་མ་ཟད། དེའི་གཉེན་པོ་
མཐོང་ལམ་རྩེ་སྦྱོར་དེ་ལ་ཡང་རྣམ་པ་བཞིར་ཡོད་དེ། མཐོང་སྤང་རྟོ ག་པའི་དབྱེ་བས་ གཉེན་པོའི་དབྱེ་བ་
འཐད་པའི་ཕྱིར།
གཉིས་པ་མཐོང་སྤང་རྟོ ག་པའི་གཉེན་པོ་བཤད་པ་ལ། ཞར་བྱུང་དང༌། དཀྱུས་མ་གཉིས་ལས།
དང་ པོ་ལ། མཐོང་ལམ་རྩེ་སྦྱོར་གྱི་གྲོགས་དང༌། དེའི་འབྲས་བུ་གཉིས་ལས། དང་པོ་ལ་གསུམ་ལས།
དང་ པོ་ནི། འདིར་བར་སྐབས་ཀྱི་ཚིགས་སུ་བཅད་པ་ གཅིག་གསུངས་པ་ཆོས་ཅན། དགོས་པ་ཡོད་དེ། །
སྔར་བ ཤད་པ་དེ་ལྟར་མཐོང་ལམ་རྩེ་སྦྱོར་གྱི་ མི་མཐུན་ཕྱོགས་དང་ གཉེན་པོ་དང་ བཅས་པ་བཞི་ཡོད་པ་དེ་་་
དག་དངོས་ཤུགས་ཅི་རིགས་པར་བསྟན་ཟིན་ནས། དེའི་འོག་ཏུ་མཐོང་ལམ་རྩེ་སྦྱོར་དེ་རྒྱུ་གང་དང་
བཅས་པ་ནས་བྱང་ཆུབ་ཆེན་པོ་འགྲུབ་པར་བྱེད་པའམ་སྐྱེད་པར་བཞེད་པའི་རྒྱུ་གང་ཡིན་པ་དེ་བསྟན་པར་
བྱ་བའི་ཆེད་ཡིན་པའི་ཕྱིར། ཞེས་མཚམས་སྦྱོར་བ་ལ། དེ་ལྟར་མཐོང་བའི་ལམ་ལ་མི་མཐུན་པའི་ཕྱོགས་
316-་
+



，4EET，
གཉེན་པོ་དང་བཅས་པ་བསྟན་ནས། བྱང་ཆུབ་ཆེན་པོ་འགྲུབ་པར་བྱེད་པའི་ མཐོང་བའི་ལམ་རྒྱུ་གང་
དང་བཅས་པར་བཞེད་པའི་རྒྱུ་གང་ཡིན་པ་དེ་བར་སྐབས་ ཀྱི་ཚིགས་སུ་བཅད་པ། ཞེས་གསུངས།
གཉིས་པ་ལ། མདོ་ལས་ གསུངས་ཚུལ། བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི།
དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་
ལྡན་འདས་ཤེར་ཕྱིན་འདི་ནི་ཟབ་པ་སྟེ། བཅོམ་ལྡན་འདས་བྱང་ཆེན་བླ་མེད་རྫོགས་བྱང་དུ་མངོན་
འཚང་རྒྱ་བར་འ ཚལ་བ་དེ་དག་ནི་དཀའ་བ་བགྱིད་པའོ། །དེ་ཅིའི་ཕྱིར་ཞེ་ན། བཅོམ་ལྡན་འདས་དེ་
བཞིན་ཉིད་ལ་གནས་ཞེས་བགྱི་ བ་ནི་འགའ་ཡང་མ་མཆིས་ཏེ་བླ་མེད་རྫོགས་བྱང་དུ་མངོན་པར་འཚང་རྒྱ་་་་
བ་ཡང་མ་མཆིས། ཆོས་སྟོན་པ་ཡང་འགའ་ཡང་མ་མཆིས་མོད་ཀྱི། དེ་ལྟ་ན་ཡང་ཞུམ་པར་མི་འགྱུར་ཞིང་
ནེམ་ནུར་དུ་འ གྱུར་བའམ་རྨོངས་པར་འགྱུར་བ་མ་མཆིས་པའི་སླད་དུ་འོ། །ཞེས་པ་ནས། རྣམ་མཁྱེན་
ཉིད་ཀྱི་ཡེ་ཤེས་རྗེས་སུ་ཐོབ་ནས་བག་ཆགས་ཀྱི་མཚམས་སྦྱོར་བའི་ཉོན་མོངས་པ་ཐམས་ཅད་སྤངས་ཏེ།
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་འགྱུར་རོ། །ཞེས་པའི་ བར་་
གྱིས་མཐོང་ལམ་རྩེ་སྦྱོར་གྱི་ ཕན་ཡོན་དེ་བསྟན་ནས། མཐོང་ལམ་རྩེ་སྦྱོར་གྱི་གྲོགས་སམ་རྒྱུ་སྟོན་པ་ལ།
དེ་ནས་འཁོར་དེའི་ནང་ན། ཞེས་སོགས་གསུངས།
གཉིས་པ་ནི། མདོ་དེའི་དོན་འཆད་པ་ལ། བྱང་ཆུབ་ལ་གཞན་སྟོན་པ་དང་། ཞེས་སོགས་་
གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། འཆད་པར་འགྱུར་བའི་མཚན་
ཉིད། ཅེས་སོགས་གསུངས། འདི་ལ་ཡང་གཞན་རྒྱུད་སྦྱོང་བ་དང༌། རང་གི་རྒྱུད་སྦྱོང་བ་གཉིས་ལས།
དང་པོ་ལ་འབྲས་བུ་རྟོ གས་པའི་ཆོས་ལ་འགོད་པ་དང༌། རྒྱུ་ལུང་གི་ཆོས་ལ་འགོད་པ་གཉིས་ལས། དང་
པོ་ནི། དེ་ནས་འཁོར་དེའི་ནང་ནས་སུམ་ཅུ་རྩ་གསུམ་པས་ལྷ་རྣམས་མེ་ཏོ ག་མན་དྷ་ར་བ་མང་པོ་ཐོགས་
ཏེ་བཅོ མ་ལྡན་འདས་ལ་གཏོར་ཏོ། །མངོན་པར་ གཏོ ར་ཏོ་རབ་ཏུ་གཏོར་ཏོ། །དགེ་སློང་བརྒྱ་ཕྲག་
དྲུག་ཅུ་རྩ་གསུམ་ཡང་སྟན་ལས་ལངས་ནས་བླ་གོས་ཕྲག་པ་གཅིག་ཏུ་གཟར། པུས་མོ་གཡས་པའི་ ལྷ་ང་ས་
ལ་བཙུགས་ཏེ། བཅོམ་ལྡན་འདས་ག་ལ་བ་དེར་ལོགས་སུ་ཐལ་མོ་སྦྱར་བས་བཏུད་ནས་བཅོམ་ལྡན་
༢ དས་ལ་མིག་མི་འཛུམ་པར་ལྟ་ཞིང་ཕྱག་འཚལ་ལོ། །དགེ་སློང་དེ་དག་གིས་ཐལ་མོ་སྦྱར་ཏེ་བཏུད་པའི་
ཚེ་སངས་རྒྱས་ཀྱི་མཐུས་སྙིམ་པར་མེ་ཏོག་མན་དྷ་ར་བས་གང་བར་གྱུར་ནས། འཛུམ་པ་མཛད་པའི་རྒྱུ་
མཚན་ཅི་ལགས་ཞེས་གསོལ་ཏོ། །དེ་སྐད་ཅེས་གསོལ་བ་དང་བཅོམ་ལྡན་འདས་ཀྱིས་ཚེ་ལྡན་ཀུན་ དགའ་
བོ་ལ་འདི་སྐད་ཅེས་བཀའ་སྩལ་ཏོ། །ཀུན་དགའ་བོ་དགེ་སློང་བརྒྱ་ཕྲག་དྲུག་ཅུ་པོ་འདི་དག་བསྐལ་པ་
Lab
པ་
317



དཔེ་སྐར་མ་ལྟ་བུ་ལ་བླ་མེད་རྫོགས་བྱང་དུ་མངོན་པར་འཚང་རྒྱུ་སྟེ། མེ་ཏོག་སིལ་མ་ཞེས་བྱ་བའི་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤ་སྟག་འཇིག་རྟེན་དུ་འབྱུང་ བར་་་་
འགྱུར་རོ། །ཞེས་པ་ནས། བྱང་ཆེན་རྣམ་པར་སྤྱོད་པའི་ དམ་པས་རྣམ་ པར་སྤྱོད་པར་འདོད་པས་ཤེར་
ཕྱིན་ལ་སྤྱོད་པར་བྱའོ། །བྱང་ཆེན་དེ་བཞིན་གཤེགས་པའི་རྣམ་ པར་སྤྱོད་པས་རྣམ་ པར་སྤྱོད་པར་འདོད་
པའི་ཤེར་ཕྱིན་ལ་བསླབ་པར་བྱའོ། །ཞེས་གསུངས། དེའི་དོན་འཆད་པ་ལ། བྱང་ཆུབ་ལ་གཞན་སྟོན་
པ་དང༌། ཞེས་དང༌། འཆད་པར་འགྱུར་བའི་མཚན་ཉིད་ཅན་གྱི་བྱང་ཆུབ་ལ་གཞན་དག་མཐོང་བའི་
ལམ་ལ་སོགས་པ་སྟོན་པས་རབ་ཏུ་འགོད་པ་ནི་གཅིག་ཡིན་ནོ། །ཞེས་གསུངས།
གཉིས་པ་དེ་སྟོན་པ་ལ། ཀུན་དགའ་བོ་རིགས་ཀྱི་བུའམ་རིགས་ཀྱི་བུ་མོ་ཤེར་ཕྱིན་ཟབ་མོ་འདི་ལ་
སྤྱོད་པའི་རིགས་ཀྱི་བུའམ་རིགས་ཀྱི་བུ་མོ་དེ་འདི་ལྟར་བདག་ནི་མིའི་ནང་ནས་ཤི་འཕོས་ནས་འདིར་སྐྱེ་བ་་་
འམ། ཞེས་པ་ནས། ཀུན་དགའ་པོ་དེ་བས་ན་ཤེར་ཕྱིན་ཟབ་མོ་འདི་ཁྱོད་ལ་གཏད་དེ། ཀུན་དགའ་བོ་
གལ་ཏེ་ཁྱོད་ཀྱི་ ངས་ཆོས་ཇི་སྙེད་གཅིག་བཤད་པ་ལས་ ཤེར་ཕྱིན་མ་གཏོ གས་པར་ངས་ཆོས་བསྟན་པ་དེ་་་་་་
དག་ཐམས་ཅད་བཟུང་སྟེ་ཀུན་ཆུབ་པར་བྱས་ནས། དེའི་འོག་ཏུ་ཆུད་གཟན་ཏེ་བོར་ཡང་། དེ་ཙམ་
གྱིས་ཀུན་དགའ་པོ་ཁྱོད་ལ་སྐྱོན་དུ་ང་མི་བརྩིའི་ཀུན་དགའ་བོ་གལ་ཏེ་ཁྱོད་ཀྱིས་ཤེར་ཕྱིན་ཟབ་མོ་འདི་་་་་
བཟུང་སྟེ་ཀུན་ཆུབ་པར་བྱས་ནས། དེའི་འོག་ཏུ་ཚིག་གཅིག་ཙ མ་ཆུད་གཟན་ནམ་བོར་བར་གྱུར་ན། དེ་
ཙ མ་གྱིས་ནི་ཀུན་དགའ་བོ་ཁྱོད་ལ་ངས་སྐྱོན་དུ་བཟུང་ངོ༌། །ཞེས་སོགས་གསུངས། དེའི་དོན་འཆད་པ་
ལ། དེ་ཡི་རྒྱུ་ནི་ཡོངས་གཏོད་དང༌། ཞེས་དང༌། བྱང་ཆུབ་གྱི་རྒྱུ་མཚན་ཁོ་ནར་དེ་དག་ལ་ཡང་དག་
པའི་ཚིག་དང་ དོན་ལ་སོགས་པའི་སྒོ་ནས་ཤེར་ཕྱིན་ཡང་དག་པར་སོ་སོར་གཏོད་པ་ནི་གཉིས་པ་ཡིན་ནོ། །
ཞེས་གསུངས།
གཉིས་པ་ལ་བྱང་ཆུབ་ཆེན་པོ་ཐོབ་པར་བྱེད་པའི་ བར་ཆད་མེད་པའི་རྒྱུ་དེ་སྟོན་པ་ལ། ཀུན་དགའ་
བོ་གལ་ཏེ་ཁྱོད་ཀྱིས་གང་ཟག་ཉན་ཐོས་ཀྱིས་ཐེག་པ་པ་རྣམས་ལ་ཉན་ཐོས་ཀྱི་ས་ལས་ བརྩམས་ཏེ། ཆོས་
བསྟན་པ་དེའི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ ཀྱི་སེམས་ཅན་གང་ཇི་སྙེད་པ་དེ་དག་་་་་་
ཐམས་ཅད་དགྲ་བཅོམ་པ་ཉིད་མངོན་དུ་བྱེད་པར་ གྱུར་ ཀྱང་ད་དུང་ཡང་ཁྱོད་ཀྱིས་ངས་ཉན་ཐོས་ཀྱི་བྱ་བ་་་
བྱས་པར་མི་འགྱུར་གྱི། ཀུན་དགའ་བོ་གལ་ཏེ་ཁྱོད་ཀྱིས་བྱང་ཆེན་ལ་ཤེར་ཕྱིན་དང་ལྡན་པའི་ཚིག་འགའ་
ཞིག་བརྗོད་པ་དེ་བསྟན་ཀྱང་ཉན་ཐོས་ཁྱོད་ཀྱིས་ང་དགྱེས་པར་བྱས་པ་ཡིན་ཏེ། ཉན་ཐོས་ཁྱོད་ཀྱིས་ཉན་
ཐོས་ཀྱི་བྱ་བ་བྱས་པར་འགྱུར་རོ་ནས། ཀུན་དགའ་བོ་ དེ་བས་ན་གང་ཟག་ཉན་ཐོས་ཀྱི་ཐེག་པ་པ་གང་
བྱས བ
318



，
-
，
|
་
བྱང་ཆེན་ལ་ཆུང་དུ་ན་ཉི་མ་གཅིག་ཤེར་ཕྱིན་དང་ལྡན་པའི་ཆོས་སྟོན་ན། དེའི་བསོད་ནམས་ཆེས་མང་དུ་
འཕེལ་བར་འགྱུར་རོ། །ཞེས་སོགས་གསུངས། དེའི་དོན་འཆད་པ་ལ། དེ་ཐོབ་བར་ཆད་མེད་པའི་
རྒྱུ། །བསོ་་་ནམས་མང་པོའི་མཚན་ཉིད་དོ། །ཞེས་དང༌། བྱང་ཆུབ་ཐོབ་པར་བྱེད་ པའི་བར་ཆད་
མེད་པའི་རྒྱུ་ཤེས་རབ་ཀྱི་ཕ་རོལ་ཏུ་ ཕྱིན་ པར་རང་ གིས་བསྒོམས་པ་ལ་སོགས་པའི་ བསོད་ནམས་ཆེས་མང་་་་
བའི་ མཚན་ཉིད་ནི་གསུམ་པ་ཡིན་ནོ། །ཞེས་གསུངས།
གཞུང་དོན་ནི། བྱང་སེམས་སྦྱོར་ལམ་པས་སྐལ་ལྡན་གྱི་གདུལ་བྱ་གཞན་དག་ལ་མཐོང་ལམ་དང༌།
སྒོམ་ལམ་གྱི་རྟོ གས་པ་སྐྱེད་བྱེད་དུ་ལུང་བསྟན་པ་ཆོས་ཅན། འཆད་པར་འགྱུར་བའི་དྲི་མ་ཟད་སྐྱེ་བདེན་
མེད་དུ་ཤེས་པའི་མཚན་ཉིད་ཅན་གྱི་བྱང་ཆུབ་སྐྱེད་པའོ མ་འ ཐོབ་པའི་རྒྱུ་ཡིན་ཏེ། དེའི་སྐྱེད་བྱེད་ཡིན་
པའི་ཕྱིར། བྱང་སེམས་སྦྱོར་ལམ་པས་སྐལ་ལྡན་གྱི་གདུལ་བྱ་ལ་གཞུང་ཤེར་ཕྱིན་བསྟན་པ་ཆོས་ཅན། །
མཐོང་ལམ་རྩེ་སྦྱོར་འཐོབ་པའི་རྒྱུ་ཡིན་ཏེ། དེ་སྐྱེད་པར་བྱེད་ པའི་ བསོད་ནམས་ ཀྱི་ཚོགས་ཡིན་པའི་ཕྱིར།
ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོ། མཐོང་ལམ་རྩེ་སྦྱོར་གྱི་རྒྱུ་ཡིན་ཏེ། དེའི་སྐྱེད་བྱེད་ ཀྱི་ཡེ་ཤེས་
ཀྱི་ཚོགས་ ཡིན་ པའི་ ཕྱིར། བྱང་སེམས་སྦྱོར་ལམ་པའི་བྱང་ཆུབ་ཐོབ་པར་བྱེད་ པའི་ བར་ཆད་མེད་པ་སྟེ་
ངེས་པའི་རྒྱུ་མཐོང་ལམ་གྱི་ཤེར་ཕྱིན་མཉམ་གཞག་ཏུ་རང་ གིས་ སྒོམ་པ་དང་ རྗེས་ ཐོབ་ཏུ་གཞན་ལ་བསྟན་་་་
པ་ཆོས་ཅན། ཐེག་ཆེན་དགྲ་བཅོམ་པའི་བསོད་ནམས་ཆེས་ཁྱད་པར་དུ་འཕགས་པ་ཡིན་ཏེ། སྟོང་
གསུམ་གྱི་སེམས་ཅན་རྒྱུན་ཞུགས་ནས་དགྲ་བཅོམ་པའི་ བར་ལ་བཀོད་པ་ལས་ ཀྱང་བསོད་ནམས་ཆེས་མང་་་་
བའི་མཚན་ཉིད་ཅན་ཡིན་ པའི་ ཕྱིར། རྒྱུ་གསུམ་པ་སྟོན་པའི་སྐབས་ཀྱི་མདོ་ལས་དེ་བཞིན་གཤེགས་པ་མི་
བསྐྱོད་པའི་ཞིང་བསྟན་ནས་སླར་ཡང་མི་སྣང་བར་བྱས་པ་ལ་དགོས་པ་ཡོད་དེ། མཐོང་ལམ་གྱི་ཚེ་ཕྱིན་ཅི་
ལོག་གི་རྟོ ག་པ་མཐའ་དག་ནུབ་པར་བསྟན་པའི་ཆེད་ཡིན་པའི་ ཕྱིར། །
གཉིས་པ་མཐོང་ལམ་རྩེ་སྦྱོར་གྱི་འབྲས་བུ་བསྟན་པ་ལ། མདོ་ལས་ གསུངས་ཚུལ་དང༌། བསྟན་
བཅོས་ཀྱིས་འགྲེལ་ཚུལ་གཉིས་ལས། དང་ པོ་ནི། ཟད་པ་དང་སྐྱེ་བ་མེད་པ་ཤེས་པའི་བྱང་ཆུབ་ཆེན་པོ་
དེ་སྟོན་པ་ལ། གསོལ་བ་བཅོམ་ལྡན་འདས་ཅིའི་སླད་དུ་ཤེར་ཕྱིན་ལ་ཚད་མ་དང་འབྲེལ་བ་མ་མཆིས་པ་
ལགས། བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་པོ་མི་ཟད་པའི་ ཕྱིར་ཤེར་ཕྱིན་ལ་ཚད་མ་
དང་འབྲེལ་བ་མེད་དོ། །ཀུན་དགའ་བོ་དབེན་པའི་ཕྱིར། ཞེས་པ་ནས། ཀུན་དགའ་བོ་ཤེར་ཕྱིན་
ཟད་པར་བྱ་བར་སེམས་པ་ དེ་ནི་ན མ་མཁའ་ཟད་པར་བྱ་བར་སེམས་སུ་ཟད་དེ། ཤེར་ཕྱིན་ནི་མ་ཟད་མི་
ཟད་ཟད་པར་མི་འགྱུར་རོ། །ཞེས་སོགས་གསུངས། བྱང་ཆུ བ་ཆེན་པོ་ལ་ཡིད་ཆེས་པར་བྱེད་རྒྱུ་སྟོན་
319



པ་ལ། དེ་ནས་བཅོམ་ལྡན་འདས་ཀྱིས་ལྗགས་ཀྱི་དབང་པོ་བཀྲམ་སྟེ་ཞལ་གྱི་དཀྱིལ་འཁོར་ཐམས་ཅད་
ལྗགས་ཀྱི་དབང་པོས་བཀབ་ནས་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་དེ་ཇི་སྙམ་དུ་སེམས།
ལྕེའི་དབང་པོ་འདི་ལྟ་བུ་དང་ ལྡན་པ་ལ་ལོག་པར་སྨྲ་བའམ། གཞན་དུ་སྨྲ་བར་འགྱུར་རོ། །གསོལ་བ་
བཅོམ་ལྡན་འདས་མ་ལགས་སོ། །བདེ་བར་གཤེགས་པ་མ་ལགས་སོ། །བཅོམ་ལྡན་འདས་ཀྱིས་བཀའ་
སྩལ་པ། ཀུན་དགའ་བོ་དེ་བས་ན་ཤེར་ཕྱིན་འདི་འཁོར་བཞི་ལ་ལེགས་པར་སྟོན། ཞེས་སོགས་
གསུངས། ཟད་པ་ཤེས་པ་དང༌། མི་སྐྱེ་བ་ཤེས་པའི་བྱང་ཆེན་སྟོན་པ་ལ། དེ་ནས་ཚེ་ལྡན་རབ་འབྱོར་
འདི་སྙམ་དུ་སེམས་པར་ གྱུར་ཏེ། ཤེར་ཕྱིན་ཡང་ཟབ། དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་རྣམས་ཀྱི་བྱང་ཆུབ་ཀྱང་ཟབ་ན། བདག་གིས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ལ་དེ་འདྲིའོ་སྙམ་སྟེ། དེ་ནས་ཚེ་ལྡན་རབ་འབྱོར་གྱིས་
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཤེར་ཕྱིན་ནི་མི་བས་སོ། །བཅོམ་
ལྡན་འདས་ཀྱིས་བཀའ་སྩལ་པ། རབ་འབྱོར་ནམ་མཁའ་མི་ཟད་པའི་ཕྱིར་ཤེར་ཕྱིན་མི་ཟད་པའོ། །
གསོལ་བ་བཅོམ་ལྡན་འདས་ཇི་ལྟར་ཤེར་ཕྱིན་མངོན་པར་བསྒྲུབ་བར་བགྱི། བཅོམ་ལྡན་འདས་ཀྱིས
བཀའ་སྩལ་པ། རབ་འབྱོར་གཟུགས་མི་ཟད་པའི་ཕྱིར་ཤེར་ཕྱིན་མངོན་པར་བསྒྲུབ་པར་བྱའོ། །ཞེས་
སོགས་གསུངས།
གཉིས་པ་ལ། དོན་ལ་གནས་པའི་བྱང་ཆེན་བསྟན། རྟོ ག་པས་བཏགས་པའི་བྱང་ཆེན་ དགག་
པའོ།
་ དང་ པོ་ལ་གསུམ་ལས། དང་པོ་ནི། འདིར་བར་སྐབས་ཀྱི་ཚིགས་སུ་བཅད་པ་གཅིག་གསུངས་པ་
ཆོས་ཅན། དགོས་པ་ཡོད་དེ། འབྲས་བུ་གང་གི་དོན་དུ་མཐོང་ལམ་སྔར་བཤད་པའི་རྒྱུ་དེ་ལྟ་བུ་གསུམ་
དང་བཅས་པར་བཞེད་པའི་འབྲས་བུ་བྱང་ཆུབ་ཆེན་པོ་དེ་གང་ཡིན་ཞེ་ན། དེའི་ལན་བསྟན་པར་བྱ་བའི་
ཆེད་ཡིན་ པའི་ ཕྱིར། ཞེས་མཚམས་སྦྱོར་བ་ལ། གང་གི་དོན་དུ་མཐོང་བའི་ལམ་རྒྱུ་དེ་ལྟ་བུ་དང་བཅས་
པར་བཞེད་པའི་བྱ-ོ་ཆུབ་ཆེན་པོ་དེ་གང་ཡིན་ཞེ་ན་ བར་སྐབས་ཀྱི་ཚིགས་སུ་བཅད་པས་བྱང་ཆུབ་ཆེན་པོ།
ཞེས་གསུངས། གཉིས་པ་ནི། མདོ་དེའི་དོན་འཆད་པ་ལ། དྲི་མ་ཟད་དང་ མི་སྐྱེ་བའི། །ཞེས་སོགས་
གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། ཉོན་མོངས་པ་དང་། ཞེས་
སོགས་གསུངས།
འདི་ལ་ཡང་། རྟགས་འགོད་པ་དང༌། ཕྱོགས་བསྒྲུབ་པ་གཉིས་ལས། དང་པོ་དེ་སྟོན་པ་ལ།
རྒྱུ
རྡོ
320



དྲི་མ་རྣམས་ཟད་པ་དང་མི་སྐྱེ་བའི་ ཤེས་པ་ཆོས་ཐམས་ཅད་ཕྱིན་ཅི་མ་ལོག་པར་རྟོ གས་པའི་མཚན་ཉིད་་
ཆོས་ཀྱི་སྐུ་ལ་སོགས་པ་ཇི་ལྟ་བ་བཞིན་ གྱི་བདག་ཉིད་ནི་བྱང་ཆུབ་ཆེན་ པོ་ཡིན་པར་བརྗོད་དོ། །ཞེས་
གསུངས། གཉིས་པ་ལ་ལུང་གིས་བསྒྲུབ་པ་དང༌། རིགས་པས་བསྒྲུབ་པ་གཉིས་ལས། དང་པོ་དེ་སྟོན་
པ་ལ། ཉོན་མོངས་པ་དང་ཤེས་བྱའི་སྒྲིབ་པའི་དྲི་མ་སྐྱེས་པ་དང་མ་སྐྱེས་པ་ཉིད་དུ་བརྟགས་པ་རྣམས་ནི།
ཆོས་ཀྱི་དབྱིངས་ལས་ མ་གཏོགས་པར། །འདི་ལྟར་ཆོས་ཡོད་མ་ཡིན་ཏེ། །ཞེས་འབྱུང་བས་ཆོས་ཀྱི་
དབྱིངས་ཀྱི་ངོ་བོ་ཉིད་རྣམས་ནམ་མཁའ་བཞིན་དུ་འགག་པ་དང་ སྐྱེ་བ་མེད་པའི་ཕྱིར་རམ། ཞེས་
གསུངས། གཉིས་པ་སྟོན་པ་ལ། གཅིག་དང་དུ་མའི་ངོ་བོ་ཉིད་དང་རྒྱུ་དང་འབྲས་བུའི་ཚད་མ་ལ་
སོགས་པས་འཐད་པའི་དངོས་པོ་མེད་པས་ནམ་མཁའི་པདྨོ་བཞིན་དུ་འགག་པ་དང་སྐྱེ་བ་མེད་པའི་ཕྱིར་གོ་
རིམ་བཞིན་དུ། ཞེས་གསུངས། །
རྣམ་མཁྱེན་ཆོས་ཅན། བྱང་ཆུབ་ཆེན་ པོ་ཡིན་ཏེ། ཟད་པ་དང་མི་སྐྱེ་བ་ཤེས་པའི་མ ཐར་ཐུག་
པའི་ཡེ་ཤེས་ཡིན་ པའི་ ཕྱིར། དེ་ཆོས་ཅན། ཐོད་པ་ཤེས་པའི་ཡེ་ཤེས་ཡིན་ཏེ། སྒྲིབ་གཉིས་དོན་དམ་
པར་ཟད་པ་མེད་པར་མངོན་སུམ་དུ་རྟོ གས་ པ་མཐར་ཕྱིན་པའི་ཡེ་ཤེས་ཡིན་ པའི་ཕྱིར། དེ་ཆོས་ཅན།
མི་སྐྱེ་བ་ཤེས་པའི་ཡེ་ཤེས་ཡིན་ཏེ། སྒྲིབ་གཉིས་དོན་དམ་པར་སྐྱེ་བ་མེད་པར་མངོན་སུམ་དུ་རྟོགས་པ་
མཐར་ཕྱིན་པའི་ཡེ་ཤེས་ཡིན་པའི་ཕྱིར། སྒྲིབ་པ་གཉིས་ཆོས་ཅན། དོན་དམ་པར་སྐྱེ་འགག་མེད་པ་ཡིན་
ཏེ། དོན་དམ་པར་ མ་གྲུབ་པ་ཆོས་དབྱིངས་སྤྲོས་བྲལ་གྱི་ངོ་བོ་ཉིད་ཡིན་པའི་ཕྱིར། དཔེར་ན་ནམ་
མཁའ་ལ་སྐྱེ་འགག་མེད་པ་བཞིན་ནོ། །རྟ གས་གྲུབ་སྟེ། དབུས་མཐའ་ལས། ཆོས་ཀྱི་དབྱིངས་ལས་མ་
གཏོགས་པར། །འདི་ལྟར་ཆོས་ཡོད་མ་ཡིན་ཏེ། །ཞེས་གསུངས་པའི་ཕྱིར། དེ་གཉིས་ཆོས་ཅན།
བདེན་པར་མེད་དེ། བདེན་པར་གྲུབ་པའི་ གཅིག་དང་བདེན་པར་གྲུབ་པའི་དུ་མ་གང་རུང་དུ་མ་གྲུབ་
པའི་ཕྱིར། དཔེར་ན་ནམ་མཁའི་པདྨོ་བཞིན་ནོ། །དེ་གཉིས་ཆོས་ཅན། དོན་དམ་པར་མི་སྐྱེ་སྟེ།
དོན་དམ་པར་བདག་དང་གཞན་དང་ གཉིས་ཀ་དང་རྒྱུ་མེད་གང་རུང་ལས་ མི་སྐྱེ་བའི་ཕྱིར། དཔེར་ན་
ནམ་མཁའི་པདྨོ་བཞིན་ནོ། །དེ་གཉིས་ཆོས་ཅན། དོན་དམ་པར་མི་སྐྱེ་སྟེ། དོན་དམ་པར་ཡོད་པར་
ཡང་མི་སྐྱེ། དོན་དམ་པར་མེད་པར་ཡང་མི་སྐྱེ། ཡོད་མེད་གཉིས་ཀར་ཡང་མི་སྐྱེ། དོན་དམ་པར་ཡོད་
མེད་གཉིས་ཀ་མ་ཡིན་ པར་ཡང་མི་སྐྱེ་བའི་ཕྱིར། དཔེར་ན་ནམ་མཁའི་པདྨོ་བཞིན།
དེ་ལྟར་ཡང་སྟོང་ཉིད་བདུན་ཅུ་པར། ཡོད་པ་སོགས་ཕྱིར་སྐྱེ་མ་ཡིན། །མེད་པ་མེད་ཕྱིར་སྐྱེས་མ་
ཡིན༑ །ཆོས་མི་མཐུན་ཕྱིར་ཡོད་མེད་མིན། །སྐྱེ་བ་མེད་ཕྱིར་གཞན་འགག་མེད། །ཅེས་གསུངས།
321



དེ་གཉིས་ཆོས་ཅན། དོན་དམ་པར་མེད་དེ། རྟེན་འབྲེལ་ཡིན་པའི་ཕྱིར། དཔེར་ན་སྒྱུ་མ་བཞིན་ནོ། །
དེས་ན་དྲི་མ་ཟད་སྐྱེ་བདེན་མེད་དུ་མངོན་སུམ་དུ་རྟོ གས་པ་མཐར་ཕྱིན་པའི་ཡེ་ཤེས་དང་ལྡན་པའི་སྐྱབས་་་
གནས་མཐར་ཐུག་བྱང་ཆུབ་ཆེན་པོའི་མཚན་ཉིད། དེ་ལྟ་བུའི་ཡེ་ཤེས། སྐབས་འདིར་དངོས་སུ་བསྟན་
པའི་བྱང་ཆུབ་ཆེན་པོའི་མཚན་ཉིད་ཡིན།
ཁོ་ན་རེ། ངོ་བོ་ཉིད་སྐུ་ཆོན་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར།
འདོད་ན། དེ་ཆོས་ཅན། ཡེ་ཤེས་དང་ལྡན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན།
སེམས་དང་ལྡན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། སེམས་ལྡན་དུ་ཐལ།
འདོད་པའི་ཕྱིར་ན་མ་ཁྱབ་སྟེ། སངས་རྒྱས་འཕགས་པ་ཆོས་ཅན། སེམས་ཅན་ཡིན་པར་ཐལ། སེམས་
དང་བཅས་པའི་ཕྱིར། ཁྱབ་པ་འགྲིག ཁ་ཅིག དྲི་མ་ཟད་སྐྱེ་བདེན་མེད་དུ་མངོན་སུམ་དུ་རྟོགས་
པའི་ཡེ་ཤེས། བྱང་ཆུབ་ཆེན་པོའི་མཚན་ཉིད་ཟེར་བ་མི་འཐད་དེ། ཐེག་ཆེན་གྱི་མཐོང་ལམ་སྡུག་བསྔལ་
ཆོས་བཟོད་ཀྱིས་མ་ངེས་པའི་ཕྱིར། ཁ་ཅིག དེ་འདྲ་བའི་ཡེ་ཤེས་མཐར་ཐུག དེའི་མཚན་ཉིད་ཟེར་
བ་མི་འཐད་དེ། འབྲས་བུ་ཆོས་སྐུ་ཡིན་ན། བྱང་ཆུབ་ཆེན་བོ་ཡིན་དགོས་པའི་ཕྱིར།
ཁ་ཅིག ཉན་ཐོས་དགྲ་བཅོམ་པ་ཉན་ཐོས་ཀྱི་ བྱང་ཆུབ་ཆེན་ པོ་ཡིན་པར་ཐལ། ལོངས་སྐུ་ཐེག་
ཆེན་གྱི་བྱང་ཆུབ་ཆེན་ པོ་ཡིན་པའི་ཕྱིར་ཟེར་ན། ལོངས་སྐུ་བྱང་ཆུབ་ཆེན་ པོ་ཡིན་པར་ཐལ། ངོ་བོ་ཉིད་
སྐུ་དེ་ཡིན་ པའི་ ཕྱིར་ཏེ། འགོག་པ་ལ་སྟོང་པ་ཉིད་སྐྱེ་བ་དང་འགག་པ་དང༌། ཞེས་པའི་ཐད་ཀྱི་ རྣམ་ བ་
སངས་རྒྱས་ཀྱི་སྤངས་པ་མཐར་ཐུག་བྱང་ཆུབ་ཏུ་བཤད་པའི་ཕྱིར་དང༌། རྒྱུད་བླ་མར། བཟོ་དང་སྐྱེ་བ་
བྱང་ཆུབ་ཆེ། །ཞེས་བྱང་ཆུབ་ཆེན་པོའི་སྤྲུལ་སྐུ་བཤད་པའི་ཕྱིར། །
ཁོ་ན་རེ། ་བྱང་ཆུབ་ཆེན་པོ་ཡིན་ན། རྣམ་མཁྱེན་ཡིན་དགོས་པར་ཐལ། ཆོས་ཀྱི་སྐུ་ལ་སོགས་
པ༑ ཞེས་སོགས་དང༌། མཛོད་ལས། ཟད་དང་ མི་སྐྱེ་ཤེས་པ་ནི། །བྱང་ཆུབ་དེ་དང་མཐུན་པའི་
ཕྱིར། །སུམ་ཅུ་རྩ་བདུན་དེ་ཕྱོ གས་མཐུན། །ཞེས་དང་། རྒྱན་སྣང་ལས། དྲི་མ་ཟད་པ་དང་སྐྱེ་བ་
མེད་པས་ཟད་པ་དང་ ཤེས་པའི་བདག་ཉིད་ཅན་གྱི་ཆོས་ཐམས་ཅད་ཕྱིན་ཅི་མ་ལོག་པར་རྟོ གས་པའི་མཚན་
ཉིད། ཆོས་སྐུ་ཤེས་རབ་གྱི་ ཕ་རོལ་ཏུ་ཕྱིན་པ་ཇི་ལྟ་བ་བཞིན་གྱི་བདག་ཉིད་ནི་བྱང་ཆུབ་ཆེན་པོ་ཡིན་པར་
བརྗོད་པར་བྱའོ། །ཞེས་བསྟན་པ་ཡིན་ནོ། །ཞེས་དང་། རྣམ་བཤད་ལས། ཆོས་ཐམས་ཅད་ཀྱི་
གནས་ལུགས་ཕྱིན་ཅི་མ་ལོག་པར་རྟོགས་པའི་མཚན་ཉིད་ཆོས་ཀྱི་སྐུ་ལ་སོགས་པ་སྐུ་གསུམ་ཇི་ལྟ་བ་བཞིན་་་་
གྱི་བདག་ཉིད་རྣམ་མཁྱེན་ནི་ཆོས་ཅན། བྱང་ཆུབ་ཆེན་པོ་ཡིན་པར་བརྗོད་དེ། ཞེས་གསུངས་པའི་ཕྱིར་
322



ཟེར་ན་མ་ཁྱབ་སྟེ། དེ་ནི་གཙོ་ཆེ་བ་ལ་དགོངས་པའི་ཕྱིར། དེ་ལྟ་མ་ཡིན་ན་ཆོས་ཀྱི་སྐུ་ལ་སོགས་པ་ཞེས་
སོགས་ཀྱིས་སོགས་སྒྲ་སྨོས་པ་མི་འཐད་པར་ཐལ། དེའི་སོགས་ཁོང་ནས་སྐུ་ལྷག་མ་རྣམས་འདོན་པ་མ་
ཡིན་པའི་ཕྱིར་ཏེ། སྐུ་གསུམ་བྱང་ཆུབ་ཆེན་པོ་མ་ཡིན་པའི་ཕྱིར། དེ་ལྟར་ཡང་། གསེར་ཕྲེང་ལས། །
ཁ་ཅིག འབུམ་པའི་རྒྱ་དཔེ་ལ་སོགས་སྒྲ་མེད་པས་དེ་མ་དག་པར་འདོད་པ་ནི་མི་འཐད་དེ། ཚིག་
གསལ་ལས་སྐུ་ལྷག་མ་སོགས་ཁོང་ནས་བཏོན་ཞིང་རྟོ གས་དཀར་ཡང་སོགས་སྒྲ་ཡོད་པས་སོ། །ཞེས་
གསུངས་པའི་ ཕྱིར། །
ཁ་ཅིག གནས་སྐབས་ཀྱི་ བྱང་ཆུབ་ཆེན་པོ་མེད་ཟེར་བ་མི་འཐད་དེ། བྱང་ཆུབ་ཀྱི་རྒྱུ་མཚན་ཁོ་
ནར། ཞེས་སོགས་དང༌། བྱང་ཆུབ་ཐོབ་པར་བྱེད་པའི་རྒྱུ་ཤེས་རབ་ཀྱི་ ཕ་རོལ་ཏུ་ཕྱིན་པ་ལ་སོགས་པ་
རང་ གིས་ སྒོམ་པ། ་ཞེས་སོགས་དང༌། རྣམ་བཤད་ལས། བྱང་སེམས་སྦྱོར་ལམ་པའི་ གནས་སྐབས་ དང་
མ ཐའི་བྱང་ཆུབ་ཀྱི་རྒྱུ་མཚན་ཁོ་ནར་གདུལ་བྱ་དེ་དག་ལ་གནས་ལུགས་སྟོན་པའི་ཡང་དག་པའི་ཚིག་དང༌།
ཞེས་གསུངས་ པ་མི་འཐད་པར་ཐལ། ཐེག་ཆེན་གྱི་སྦྱོར་ལམ་ཆོས་མཆོག་སྐད་ཅིག་ཐ་མ་དེ་གནས་སྐབས་
ཀྱི་བྱང་ཆུབ་ཆེན་པོ་ཐོབ་པར་བྱེད་པའི་ བར་ཆད་མེད་པའི་རྒྱུ་ཡང་མ་ཡིན། དེ་མཐར་ཐུག་གི་དེ་ཡང་མ
ཡིན་ པའི་ ཕྱིར།
ཁོ་ན་རེ། བྱང་སེམས་མཐོང་ལམ་པའི་རྒྱུད་ཀྱི་འགོག་བདེན་དེ་གནས་སྐབས་ཀྱི་མྱང་འདས་སུ་
ཐལ། ཐེག་ཆེན་གྱི་མཐོང་ལམ་དེ་གནས་སྐབས་ཀྱི་བྱང་ཆུབ་ཆེན་པོ་ཡིན་ པའི་ཕྱིར། འདོད་ན། བྱང་
སེམས་མཐོང་ལམ་པ་གནས་སྐབས་ཀྱི་དགྲ་བཅོམ་པ་ཡིན་པར་ཐལ། འདོད་པའི་ ཕྱིར་ན་མ་ཁྱབ་སྟེ། ་
བྱང་ཆུབ་ལ་གཞན་སྟོན་པ་དང་། ཞེས་པའི་སྐབས་ཀྱི་བྱང་ཆུབ་དེ་མཐར་ཐུག་གི་བྱང་ཆེན་ཁོ་ན་ལ་
བྱེད་རིགས་པར་ ཐལ། གནས་སྐབས་ཀྱི་བྱང་ཆེན་མེད་པའི་ཕྱིར། འདོད་མི་ནུས་ཏེ། རྣམ་བཤད་
ལས། མཐའི་བྱང་ཆུབ་ཀྱི་རྒྱུ་ཡང་སྟོན་པ་ཡིན་མོད་ཀྱི་ གནས་སྐབས་ཀྱི་བྱང་ཆུབ་ཆེན་པོ་མཐོང་ལམ་རྩེ་
སྦྱོར་གྱི་རྒྱུ་སྟོན་པ་ལ་ངེས་པར་སྦྱར་བར་བྱ་བ་ཁོ་ན་ཡིན་ནོ། །ཞེས་གསུངས་པའི་ཕྱིར།
གཉིས་པ་ལ་དངོས་སྨྲ་བས་ལུགས་དགག་པ་དང༌། ངོ་བོ་ཉིད་མེད་པར་སྨྲ་བའི་ལུགས་གཞག་པ་
གཉིས་ལས། དང་ པོ་ལ་རིགས་པ་དང་འགལ་བས་དགག་པ་དང༌། ཁས་བླངས་དང་འགལ་བས་ དགག་
པ་གཉིས་ལས། དང་པོ་ལ་གསུམ་ལས། དང་ པོ་ནི། སྒྲིབ་གཉིས་དོན་དམ་པར་སྐྱེ་འགག་བྱེད་པར་
རྟོགས་པའི་ཡེ་ཤེས་དེ་བྱང་ཆུབ་ཆེན་པོར་མི་རུང་བར་ཐལ། སྒྲིབ་གཉིས་ལ་དོན་དམ་པར་ཟད་སྐྱེ་མེད་
པའི་ཕྱིར། སྒྲིབ་གཉིས་བདེན་སྟོང་དུ་བསྒྲིབས་ཟིན་པ་དེའི་ཕྱིར། ཞེས་མཚམས་སྦྱོར་བ་ལ། གང་གི་
W.
སྒྲི
323



ཕྱིར་དེ་ལྟ་ཡིན་པ་དེའི་ཕྱིར། གང་དག་དངོས་པོ་འཇིག་པའི་བསམ་པས་ཟད་པ་ལ་ཟད་དོ་སྙམ་པས་ ཤེས་་
པ་དང༌། དངོས་པོ་མི་སྐྱེས་པའི་བསམ་པས་ མི་སྐྱེ་བ་ལ་མི་སྐྱེའོ་སྙམ་པའི་ཤེས་པ་ནི་ཟད་པ་དང་ མི་སྐྱེ་
བའི་ཤེས་པ་ཡིན་པར་བརྗོད་ཅིང་བྱང་ཆུབ་ཀྱང་ཟད་པ་དང་མི་སྐྱེ་བ་ཤེས་པ་ཡིན་པར་བརྗོད་པ་དེ་དག་ལ་་
ཟད་པ་དང་མི་སྐྱེ་བ་མེད་པ་ཁོ་ནས་ཤེས་པ་དེ་རུང་བ་མ་ཡིན་ནོ་ཞེས་བར་སྐབས་ཀྱི་ཚིགས་སུ་བཅད་པས་་་་
གསུངས་པ། ཞེས་གསུངས།
གཉིས་པ་ནི། འགོག་པ་མེད་པའི་རང་བཞིན་ལ། ཞེས་སོགས་ཀྱིས་འཆད། གསུམ་པ་ནི། དེ་
ཉིད་ཚིག་དོན་གྱི་སྒོ་ནས་འཆད་པ་ལ། སྐྱེས་པ་དང་ མ་སྐྱེས་པ་དག་གོ་རིམ་བཞིན་དུ་ཟད་པ་དང་སྐྱེ་
བའི་གེགས་བྱེད་པའི་མཚན་ཉིད་ཀྱི་འགོག་པ་དང་བྲལ་བ་དོན་དམ་པར་དེ་བཞིན་ཉིད་ཀྱི་ངོ་བོའི་རང་་་་་
བཞིན་ཡིན་ན། དངོས་པོ་ལ་ལོག་བར་མངོན་པར་ཞེན་པ་ཁྱོད་ཀྱིས་མཐོང་བའི་ལམ་གྱི་སྟོབས་ ཀྱིས་རྣམ་
པར་རྟོག་པ་ལ་སོགས་པའི་ངོ་བོ་སྐྱེ་བ་ནི་ཅི་ཞིག་ཟད། མི་སྐྱེ་བའི་ཆོས་ཅན་མ་སྐྱེས་པ་ནི་ཅི་ཞིག་སྐྱེས་ཏེ།
ཅུང་ཟད་ཀྱང་མེད་པ་ཁོ་ན་ཡིན་པས་དེའི་ཕྱིར་ཁོ་བོ་ཅག་གི་གཞུང་ལུགས་ཁོ་ན་ཁས་བླང་བར་བྱའོ་སྙམ་དུ་
དགོངས་པ་ཡིན་ནོ། །ཞེས་གསུངས།
གཞུང་དོན་ནི། ཤེས་བྱ་ཆོས་ཅན། གཉེན་པོ་མཐོང་ཞེས་བྱ་བའི་ལམ་གྱིས་དངོས་སྨྲ་བ་འདོད་པ་
ལྟར་གྱི་མཐོང་སྤང་རྣམ་པར་རྟོག་པའི་རིགས་སྔར་ཡོད་ཅི་ཞིག་ཟད་པར་བྱས་སྐྱེ་འགྱུར་མི་སྐྱེ་བར་བྱས་་་
ནས་སྐྱེ་མེད་ཀྱི་ རྣམ་པ་ཅི་ཞིག་འཐོབ་སྟེ། དེ་ལྟ་བུའི་ཟད་ཐོབ་བྱེད་པ་མེད་པར་ཐལ། སྐྱེས་ཟིན་དང་སྐྱེ་
འགྱུར་གྱི་དྲི་མ་མ་གྲུབ་སྟེ་འ གོག་པ་མེད་པའི་སྤྲོས་བྲལ་གྱི་རང་བཞིན་ཡིན་པའི་ཕྱིར། དེས་ན་ཟད་པ་
དང་ མི་སྐྱེ་བ་ཤེས་པའི་ཡེ་ཤེས་ཐོབ་པར་འདོད་ན། ཁོ་བོ་ཅག་དབུ་མ་པའི་གཞུང་ལུགས་ལ་ཆོས་ཐམས་
ཅད་བདེན་པའི་རང་བཞིན་མེད་པར་སྟོན་པ་འདི་ཁོ་ན་ཁས་བླང་བར་བྱ་དགོས་ཏེ། དངོས་པོ་རྣམས་
བདེན་པའི་རང་བཞིན་མེད་པ་ལ་ལོག་པར་ཏེ་བདེན་པའི་རང་བཞིན་དང་བཅས་པར་ཞེན་པ་དངོས་སྨྲ་་་་༌
བ་ཁྱེད་ཀྱིས་བཏགས་པ་ལྟར་གྱི་དྲི་མ་ཟད་པ་དང་ མི་སྐྱེ་བའི་ཚུལ་ཅུང་ཟད་ཀྱང་མེད་པ་ཁོ་ན་ཡིན་པ་དེའི་་་
ཕྱིར། རྟགས་གྲུབ་སྟེ། ཁྱོད་ཀྱིས་བཏགས་པ་ལྟར་གཉེན་པོ་མཐོང་བའི་ལམ་གྱི་ སྟོབས་ཀྱིས་སྤང་བྱ་རྣམ་
པར་རྟོ ག་པ་ཤེས་སྒྲིབ་དང་ཉོན་སྒྲིབ་ཀྱི་ངོ་བོ་སྔར་སྐྱེས་ཟིན་བདེན་པར་གྲུབ་པ་ཅི་ཞིག་ཟད་པ་དང་། །
སྔར་མ་སྐྱེས་པ་སྐྱེ་འགྱུར་གྱི་དྲི་མ་བདེན་པར་གྲུབ་པ་ནི་ཕྱིས་མི་སྐྱེ་བའི་ཆོས་ཅན་དེར་བྱས་པ་ཅི་ཞིག་སྐྱེ་་་་
བའམ་འཐོབ་སྟེ། ཟད་ཐོབ་མ་ཟད་མི་སྐྱེ་བར བྱས་པ་ཉིད་ཐོབ་པ་མེད་ པའི་ཕྱིར་ཏེ། སྐྱེས་ཟིན་གྱི་
དྲི་མ་རྣམས་ཟད་པའི་མཚན་ཉིད་ཀྱི་ འགོག་པ་དང་། མ་སྐྱེས་པ་སྐྱེ་འགྱུར་གྱི་ དྲི་མ་རྣམས་སྐྱེ་བའི་གེགས་
224



R
བྱེད་པའི་མཚན་ཉིད་ཀྱི་འགོག་པ་དང་བྲལ་བ་དོན་་དམ་པར་དེ་བཞིན་ཉིད་སྤྲོས་བྲལ་གྱི་ངོ་བོའི་རང་་་་༌༌
བཞིན་ཡིན་པའི་ ཕྱིར། །
གཉིས་པ་ལ། རྩ་བའི་དོན་བླངས་ཏེ་བཤད་བྱ་འ གོད། རྩ་བའི་དོན་མདོ་ཙམ་དུ་བསྟན། དེ་
ཉིད་ཕྱི་འགྲེལ་གྱིས་རྒྱས་པར་འཆད་པའོ། །དང་ པོ་ནི། དབུ་མའི་གཞུང་ལ་ཆོས་ཐམས་ཅད་བདེན་
མེད་དུ་སྟོན་པ་ཁས་ལེན་པ་དེ་ལྟ་མ་ཡིན་ཏེ། གཟུགས་སོགས་ཀྱི་ཆོས་ཐམས་ཅད་ཡང་དག་པར་བདེན་
པར་ཡོད་པར་ཁས་ལེན་ན། བཅོམ་ལྡན་འདས་ཀྱིས་ཉོན་མོངས་པ་དང་ ཤེས་བྱའི་སྒྲིབ་པའི་རྣམ་པར་
རྟོག་པ་རྣམ་པ་ཐམས་ཅད་དུ་སྟེ་མ་ལུས་པར་སྤངས་ པར་ངོ་མཚར་ཆེ་བའི་ གནས་ཏེ་མི་སྲིད་པར་ཐལ།
སྒྲིབ་པ་གཉིས་ཡང་དག་པར་གྲུབ་པའི་ཕྱིར། ཞེས་པར་སྐབས་ཀྱི་ཚིགས་སུ་བཅད་པས་གསུངས་པ་ཡིན་
ནོ༑ །ཞེས་མཚམས་སྦྱོར་བ་ལ། དེ་ལྟ་མ་ཡིན་ཏེ། ཆོས་ཡང་དག་པར་ཡོད་པར་ཁས་ལེན་ན།།
བཅོམ་ལྡན་འདས་ཀྱིས་ཉོན་མོངས་པ་དང་ ཤེས་བྱའི་སྒྲིབ་པ་རྣམ་པར་རྟོག་པ་རྣམ་པ་ཐམས་ཅད་དུ་སྤངས་
པ་ངོ་མཚར་ཆེ་བའི་ གནས་ཡིན་ནོ། །ཞེས་བར་སྐབས་ ཀྱི་ ཚིགས་སུ་བཅད་པས་གསུངས་པ། ཞེས་
གསུངས།
གཉིས་པ་ནི། དབུ་མ་པ་ལས་ གཞན་དངོས་སྨྲ་བ་རྣམས་ཀྱིས་གཟུང་འཛིན་དང་རང་རིག་གི་ཆོས་
རྣམས་ ཀྱང་དོན་དམ་པར་ཡོད་ པ་ལ་སྟེ་དེར་ཁས་ལེན་ཅིང༌། སྟོན་པ་སངས་རྒྱས་ལ་ཡང་ཤེས་བྱའི་སྒྲིབ་
པ་ཟད་པར་ བརྗོད་པ་གང་ཡིན་པ་དེ་ལ་ཁོ་བོ་བྱམས་མགོན་གྱིས་མཚར་དུའམ་བཞད་གད་དུ་བརྩིས་ཏེ། །
འགལ་བ་ཁས་བླངས་ པའི་ ཕྱིར། ཞེས་འཆད་པ་ལ། གཞན་གྱི་ཆོས་རྣམས་ ཀྱང་ཡོད་ལ། ཞེས་སོགས་
གསུངས། དེས་ན་སེམས་ཙམ་པས་སྒྲིབ་པ་གཉིས་བདེན་གྲུབ་ཏུ་ཁས་བླངས་ནས་སྟོན་པ་སངས་རྒྱས་ཀྱིས་
སྒྲིབ་པ་སྤངས་པར་དམ་བཅས་པ་ལ་རྗེ་བཙུན་བྱམས་མགོན་གྱིས་མཚར་དུ་བརྩིས་པའི་རྒྱུ་མཚན་ཡོད་དེ།
སྒྲིབ་པ་ གཉིས་བདེན་པར་གྲུབ་ན་སྟོན་པ་སངས་རྒྱས་ཀྱིས་སྒྲིབ་པ་མ་སྤངས་ ད གོས་པའི་ཕྱིར། །
ཁ་ཅིག་ དངོས་སྨྲ་བས་ཆོས་ཐམས་ཅད་བདེན་གྲུབ་ཏུ་ཁས་བླངས་ནས་སྟོན་པས་སྒྲིབ་པ་སྤངས་
པར་ཁས་བླངས་པ་ལ་རྗེ་བཙུན་བྱམས་མགོན་གྱིས་མཚར་དུ་བརྩིས་བའི་རྒྱུ་མཚན་ཡོད་དེ། ཆོས་ཐམས་
ཅད་བདེན་པར་གྲུབ་ན་སྟོན་པས་སྒྲིབ་པ་མ་སྤངས་དགོས་པའི་ཕྱིར། ཞེས་ཟེར་བ་ན། སེམས་
ཙ མ་པས་ཆོས་ཐམས་ཅད་བདེན་གྲུབ་ཏུ་ཁས་བླངས་པར་ཐལ། དམ་བཅའ་འཐད་པའི་ཕྱིར། འདོད་
མི་ནུས་ཏེ། དེས་ཀུན་བཏགས་བདེན་མེད་དུ་ཁས་བླངས་པའི་ཕྱིར་རོ། །
གསུམ་པ་ལ། ཁས་བླངས་འགལ་བའི་རྒྱུ་མཚན་དང༌། ཁས་བླངས་འགལ་བ་དངོས་སོ། །དང་
32s



པོ་ལ། དབུ་མའི་ལྟ་བས་སྒྲིབ་པ་ རྫོགས་ པར་སྤོང་ནུས་པ་དང༌། དངོས་སྨྲ་བས་ལྟ་བས་སྒྲིབ་པ་རྫོགས་
པར་སྤངས་མི་ནུས་པར་བསྟན་པའོ། །དང་པོ་ལ། ཉོན་སྒྲིབ་སྤོང་ཚུལ་དང༌། ཤེས་སྒྲིབ་སྤོང་ཚུལ་
གཉིས་ལས། དང་པོ་ལ། ཆོས་རྣམས་བདེན་མེད་དུ་གཏན་ལ་ཕབ་པ་དང༌། དེ་སྒོམ་ཚུལ། བསྒོམས་
པས་བདག་ལྟ་སྤོང་ཚུལ་ལོ། །དང་པོ་ནི། བསམ་བྱུང་གི་རིགས་པས་གང་ཟག་གི་བདག་མེད་གཏན་ལ་
འབེ བ་ཚུལ་ཡོད་དེ། ཉེར་ལེན་གྱི་ཕུང་པོ་ཆོས་ཅན། ཚོགས་རྒྱུན་གང་ལ་ཡང་བཏགས་ཙམ་ཡིན་པའི་
གང་ཟག་གི་བདག་གིས་སྟོང་སྟེ། སྐྱེ་འཇིག་ཅན་ཡིན་ པའི་ ཕྱིར། ཁྱབ་སྟེ། གང་ཟག་གི་བདག་ཡིན་
ན༑ སྐྱེ་འཇིག་མི་བྱེད་པའི་ཁྱབ་པའི་ཕྱིར། ཞེས་པའི་རིགས་པ་ལ་བརྟེན་ནས་གཏན་ལ་འབེབ་པའི་
ཕྱིར། ཞེས་འཆད་པ་ལ། དེ་ལ་སྐྱེ་བ་དང་འཇིག་པས་སྟོང་པའི་ཕྱིར། ཞེས་གསུངས།
གཉིས་པ་ནི། སྒོ མ་བྱུང་གི་རྣལ་འབྱོར་ལ་བརྟེན་ནས་གང་ཟག་གི་བདག་མེད་སྒོམ་ཚུལ་ཡོད་དེ།
དང་པོར་བསམ་བྱུང་གི་རིགས་པས་གང་ཟག་གི་བདག་མེད་གཏན་ལ་ཕབ་ནས། དེས་རྗེས་སུ་མཉམ་
གཞག་ཏུ་ཞི་གནས་ལ་བརྟེན་ནས་གང་ཟག་གི་བདག་མེད་དོ་སྙམ་དུ་སྒོམ་པར་བྱེད་པའི་ཕྱིར། ཞེས་
འཆད་པ་ལ། བདག་མེད་དོ་སྙམ་དུ་བསྒོམས་པས་བདག་ཏུ་མངོན་པར་ཞེན་པ་ཡོངས་སུ་བོར་ནས་དེས་
དབེན་པའི་ ཕུང་པོ་ལ་སོགས་པ་རྟེན་ཅིང་འབྲེལ་བར་འབྱུང་བ་སྐྱེ་བ་དང་འཇིག་པའི་ཆོས་ཅན་ལ་ཡང་་་་་་་
དག་པར་དམིགས་ཏེ། ཞེས་གསུངས། གསུམ་པ་ནི། དེ་ལྟར་བསྒོམས་པ་ཆོས་ཅན། དགོས་པ་ཡོད་
དེ། གང་ཟག་གི་བདག་ཏུ་མངོན་པར་ཞེན་པ་ལྡོག་པར་འགྱུར་བའི་ཕྱིར་དང༌། ཉན་ཐོས་ཀྱི་རིགས་
གཞན་རྗེས་སུ་བཟུང་བ་དང༌། ཉན་ཐོས་ཀྱི་ལམ་ལ་ཤེས་མཐོང་གིས་བལྟས་ནས་འདའ་བར་བྱ་བའི་ཆེད་
ཡིན་ པའི་ཕྱིར། དང་པོ་གྲུབ་སྟེ། དེ་ལྟར་བསྒོམས་པས་བདག་ལྟ་དང་ དམིགས་ཡུལ་ཕུང་པོ་གཅིག་ལ་
དམིགས་ཤིང་འཛིན་སྟངས་དངོས་སུ་འགལ་བའི་སྒོ་ནས་ཕུང་པོའི་གནས་ལུགས་ལ་ཞུགས་པའི་ཕྱིར།
ཞེས་འཆད་པ་ལ། བདག་ཏུ་མངོན་པར་ཞེན་པ་ཡོངས་སུ་བོར་ནས། ཞེས་གསུངས།
གཉིས་པ་ལ་གཟུང་བ་དང་། འཛིན་པ་ལ་ཞེན་པ་དང་། གཉིས་མེད་ལ་ཞེན་པའི་ཤེས་སྒྲིབ་སྤོང་
ཚུལ་ལོ། །དང་ པོ་ལ་མཉམ་གཞག་ཏུ་སྒོམ་པའི་རིམ་པ་དང༌། ། རྗེས་ཐོབ་ཏུ་ཡིད་ལ་བྱེད་པའི་རིམ་པ་
གཉིས་ལས། དང་ པོ་ལ། གཉིས་སྟོང་གཏན་ལ་འབེ བ་ཚུལ། དེ་ཇི་ལྟར་ཉམས་སུ་ལེན་ཚུལ། དེ་ལྟར་
ཉམས་སུ་བླངས་པས་རྟོ ག་པ་སྤོང་ཚུལ་ལོ། །དང་ པོ་ནི། བས མ་བྱུང་གི་རིགས་པ་ལ་བརྟེན་ནས་གཉིས་
སྟོང་གཏན་ལ་འབེབ་ཚུལ་ཡོད་དེ། སྔོན་པོ་དང་ སྡོན་འཛིན་ཚད་མ་ཆོས་ཅན། རྫས་གཞན་མ་ཡིན་ཏེ།
ལྷན་ཅིག་དམིགས་ངེས་ཡིན་པའི་ཕྱིར། ཞེས་པའི་རྟགས་ ལ་བརྟེན་ནས་གཏན་ལ་འབེབ་པའི་ཕྱིར། ཞེས་
326



--
-
-
འཆད་པ་ལ། སྔོན་པོ་དང་དེའི་བློ་དག་ལྷན་ཅིག་དམིགས་པ་ངེས་པའི་ཕྱིར། ཞེས་གསུངས་།
གཉིས་པ་ནི། སྒོམ་བྱུང་གི་རྣལ་འབྱོར་ལ་བརྟེན་ནས་གཉིས་སྟོང་སྒོམ་ཚུལ་ཡོད་དེ། དང་པོར་
བས མ་བྱུང་ གི་རིགས་པས་གཉིས་སྟོང་གཏན་ལ་ཕབ་ནས། དེའི་རྗེས་སུ་མཉམ་གཞག་ཏུ་ཞི་གནས་ལ་
བརྟེན་ནས་ ཁམས་ གསུམ་པོ་འདི་ནི་སེམས་ཙམ་ཡིན་གྱི་ཕྱི་རོལ་གྱི་དོན་ནི་མེད་དོ་སྙམ་དུ་སྒོམ་པའི་ཕྱིར། །
ཞེས་འཆད་པ་ལ། འདི་ནི་སེམས་ཙམ་ཁོ་ན་ཡིན་གྱི་ཕྱི་རོལ་གྱི་དོན་ནི་མེད་ དོ་ཞེས་བྱ་བ་ཡིད་ལ་བྱེད་
ཅིང་། ཞེས་གསུངས། གསུམ་པ་ནི། དེ་ལྟར་བསྒོམས་པ་ཆོས་ཅན། དགོས་པ་ཡོད་དེ། དེ་ལྟར་
བསྒོམས་པ་ལ་བརྟེན་ནས་འཛིན་པ་ལ་བདེན་ཞེན་ཟློག་མི་ནུས་ཀྱང་། གཟུགས་སོགས་ཕྱི་རོལ་དོན་དུ་
སྣང་བའི་ཉི་སྣང་འཁྲུལ་བར་ཁོང་དུ་ཆུད་པར་བྱ་བའི་ཆེད་ཡིན་ པའི་ཕྱིར། ཞེས་འཆད་པ་ལ། འཛིན་
པའི་རྣམ་པ་ཅན་གྱི་སེམས་ལ་མངོན་པར་ཞེན་པ་ཡོངས་སུ་མ་བོར་བས། ཕྱི་རོལ་གྱི་དོན་དུ་མངོན་པར་
ཞེན་པ་སྤངས་ཏེ། ཞེས་གསུངས།
གཉིས་པ་ནི། རྗེས་ཐོབ་ཏུ་ཡིད་ལ་བྱེད་པའི་རིམ་པ་ཡོད་དེ། གཟུང་བ་རྫས་གཞན་མེད་ན་དེ་
སྣང་བའི་འཛིན་པ་མ་འཁྲུལ་བ་མེད་དོ་སྙམ་དུ་ངེས་པར་སེམས་པས་འཛིན་པའི་རྣམ་པའི་མཚན་ཉིད་རྣམ་
པར་རིག་པ་མ་འཁྲུལ་བར་འཛིན་པ་བསལ་ཏེ། ག ཉིས་སྟོང་མངོན་སུམ་དུ་རྟོགས་པའི་གཉིས་མེད་ཀྱི་ཡེ་
ཤེས་འབའ་ཞིག་པ་འདི་ཡང་དག་པ་སྟེ་མ་འཁྲུལ་བ་ཡིན་པར་ཁོང་དུ་ཆུད་པར་བྱ་བའི་ཆེད་ཡིན་པའི་་་་་༠༠
ཕྱིར། ཞེས་འཆད་པ་ལ། གཟུང་བ་མེད་ན་འཛིན་པ་མེད་དོ་སྙམ་དུ་ངེས་པར་སེམས་པའི་འཛིན་པའི་
རྣམ་པའི་མཚན་ཉིད་རྣམ་པར་རིག་པ་ཙམ་དེ་ཡང་བསལ་ཏེ། གཉིས་སུ་མེད་པའི་ཡེ་ཤེས་འབའ་ཞིག་
འདི་ཡང་དག་པར་ཡོད་པའི་ངོ་བོ་ཡིན་ནོ་སྙམ་དུ་ངེས་པར་བྱས་ནས། ཞེས་གསུངས། རྣལ་འབྱོར་གྱི་
ས་གཉིས་པ་འདི་ལ་མཉམ་རྗེས་གཉིས་སུ་འཇོག་པའི་རྒྱུ་མཚན་ཡོད་དེ། སྟོང་ཉིད་ཕྲ་མོ་རྟོ གས་པའི་
དབང་དུ་བྱས་ནས་མཉམ་གཞག་ཏུ་བདེན་སྟོང་མངོན་སུམ་དུ་རྟོ གས་པ་ན་རྗེས་ཐོབ་ཏུ་རྟེན་འབྱུང་སྒྱུ་མར་
མྱོང་སྟོབས་ཀྱིས་རྟོགས་པ་ལྟར། མཉམ་གཞག་ཏུ་གཟུང་འཛིན་རྫས་གཞན་གྱིས་སྟོང་བར་མངོན་སུམ་
དུ་རྟོགས་པ་ན། རྗེས་ཐོབ་ཏུ་ སྡོར་སྣང་དབང་པོའི་ཤེས་པ་ལ་སོགས་པ་གཞན་དབང་མ་འཁྲུལ་བར་
འཛིན་པ་ཟློག་ཅིང་འཁྲུལ་བར་མྱོང་སྟོབས་ཀྱིས་རྟོ གས་ནུས་པའི་རྒྱུ་མཚན་གྱིས་དེ་ལྟར་བཞག་པའི་ ཕྱིར། །
ལེགས་པར་བཤད་པ་གསེར་གྱི་ཕྲེང་བ་ལས་སྔ་མ་གཟུང་བ་བདེན་མེད་དུ་གཏན་ལ་འབེབ་པ་དང༌། ཕྱི་
མ་འཛིན་པ་བདེན་མེད་དུ་གཏན་ལ་འབེབ་པ་ལ་བཤད་ནས་རྣམ་འབྱོར་གྱིས་བཞིར་བཤད་དོ། །
ཕྱི་མ་ལ་ཡང་བདེན་མེད་གཏན་ལ་འབེ བ་ཚུལ་དང་། དེ་རྟོ གས་ནས་སྒོམ་ཚུལ། སྒོམ་པས་ཞེན་པ་
327



སྤོང་ཚུལ་ལོ། །
དང་ པོ་ནི། བས མ་བྱུང་གི་རིགས་པ་ལ་བརྟེན་ནས་བདེན་མེད་གཏན་ལ་འབེབ་ཚུལ་ཡོད་དེ།
གཉིས་མེད་ཀྱི་ཡེ་ཤེས་ཚོས་ཅན། བདེན་པར་མེད་དེ། རྟེན་འབྲེལ་ཡིན་པའི་ཕྱིར། དཔེར་ན་སྒྱུ་མ་
བཞིན་ཞེས་པའི་རྟགས་ལ་བརྟེན་ནས་བདེན་མེད་གཏན་ལ་འབེབ་པའི་ཕྱིར། ཞེས་འཆད་པ་ལ། དེ་
ཡང་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར། སྒྱུ་མ་བཞིན་དུ་ངོ་བོ་ཉིད་མེད་པ་སྟེ། ཞེས་
གསུངས།
གཉིས་པ་ནི། སྒོམ་བྱུང་གི་རྣལ་འབྱོར་ལ་བརྟེན་ནས་གཉིས་མེད་ཀྱི་ཡེ་ཤེས་བདེན་མེད་དུ་སྒོམ་
ཚུལ་ཡོད་དེ། དང་པོར་བས མ་བྱུང་གི་རིགས་པས་དེ་བདེན་མེད་དུ་གཏན་ལ་ཕབ་ནས། དེའི་རྗེས་སུ་
མཉམ་གཞག་ཏུ་ཞི་གནས་ལ་བརྟེན་ནས་དངོས་པོ་དང་དངོས་པོ་མེད་པ་དང༌། གཉིས་ཀ་དང་གཉིས་ཀ་
མ་ཡིན་པར་རྣམ་པར་བརྟག་པར་བྱ་བའི་ངོ་བོ་དང་བྲལ་བ་ཡིན་ནོ་སྙམ་དུ་སྒོམ་པར་བྱེད་ པ་ཡིན་ པའི་་་་
ཕྱིར། ཞེས་འཆད་པ་ལ། ཡང་དག་པར་ན་གཅིག་ཏུ་དངོས་པོ་དང་དངོས་པོ་མེད་པ་ལ་སོགས་པར་
བ རྟག་པའི་ངོ་བོ་དང་བྲལ་བ་ཡིན་ནོ། །སྙམ་དུ་བསྒོམས་པས། ཞེས་གསུངས། །
གསུམ་པ་ནི། དེ་ལྟར་བསྒོམས་པ་ཆོས་ཅན། དགོས་པ་ཡོད་དེ། ཉོན་མོངས་པ་དང་ཤེས་བྱའི་
སྒྲིབ་པ་སྤང་བར་བྱ་བའི་ཆེད་ཡིན་པའི་ཕྱིར། ཞེས་འཆད་པ་ལ། བསྒོམས་པའི་སྟོབས་གྲུབ་པ་ན་ཁ་
ཅིག་ལ་ནོར་བུ་དང་དངུལ་ལ་སོགས་པའི་ཤེས་པ་བཞིན་དུ་འཁྲུལ་བའི་མཚན་མ་མཐའ་དག་སྤངས་པ་སྒྱུ་་་
མ་ལྟ་བུའི་བདག་ཉིད་དུ་སྣང་བའི་བློ་རྣམ་པར་མི་རྟོག་པ་སོ་སོ་རང་ གིས་རིག་པར་བྱ་བ་ཅི་ཞིག་ལྟར་ཡང་་་
དག་པར་སྐྱེས་ན། རྣལ་འབྱོར་པས་ཤེས་བྱའི་སྒྲིབ་པ་ཡང་དག་པར་སྤོང་ངོ༌། །ཞེས་གསུངས།
གཉིས་པ་དངོས་སྨྲ་པས་ལྟ་བས་སྒྲིབ་པ་རྫོགས་པར་སྤོང་མི་ནུས་པར་བསྟན་པ་ལ། ཁས་བླངས་
བརྗོད་པ་དང༌། དེ་ དགག་པ་གཉིས་ལས། དང་པོ་ནི། གལ་ཏེ་གཟུང་འཛིན་དང༌། གཉིས་མེད་ཀྱི་
ཡེ་ཤེས་བདེན་པའི་ངོ་བོ་ཉིད་ཀྱིས་སྟོང་པ་དེ་ལྟ་མ་ཡིན་ཏེ། དེ་དག་དོན་དམ་པར་གྲུབ་པའི་ཕྱིར། ཞེས་
འཆད་པ་ལ། དེ་ལྟ་མ་ཡིན་ཏེ། ཞེས་སོགས་གསུངས། །
གཉིས་པ་ནི། བག་ཆགས་སོགས་ཀྱི་དྲི་མ་དེ་དག་ལ་རང་རང་གི་གཉེན་པོ་བསྒོམས་པས་གནོད་པ་
ཅུང་ཟད་ཀྱང་མི་བྱེད་ལ། དེ་རྣམས་དོན་དམ་པར་ཡོད་པའི་ཕྱིར། དཔེར་ན་ནམ་མཁའ་ལ་གནོད་པ་
བྱར་མེད་པ་བཞིན་ནོ། །ཞེས་འཆད་པ་ལ། ཤེས་བྱའི་མཚན་ཉིད་རྣམས་གལ་ཏེ་དོན་དམ་པར་ཡོད་པ་
ཉིད་དུ་གྱུར་ན། དེའི་ཚེ་གཉེན་པོ་བསྒོམས་པས་ནམ་མཁའ་བཞིན་དུ་དེ་དག་ལ་ཅུང་ཟད་ཀྱང་མི་བྱེད་
328
རྡོ
h



དོ། །ཞེས་གསུངས། སྒྲིབ་གཉིས་སྤོང་བྱེད་ཀྱི་གཉེན་པོ་གསར་དུ་སྐྱེ་བ་མེད་པ་དང༌། སྒྲིབ་གཉིས་
སྤང་དུ་མེད་པའི་ངོ་བོ་འཛིན་པར་ཐལ། སྒྲིབ་གཉིས་བདེན་པར་གྲུབ་པའི་ཕྱིར། དཔེར་ན་འདུས་མ་
བྱས་ཀྱི་ན མ་མཁའ་དུས་ཐམས་ཅད་དུ་ཐོགས་བཅས་ཀྱི་རེག་བྱ་བཀག་ཙམ་གྱི་ངོ་བོ་འཛིན་པ་བཞིན ནོ། །
ཞེས་འཆད་པ་ལ། དུས་ཐམས་ཅད་དུ་ནམ་མཁའ་རྫས་མེད་ པ་ཙམ་གྱི་ངོ་བོ་འཛིན་པ་བཞིན་དུ་བསྐྱེད་དུ་
མེད་པ་དང༌། སྤང་དུ་མེད་པའི་རང་གི་ངོ་བོ་འཛིན་པའི་ཕྱིར། སྐད་ཅིག་མའི་ཆོས་ཤེས་པ་ཙམ་གྱི་ངོ་
བོ་དང༌། ཞེས་གསུངས།
གཉིས་པ་ཁས་བླངས་དང་འགལ་བ་དངོས་དེ་སྟོན་པ་ལ། བཅོམ་ལྡན་འདས་ཀྱིས་ཤེས་སྒྲིབ་སྤངས་
པ་དང་། གཟུང་འཛིན་དང་ གཉིས་མེད་ཡེ་ཤེས་དོན་དམ་པར་ཡོད་པར་ཁས་ལེན་པ་དེ་ལ་ནི་ཁོ་བོ་རྗེ་
བཙུན་བྱམས་མགོན་གྱིས་མཚར་དུ་བརྩིས་པའི་རྒྱུ་མཚན་ཡོད་དེ། དེས་ཕན་ཚུན་འགལ་བའི་དོན་ཁས་
ལེན་ཅིང་དམ་བཅས་པའི་ཕྱིར་ཏེ། དངོས་སྨྲ་པ་གཞན་དག་གིས་བཏགས་པ་ལྟར་ན་དངོས་པོར་མངོན་
པར་ཞེན་པའི་ ཕྱིན་ཅི་ལོག་གི་རྟོག་པ་དེ་དག་མི་ལྡོག་པས་ སྤང་དུ་མི་རུང་བའི་ཕྱིར། དྲི་མ་བདེན་པར་
གྲུབ་ན་སྤང་དུ་མི་རུང་བའི་ཕྱིར། ཞེས་འཆད་པ་ལ། དེའི་ཕྱིར་གཞན་དག་གིས་དངོས་པོར་མངོན་པར་
ཞེན་པའི་ཕྱིན་ཅི་ལོག་མི་ལྡོག་པས། བཅོམ་ལྡན་འདས་ཀྱིས་ཤེས་བྱའི་སྒྲིབ་པ་རྣམ་པ་ཐམས་ཅད་དུ་
སྤངས་པ་གང་ཡིན་པ་དང་། ཆོས་རྣམས་ཀྱང་ཡོད་པར་ཁས་ལེན་པ་གང་ཡིན་ པ་དེ་ནི་ཕན་ཚུན་འགལ་
བའི་དོན་ཁས་ལེན་པས་ཁོ་བོས་ངོ་མཚར་དུ་བརྩིས་སོ། །ཞེས་བྱ་བ་ཡིན་ནོ། །ཞེས་གསུངས།
གཞུང་འདི་དག་གི་སྐབས་སུ། ཁ་ཅིག རྣལ་འབྱོར་གྱི་ས་དེ་ལ་གང་ཟག་གི་བདག་མེད་རྟོགས་
པའི་རྣལ་འབྱོར་གྱི་ས། གཟུང་མེད་རྟོགས་པའི་དེ། འཛིན་མེད་རྟོགས་པའི་དེ། སྤྲོས་བྲལ་རྟོ གས་ པའི་
དེ་བཞི་ཡོད་པའི། དང་པོ་ཉན་ཐོས་སྡེ་པ། གཉིས་པས་སེམས་ཙམ་རྣམ་བདེན་པ། གསུམ་པ་སེམས་
ཙམ་རྣམ་རྫུན་པ། བཞི་པ་དབུ་མ་པ་ལ་སྦྱོར་ཟེར་ན། གཟུང་བ་རྫས་གཞན་མེད་པར་ཚད་མས་ངེས་
པའི་གང་ཟག་ཡིན་ན། འཛིན་པ་རྫས་གཞན་མེད་པར་ཚད་མས་ངེས་པའི་གང་ཟག་ཡིན་པས་མ་ཁྱབ་
པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། སྔོན་པོ་སྡོར་སྣང་དབང་ཤེས་ལས་ རྫས་
གཞན་མ་ཡིན་ པར་ ཚད་མས་ངེས་པའི་གང་ཟག་ཡིན་ན། སྔོར་སྣང་དབང་ཤེས་སྔོན་པོ་ལས་ རྫས་གཞན་
མ་ཡིན་པར་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་ཡིན་ན་སྔོན་པོ་དང་ སྡོར་སྣང་
དབང་ཤེས་རྫས་གཞན་མ་ཡིན་པར་ཚད་མས་ངེས་པའི་གང་ཟག་ཡིན་དགོས་པའི་ཕྱིར།
ཁ་ཅིག དེ་ལ་བཞིར་ཕྱེ་ནས་གཟུང་མེད་རྟོ གས་པ་ཞེས་པ་གཟུང་བ་རང་བཞིན་མེད་པར་རྟོ གས་
329



པ་དང༌། འཛིན་མེད་རྟོགས་པ་ཞེས་པ་འཛིན་པ་རང་བཞིན་མེད་པར་རྟོ གས་པ་ལ་བྱེད། རྣལ་འབྱོར་
གྱི་ས་དང་པོ་ཉན་ཐོས་སྡེ་པ། གཉིས་པ་རང་སངས་རྒྱས། གསུམ་པ་སེམས་ཙམ་པའི་ལྟ་བ། བཞི་པ་
དབུ་མ་པའི་ལྟ་བ་ལ་སྦྱོར་ཟེར་བ་མི་འཐད་དེ། སེམས་ཙམ་པ་དང་རང་སངས་རྒྱས་ཀྱི་བསྒོམ་བྱའི་ལྟ་
བའི་ གཙོ་བོ་ལ་མཐོ་དམན་གྱི་ཁྱད་པར་མེད་པའི་ཕྱིར། གཞན་ཡང་། རྣལ་འབྱོར་གྱི་ས་ལ་བཞིར་
འབྱེད་པ་དེ་མི་འཐད་དེ། གཞི་གྲུབ་པ་གཅིག་གི་སྟེང་དུ་བདེན་མེད་ཚད་མས་གྲུབ་ན། དེ་གཞི་གཞན་
གྱི་སྟེང་དུ་བདེན་པར་ཡོད་མེད་བློ་ཁ་ཕྱོགས་པ་ཙམ་གྱིས་བདེན་མེད་དུ་རྟོགས་ནུས་པའི་ཕྱིར་ཏེ།
བཞི་བརྒྱ་པར། གང་གི་དངོས་གཅིག་དེ་བཞིན་ཉིད་མཐོང་བ། ཞེས་སོགས་གསུངས་པའི་
ཕྱིར། གཞན་ཡང་སེམས་ཙམ་པས་ཡང་དག་མ་ཡིན་པའི་ཀུན་རྟོག་བདེན་མེད་དུ་ཚད་མས་གྲུབ་པར་
ཐལ༑ དེས་འཛིན་པ་ཚད་མས་གྲུབ་པའི་ཕྱིར། རྟགས་ཁས། འདོད་མི་ནུས་ཏེ། དེས་དེ་བདེན་གྲུབ་
ཏུ་འདོད་པའི་ཕྱིར། ཡང་དག་མ་ཡིན་ཀུན་རྟོག་ཡོད། །ཅེས་གསུངས་པ་འདི་སེམས་ཙམ་པའི་རང་
གཞུང་ཡིན་པའི་ཕྱིར། གཞན་ཡང་སེམས་ཙམ་པས་ཆོས་ཀྱི་བདག་འཛིན་བདེན་མེད་དུ་རྟོ གས་པར་
ཐལ༑ དེས་འཛིན་པ་བདེན་མེད་དུ་རྟོགས་པའི་ཕྱིར། འདོད་ན། དེས་སྒྲིབ་པ་བདེན་མེད་དུ་རྟོགས་
པར་ཐལ་ལོ། །འདོད་མི་ནུས་ཏེ། གཞན་གྱི་ཆོས་རྣམས་ཀྱང་ཡོད་ལ། །ཞེས་གསུངས་པའི་ཕྱིར།
བདེན་མེད་རྟོགས་པའི་རྣལ་འབྱོར་གྱི་ས་ལ་གསུམ་དུ་ཡོད་དེ། དེ་ལ་གང་ཟག་གི་བདག་མེད་རྟོ གས་ པའི་
དེ་དང༌། གཉིས་སྟོང་རྟོགས་པའི་དེ་དང༌། བདེན་མེད་རྟོ གས་པའི་དེ་དང་གསུམ་དུ་གྲངས་ངེས་པའི་
ཕྱིར༑ བསྒོམ་བྱ་བདག་མེད་ལ་གསུམ་དུ་གྲངས་ངེས་ཏེ། སྤང་བྱ་བདག་འཛིན་ལ་གསུམ་དུ་གྲངས་ངེས་
པའི་ཕྱིར་ཟེར་ན། བདེན་མེད་རྟོགས་པའི་རྣལ་འབྱོར་གྱི་ས་ཡིན་ན། བདག་མེད་རྟོ གས་པའི་རྣལ་
འབྱོར་གྱི་ས་ཡིན་དགོས་པར་ཐལ། དམ་བཅའ་འཐད་པའི་ཕྱིར། འདོད་ན། ཐེག་ཆེན་གྱི་མཐོང་ལམ་
བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར། གཞན་ཡང་བདེན་འཛིན་ཡིན་ན། བདག་
འཛིན་ཡིན་དགོས་པར་ཐལ། བདག་འཛིན་ལ་གསུམ་དུ་གྲངས་ངེས་པའི་ཕྱིར། རྟགས་ཁས། འདོད་
ན༑ ཉན་ཐོས་དགྲ་བཅོམ་པས་བདག་འཛིན་མ་སྤངས་པར་ཐལ་ལོ།།
ཁ་ཅིག རྣལ་འབྱོར་གྱི་ས་དེ་ལ་གང་ཟག་གི་བདག་མེད་ལ་དམིགས་པའི་རྣལ་འབྱོར་གྱི་ས་དང༌།
སེམས་ཙམ་ལ་དམིགས་པའི་དེ་དང༌། དེ་བཞིན་ཉིད་ལ་དམིགས་པའི་དེ་དང༌། སྣང་མེད་ལ་དམི གས་
པའི་དེ་དང་ བཞིར་ཡོད། དེ་རྣམས་ལ མ་གང་དུ་སྒོམ་པའང་ཡོད་དེ། ཚོགས་ལམ་གྱི་གནས་སྐབས་སུ་
དང་ པོ་དེ་གཙོ་བོར་སྒོམ། དྲོད་རྩེ་གཉིས་ཀྱི་ གནས་སྐབས་སུ་ཁམས་གསུམ་པོ་འདི་སེམས་ཙམ་གྱི་བདག་
330



ཉིད་ཡིན་གྱི་ཕྱི་རོལ་གྱི་དོན་མེད་དོ་སྙམ་དུ་མཉམ་གཞག་ཏུ་སེམས་ཙམ་ལ་དམིགས་པའི་རྣལ་འབྱོར་གྱི་་་་་
སྒོམ། བཟོད་མཆོག་གཉིས་ཀྱི་ གནས་སྐབས་སུ་དེ་བཞིན་ཉིད་ལ་དམིགས་པའི་རྣལ་འབྱོར་གྱི་ས་སྒོམ་པའི་
ཕྱིར་ཏེ། བཟོད་པའི་ དགག་བྱ་ཕྱི་རོལ་གྱི་སྣང་བ་མེད་ ཀྱང་། ཤེས་པའི་ བདག་ཉིད་ཅན་གྱི་སྣང་བ་
རྫོགས་པར་མ་ཐོབ་ལ། དེ་ཁོ་ན་ཉིད་ཀྱི་ཕྱོགས་གཅིག་ལ་ཞུགས་པ་ཞེས་བྱ་ལ། ཆོས་མཆོག་གི་གནས་
སྐབས་སུ་ཤེས་པའི་བདག་ཉིད་ཅན་གྱི་སྣང་བ་ཕྲ་ཞིང་ཕྲ་བ་ཡོད་ ཀྱང་། མཐོང་ལམ་ བར་ཆད་མེད་ལམ་
གྱི་གནས་སྐབས་ སུ་དགག་བྱ་ཕྱི་རོལ་དོན་གྱི་སྣང་བ་མེད་ ཀྱང་ཤེས་པའི་བདག་ཉིད་ཀྱི་སྣང་བ་ཕྲ་ཞིང་ཕྲ་བ་
ནུབ་ནས་གཟུང་འཛིན་རྫས་གཞན་གྱིས་སྟོང་པར་མངོན་སུམ་དུ་རྟོ གས་ཤིང་། དེ་ཉིད་ལ་སྣང་མེད་ཀྱི་
རྣལ་འབྱོར་གྱི་ས་ཞེས་བྱ་ལ། རྣལ་འབྱོར་སྤྱོད་པའི་རང་རྒྱུད་པའི། དེ་བཞིན་ཉིད་ལ་དམིགས་པའི་རྣལ་
འབྱོར་གྱི་ས་དང༌། གཉིས་སྟོང་རྟོ གས་ པའི་རྣལ་འབྱོར་གྱི་ས་གཉིས་སྣང་མེད་ཀྱི་རྣལ་འབྱོར་གྱི་སའི་ནང་
དུ་འདུ་བར་བ ཞེད། ཅེས་ཟེར་ན་བྱང་སེམས་ཚོགས་ལམ་པས་གང་ཟག་གི་བདག་མེད་བསྒོམ་བྱའི་གཙོ་
བོར་བྱེད་པར་ཐལ། དམ་བཅའ་དང་ པོ་འཐད་པའི་ཕྱིར། །
གཞན་ཡང་། གཉིས་སྟོང་རྟོ གས་པའི་ཐེག་ཆེན་གྱི་སྦྱོར་ལམ་མཉམ་གཞག་ཡེ་ཤེས་ཀྱི་འཛིན་སྟངས་
ཀྱི་ཡུལ་དུ་གྱུར་པའི་འདུས་བྱས་ཡོད་པར་ཐལ། དམ་བཅའ་གཉིས་པ་དེའི་ཕྱིར། མཐོང་ལམ་ བར་ཆད་
མེད་ལམ་གྱི་ གནས་སྐབས་སུ་དགག་བྱ་ཕྱི་རོལ་དོན་གྱི་སྣང་བ་མེད་ཅིང་ཆོས་ཅན་ཤེས་པའི་བདག་ཉིད་་་་་
ཅན་གྱི་སྣང་བ་ནུབ་ནས། གཉིས་སྟོང་མངོན་སུམ་དུ་རྟོགས་པའི་ཡེ་ཤེས་ཆོས་ཅན། དེ་ཡང་རྟེན་ཅིང་
འབྲེལ་བར་འབྱུང་ བ་ཡིན་པའི་ ཕྱིར། ཞེས་སོགས་ཀྱི་སྐབས་ནས་དངོས་སུ་བསྟན་པའི་རྣལ་འབྱོར་གྱི་ས་
ཡིན་པར་ཐལ། སྐབས་འདིར་དངོས་སུ་བསྟན་པའི་རྣལ་འབྱོར་གྱི་ས་བཞི་པ་ཡིན་ པའི་ ཕྱིར། འདོད་
ན༑ དེ་ཆོས་ཅན། སྤྲོས་བྲལ་རྟོགས་པའི་དེ་ཡིན་པར་ཐལ་ལོ། །
ག ཤན་ཡང་། དེའི་སྐབས་ནས་དངོས་སུ་བསྟན་པའི་རྣལ་འབྱོར་གྱི་ས་རྒྱུད་ལྡན་གྱི་སོ་སྐྱེ་མེད་ པར་
ཐལ༑ སྣང་མེད་རྟོ གས་པའི་དེ་རྒྱུད་ལྡན་གྱི་དེ་མེད་པ་གང་ཞིག དེའི་སྐབས་ནས་དངོས་སུ་བསྟན་པའི་
རྣལ་འབྱོར་གྱི་ས་དེ་ལ་བྱེད་རིགས་པའི་ ཕྱིར། གཉིས་པ་སོང་། དང་ པོ་དེར་ཐལ། དེའི་ས་མཚམས་
མཐོང་ལམ་ནས་འཇོག་པའི་ ཕྱིར། རྟགས་ཁས། འདོད་ན། སྟོང་ཉིད་རྟོ གས་པའི་སོ་སྐྱེ་མེད་ པར་ཐལ་
ལོ༑ །གཞན་ཡང་། གང་ཟག་གི་བདག་མེད་རྟོ གས་པའི་རྣལ་འབྱོར་གྱི་ས་དེ་ས་ལ་ཟག་གི་བདག་མེད་
མངོན་སུམ་དུ་རྟོགས་པའི་དེ་ལ་བྱེད་རིགས་པར་ཐལ། སྣང་མེད་ལ་དེའི་ཕྱིར་ཏེ། དེའི་མ་མཐའི་
ས་མཚམས་འཐད་པའི་ ཕྱིར།
331



ཁ་ཅིག གང་ཟག་གི་བདག་མེད་རྟོགས་པའི་སེམས་དཔའི་རྣལ་འབྱོར། རྣལ་འབྱོར་གྱི་ས་དང་
པོའི་མཚན་ཉིད་ཟེར་ན། གང་ཟག་གི་བདག་མེད་རྟོགས་པའི་ཉན་ཐོས་ཀྱི་ཚོགས་ལམ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར་ཏེ། ཆོས་ཅན་དེ་དང་ གཅིག་ཡིན་ པའི་ ཕྱིར། ཁ་ཅིག །
དེ་རྟོགས་པའི་ལམ་ཞུགས་ཀྱི་མཁྱེན་པ་ཟེར་ན། སྟོང་ཉིད་རྟོགས་པའི་རྣམ་མཁྱེན་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར། འདོད་ན། དེ་ཆོས་ཅན། ཉན་ཐོས་ཀྱི་རྟོ གས་རིགས་སུ་གནས་
པར་ཐལ་ལོ། །ཁ་ཅིག ཉན་ཐོས་ཀྱི་རྟོགས་རིགས་སུ་གནས་པའི་ལམ་ཞུགས་ཀྱི་མཁྱེན་པ་དེ། གང་
ཟག་གི་བདག་མེད་རྟོགས་པའི་རྣལ་འབྱོར་གྱི་སའི་མཚན་ཉིད་ཟེར་ན། ཉན་ཐོས་ཚོགས་ལམ་པའི་རྒྱུད་
ཀྱི་ཐར་པ་དོན་གཉེར་གྱི་བློ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། ཆོས་ཅན་དེའི་
ཕྱིར། །
ཁ་ཅིག ཉན་ཐོས་ཀྱི་ ཤེས་རབ་ཀྱི་རྟོགས་རིགས་སུ་གནས་པའི་ལམ་ཞུགས་ཀྱི་མཁྱེན་པ་འདིར་
བསྟན་རྣལ་འབྱོར་གྱི་ས་དང་པོའི་མཚན་ཉིད་ཟེར་ན། འདུས་བྱས་མི་རྟག་པར་རྟོགས་པའི་ཐེག་ཆེན་གྱི་
མཐོང་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། དེ་ཆོས་ཅན། གང་
ཟག་གི་བདག་མེད་རྟོ གས་པའི་རྣལ་འབྱོར་གྱི་ས་ཡིན་པར་ཐལ་ལོ། །རང་ལུགས་ནི་རང་གི་འབྲས་བུར་
གྱུར་པའི་ཡོན་ཏན་དུ་མའི་རྟེན་བྱེད་པའི་ལམ་ཞུགས་ཀྱི་མཁྱེན་པ་རྣལ་འབྱོར་གྱི་སའི་མཚན་ཉིད། དབྱེ་
ན། རྟེན་གྱི་སྒོ་ནས། ཉན་ཐོས། རང་རྒྱལ། ཐེག་ཆེན་གྱི་དེ་དང་གསུམ་དུ་ཡོད། ཡུལ་གྱི་སྒོ་ནས་
གང་ཟག་གི་བདག་མེད་རྟོགས་པའི་རྣལ་འབྱོར་གྱི་ས་དང༌། གཉིས་སྟོང་རྟོགས་པའི་རྣལ་འབྱོར་གྱི་ས་
དང་། བདེན་སྟོང་རྟོ གས་པའི་རྣལ་འབྱོར་གྱི་ས་དང་གསུམ་དུ་ཡོད། ས་མཚམས་ཚོགས་ལམ་ནས་
སངས་རྒྱས་ཀྱི་སའི་བར་དུ་ཡོད་དོ།།
གཉིས་པ་ངོ་བོ་ཉིད་མེད་པར་སྨྲ་པའི་ལུགས་གཞག་པ་ལ་གསུམ་ལས། དང་པོ་ནི། དེ་ལྟར་གཟུང་
འཛིན་སོགས་དོན་དམ་པར་ཡོད་པར་འདོད་པའི་ཕྱོགས་བསལ་ནས། དེའི་འོག་ཏུ་ཐར་པ་རྫོགས་བྱང་
འདོད་པ་རྣམས་ཀྱིས་དངོས་པོ་ཐམས་ཅད་བདེན་མེད་དུ་སྟོན་པའི་ལུགས་འདི་ཁོ་ན་ཁས་བླང་བར་་་་་་་་་
བྱའོ། །ཞེས་བར་སྐབས་ཀྱི་ཚིགས་སུ་བཅད་པས་ གནས་པའི་ ཕྱོ གས་ཏེ་ལུང་རིགས་ཀྱིས་ངེས་པའི་ གྲུབ་
མཐའ་གསུངས་པ་ཆོས་ཅན། དགོས་པ་ཡོད་དེ། ཆོས་ཐམས་ཅད་བདེན་པར་མེད་པར་འདོད་པའི་
ཕྱོགས་བརྟན་པོ་མཛད་པར་བྱ་བའི་ཆེད་ཡིན་པའི་ཕྱིར། ཞེས་མཚམས་སྦྱོར་བ་ལ། དེ་ལྟར་ཡོད་པའི་
ཕྱོགས་བསལ་ནས་ངོ་བོ་ཉིད་མེད་པའི་ ཕྱོགས་བརྟན་པོར་མཛད་པས་ཐར་པ་འདོད་པ་རྣམས་ཀྱིས་འདི་་་༌༠
332



，
ཁོ་ན་ཁས་བླང་བར་བྱའོ། །ཞེས་བར་སྐབས་ཀྱི་ཚིགས་སུ་བཅད་པས་གནས་པའི་ཕྱོགས། ་ཞེས་
གསུངས།
གཉིས་པ་ནི། འདི་ལ་བསལ་བྱ་ཅི་ཡང་མེད། །ཅེས་སོགས་ཀྱིས་འཆད། གསུམ་པ་ནི། གང་
གི་ཕྱིར། ཞེས་སོགས་ཀྱིས་འཆད། འདི་ལ་ཡང་། སྒྲོ་སྐུར་དང་བྲལ་བའི་གཞི་དབུ་མ། སྒྲོ་སྐུར་དུ་མི་
འཛིན་པའི་ལམ་དབུ་མ། ལམ་དེས་ཐོབ་པའི་འབྲས་བུ་དབུ་མ་དང་གསུམ་ལས། དང་པོ་ནི། ཁམས་
རང་བཞིན་གྱིས་རྣམ་པར་དག་པ་འདི་ལ་བདག་གཉིས་སྔར་ཡོད་ གསར་དུ་བསལ་བར་བྱ་བ་དང༌།
བདག་མེད་གཉིས་སྔར་མེད་ གསར་དུ་གཞག་པར་བྱ་བ་ཅུང་ཟད་ཀྱང་མེད་དེ། བདག་ ག ཉིས་པོ་དེ་དང་
པོ་ནས་ཡོད་མ་མྱོང་ཞིང་བདག་མེད་གཉིས་ཀྱི་རང་བཞིན་ཡིན་པའི་ ཕྱིར། ཞེས་འཆད་པ་ལ། འདི་ལ་
བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཅེས་དང༌། གང་གི་ཕྱིར་དངོས་པོར་
མངོན་པར་ཞེན་པ་ལས་ གྲོལ་བར་ མི་འཐད་པ་དེའི་ཕྱིར་ཆོས་གང་ལ་ཡང་སྐུར་བ་འདེབས་པ་དང་སྒྲོ་་་་་་་
འདོགས་པའི་ངོ་བོས་བསལ་བ་དང༌། བ ཞག་པ་མ་བྱས་པར། ཞེས་གསུངས། །
གཉིས་པ་ནི། དེ་ཁོ་ན་ཉིད་མངོན་སུམ་དུ་རྟོགས་པའི་ཡེ་ཤེས་ཆོས་ཅན། ཡང་དག་པའི་ ལྟ་བ་
ཡིན་ཏེ། གནས་ལུགས་མངོན་སུམ་དུ་རྟོ གས་པའི་ལྟ་བ་ཡིན་པའི་ ཕྱིར། ཞེས་འཆད་པ་ལ། ཡང་དག་
ཉིད་ལ་ཡང་དག་ལྟ། །ཞེས་དང༌། གཟུགས་ལ་སོགས་པ་རྟེན་ཅིང་འབྲེལ་བར་འབྱུང་བ་ཀུན་རྫོབ་ཏུ་
ཡང་དག་པར་ཡོད་པའི་ངོ་བོ་འདི་ཉིད་ལ་རང་བཞིན་མེད་པ་ལ་སོགས་པའི་ ངོ་བོར་བརྟག་པར་བྱ་སྟེ།
ཞེས་གསུངས།
གསུམ་པ་ནི། ཐབས་ཤེས་ཁྱད་པར་ཅན་གཉིས་ཀྱིས་ཟིན་པའི་ སྒོ་ནས་གནས་ལུགས་བསྒོམས་པ་
ཆོས་ཅན། དགོས་པ་ཡོད་དེ། སངས་རྒྱས་ཀྱི་གོ་འཕང་ཐོབ་པར་འགྱུར་བའི་དགོས་པ་ཡོད་པའི་ ཕྱིར། །
ཞེས་འཆད་པ་ལ། ཡང་དག་མཐོང་ནས་རྣམ་པར་གྲོལ། །ཞེས་དང་། དེ་ལྟར་ན་སྒྱུ་མའི་གླང་པོས་སྒྱུ་
མའི་གླང་པོ་ག ཞན་ཞིག་ཕམ་པར་བྱས་པ་བཞིན་དུ་ཕྱིན་ཅི་ལོག་ལྡོག་པས་དེ་ཁོ་ན་ཉིད་མཐོང་ན་རྣམ་པར་
གྲོལ་བར་འགྱུར་རོ། །ཞེས་གསུངས། དེས་ན། འདི་ལ་བསལ་བྱ་ཅི་ཡང་མེད། །ཅེས་སོགས་ཀྱི་
གཞུང་འདི་མངོན་རྟོ གས་རྒྱན་གྱི་རང་གཞུང་ཡིན་བྱས་པ་ལ་ཁོ་ན་རེ། དེ་འདྲའི་གཞུང་ཡིན་ན་དེ་ཡིན་
ད གོས་པར་ཐལ། དམ་བཅའ་འཐད་པའི་ཕྱིར། འདོད་ན། རྒྱུད་བླ་མའི་ནང་ཚན་དུ་གྱུར་པའི་དེ་
འདྲ འི་གཞུང་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་ཡོད་པའི་ ཕྱིར་ཟེར་ན་མ་ཁྱབ།
དེ་བཞིན་དུ། ཐེག་བསྡུས་ཀྱི་ནང་ཚན་དུ་གྱུར་པའི་དེ་འདྲའི་གཞུང་ཆོས་ཅན། དེར་ཐལ། དེའི་ཕྱིར།
333
-
--
ཏེ



རྟ གས་གྲུབ་སྟེ། དེ་ཡོད་པའི་ ཕྱིར་ན་མ་ཁྱབ་བོ།།
གཉིས་པ་དཀྱུས་མ་བཤད་པ་ལ་གཉིས། དངོས་དང་ཇི་ལྟ་བུར་སྒོམ་པའི་ཚུལ། སྤང་བླང་ལ་དབང་།
བྱེད་ཚུལ་ལོ། །དང་ པོ་ལ། མདོ་དང་བ སྟན་བཅོས་གཉིས་ལས། དང་ པོ་ནི། དེ་ནས་ཚེ་ལྡན་རབ་
འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཇི་ལྟར་བྱང་ཆེན་ཤེར་
ཕྱིན་ལ་སྤྱོད་པའི་སྦྱིན་པའི་ཕར་ཕྱིན་སྒོམ་པ་ཡོངས་སུ་རྫོགས་པར་འགྱུར་བ་ལགས། ཚུལ་ཁྲིམས་ཀྱི་ཕར་
ཕྱིན་དང༌། བཟོད་པའི་ཕར་ཕྱིན་དང༌། བརྩོན་འགྲུས་ཀྱི་ཕར་ཕྱིན་དང༌། བསམ་ གཏན་གྱི་ཕར་ཕྱིན་
དང་༑ ཤེར་ཕྱིན་སྒོམ་པ་ཡོངས་སུ་རྫོགས་པར་འགྱུར་བ་ལེགས། བཅོམ་ལྡན་འདས་ཀྱིས་བཀའ་སྩལ་
པ༑ རབ་འབྱོར་འདི་ལ་བྱང་ཆེན་སྦྱིན་པ་ཡོངས་སུ་གཏོང་བའི་ཚེ་རྣམ་མཁྱེན་ཉིད་དུ་ཡོངས་སུ་བ སྔོ་ཞིང་་
སྦྱིན་པ་དེ་དག་ཡོངས་སུ་ གཏོང་སྟེ། རབ་འབྱོར་དེ་ལྟར་བྱང་ཆེན་སྦྱིན་པའི་ཕར་ཕྱིན་ཡོངས་སུ་རྫོགས་
པར་འགྱུར་རོ། །རབ་འབྱོར་འདི་ལ་བྱང་ཆེན་སྦྱིན་པ་ཡོངས་སུ་གཏོང་ཞིང་རྣམ་མཁྱེན་ཉིད་དུ་ཡོངས་
སུ་བ སྡོ་བའི་ཚེ། སེམས་ཅན་རྣམས་ལ་བྱམས་པའི་ལུས་ཀྱི་ལས་དང༌། བྱམས་པའི་ངག་གི་ལས་དང་།
བྱམས་པའི་ཡིད་ཀྱི་ལས་ཉེ་བར་ གནས་པར་འགྱུར་ཏེ། དགེ་བའི་རྩ་བ་དེ་དག་ཀྱང་ཉན་ཐོས་དང་རང་།
སངས་རྒྱས་སུ་མི་བསྔོ་ཡི། སེམས་ཅན་ ཐམས་ཅད་དང་ཐུན་མོང་དུ་བྱས་ནས་བླ་མེད་རྫོགས་བྱང་དུ་ཡོངས་
སུ་བསྔོ་སྟེ། དེ་ཇི་ལྟར་གང་གིས་ཡོངས་སུ་བསྔོ་བ་དང༌། གང་ཡོངས་སུ་བསྔོ་བ་དང༌། གང་དུ་ཡོངས་ ་
སུ་བསྔོ་བའི་འདུ་ཤེས་གསུམ་ མི་འཇུག་པ་དེ་ལྟར་ཡོངས་སུ་བསྔོའོ། །རབ་འབྱོར་དེ་ལྟར་བྱང་ཆེན་སྦྱིན་
པའི་ ཕར་ཕྱིན་ལ་གནས་པས་ཚུལ་ཁྲིམས་ཀྱི་ཕར་ཕྱིན་ཡོངས་སུ་འཛིན་པ་ཡིན་ནོ། །ཞེས་སོགས་གསུངས།
གཉིས་པ་ལ་གསུམ་ལས། དང་པོ་ནི། དེ་ལྟར་ལུས་རྣམ་ གཞག་གི་སྡོམ་གྱིས་མ་བསྡུས་པས་ཞར་
ལ་འོངས་པའི་ཚིགས་བཅད་དེ་དག་བརྗོད་ནས་རྣལ་མའམ་དཀྱུས་མ་མཐོང་ལམ་རྩེ་སྦྱོར་རང་གི་ངོ་བོ་དེ་་་་
ཉིད་འཆད་དོ། །ཞེས་མཚམས་སྦྱོར་བ་ལ། དེ་ལྟར་ཞར་ལ་འོངས་པ་བརྗོད་ནས་རྣལ་མ་མཐོང་བའི་
ལམ་ཉིད། ཅེས་གསུངས། གཉིས་པ་ནི། མདོ་དེའི་དོན་འཆད་པ་ལ། སྦྱིན་པ་ལ་སོགས་རེ་རེར་་
ནི། །ཞེས་སོགས་གསུངས། གསུམ་པ་ལ། མཐོང་ལམ་རྩེ་སྦྱོར་དངོས་དང༌། དེའི་བྱེད་པ་གཉིས་ལས།
དང་ པོ་དེ་སྟོན་པ་ལ། སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་པོ་དག་སོ་སོར་སྦྱིན་པ་ལ་སོགས་
པའི་ངོ་བོ་རེ་རེར་སྔ་མ་བཞིན་དུ་ཕན་ཚུན་བསྡུས་པ་གང་ཡིན་ པ་སྐད་ཅིག་མ་གཅིག་པ་སྡུག་བསྔལ་ལ་ཆོས་
ཤེས་པའི་བཟོད་པས་བསྡུས་པ་འཁོར་གསུམ་རྣམ་པར་དག་པས་རབ་ཏུ་ཕྱེ་བ་རྣམ་པ་སུམ་ཅུ་རྩ་དྲུག་ཅན་་་་
སྐྱེས་པ་གང་ཡིན་ པ་དེ་ནི་རྩེ་མོའི་མངོན་པར་རྟོགས་པ་འདིར་མཐོང་བའི་ལམ་ཡིན་ནོ། །ཞེས་གསུངས།
334



གཉིས་པ་དེ་སྟོན་པ་ལ། དེ་སྐྱེས་ན་འདོད་པ་དང་ གཟུགས་དང་ གཟུགས་མེད་ པའི་ཁམས་ཀྱི་དབྱེ་
བས་རྣམ་པར་རྟོག་པ་བཞི་པོ་སོ་སོར་རྣམ་པ་དགུ་ཉིད་ཀྱིས་གཟུང་བ་དང༌། འཛིན་པའི་རྣམ་པར་ རྟོག་
པ་བརྒྱ་རྩ་བརྒྱད་སྤངས་ པས། དེ་དག་གིས་བསྡུས་པའི་རྣམ་པར་རྟོག་པ་སྐྱེད་པར་བྱེད་པའི་བག་ཆགས་
ཀྱི་ཉོན་མོངས་པ་བརྒྱ་རྩ་བརྒྱུད་སྤངས་པ་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་འཐོབ་བོ། །
ཞེས་གསུངས།
གཞུང་དོན་ནི། སྦྱིན་པ་ལ་སོགས་པ་དྲུག་པོ་རེ་རེར་ནི་སྦྱིན་སོགས་དྲུག་པོ་དེ་དག་ཕན་ཚུན་དུ་
བསྡུས་ནས་ཉམས་སུ་ལེན་པའི་ཤེས་རབ་ཀྱིས་ཟིན་པའི་མཐོང་ལམ་སྐད་ཅིག་མ་ གཅིག་པ་སྡུག་བསྔལ་ཆོས་་
བཟོད་ཀྱིས་བསྡུས་པ་དེ་ཆོས་ཅན། རྩེ་མོའི་མངོན་པར་རྟོགས་པའི་སྐབས་འདིར་མཐོང་ལམ་ཡིན་ཏེ།
མཐོང་སྤང་རྟོག་པའི་ས་བོན་གྱི་དངོས་གཉེན་བྱེད་ པའི་རིགས་སུ་གནས་པའི་ཐེག་ཆེན་གྱི་བདེན་པ་མངོན་་
རྟོ གས་ཡིན་ པའི་ཕྱིར། འདིར་བ སྟན་མཐོང་ལམ་རྩེ་སྦྱོར་ཆོས་ཅན། བྱེད་ལས་ཁྱད་པར་ཅན་དང་ལྡན་
ཏེ༑ ཁྱོད་བསྒོམས་སྟོབས་ཀྱིས་མཐོང་སྤང་གཟུང་འཛིན་གྱི་རྣམ་རྟོག་བརྒྱ་རྩ་བརྒྱད་ས་བོན་དང་བཅས་པ་
སྤོང་ནུས་པ་དེ་རྟེན་འབྲེལ་གྱི་སྟོབས་ཀྱིས་འཐོབ་པའི་ཕྱིར། མཐོང་སྤང་གཟུང་འཛིན་གྱི་རྣམ་རྟོག་ཆོས་
ཅན། ཁྱོད་ལ་བརྒྱ་རྩ་བརྒྱད་དུ་དབྱེར་རུང་སྟེ། ཁྱོད་ལ་ཁམས་ གསུམ་ གྱི་དབྱེ་བས་བརྒྱ་རྩ་བརྒྱད་དུ་
ཡོད་པའི་ཕྱིར་རོ། །མཐོང་སྤང་རྟོག་པའི་ས་བོན་གྱི་དངོས་གཉེན་བྱེད་ པའི་ རིགས་སུ་གནས་པའི་ཐེག་
ཆེན་གྱི་བདེན་པ་མངོན་རྟོགས་དེ། མཐོང་ལམ་རྩེ་སྦྱོར་གྱི་མཚན་ཉིད། དབྱེ་ན་མཐོང་ལམ་ཤེས་བཟོད་
སྐད་ཅིག་མ་བཅུ་དྲུག་ཏུ་ཡོད་ཅིང་། རྗེས་ཐོབ་ཏུ་ཉམས་སུ་ལེན་པའི་སྒོ་ནས་མཐོང་ལམ་རྩེ་སྦྱོར་གྱི་ངོ༌
བོར་གྱུར་པའི་སྦྱིན་སོགས་དྲུག་པོ་རེ་རེ་ལ་ཡང་སྦྱིན་སོགས་དྲུག་དྲུག་སྟེ་སོ་དྲུག་ཏུ་ཡོད་ དོ། ། ཁ་ཅིག
མཐོང་སྤང་རྟོག་པའི་ས་བོན་དངོས་སུ་འཇོམས་བྱེད་ ཀྱི་ཐེག་ཆེན་གྱི་བདེན་པ་མངོན་རྟོགས། མཐོང་ལམ་
རྩེ་སྦྱོར་གྱི་མཚན་ཉིད་ཟེར་ན། ཐེག་ཆེན་གྱི་མཐོང་ལམ་རྣམ་གྲོལ་ལམ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། དེ་ཆོས་ཅན། བར་ཆད་མེད་ལམ་དུ་ཐལ་ལོ། །ཁ་ཅིག དེ་སྐབས་
འདིར་དངོས་སུ་བསྟན་པའི་མཐོང་ལམ་རྩེ་སྦྱོར་གྱི་མཚན་ཉིད་ཟེར་ན། མཐོང་ལམ་རྩེ་སྦྱོར་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། སྐབས་འདིར་མཐོང་ལམ་རྩེ་སྦྱོར་དངོས་
སུ་བ སྟན་པའི་ཕྱིར།
གཉིས་པ་ཇི་ལྟར་སྒོམ་ པའི་ཚུལ་ལམ་སྤངས་པ་ལ་དབང་བྱེད་ཚུལ་བཤད་པ་ལ། མདོ་ལས་གསུངས་
ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་ པོ་ནི། མཐོང་ལམ་རྩེ་སྦྱོར་གྱི་མདོར་
335



ཕར་ཕྱིན་དྲུག་རེ་རེ་ལ་གནས་ནས་གཞན་ལྔ་ལྔ་འཛིན་པར་ གསུངས་པའི་ཤེར་ཕྱིན་ལ་གནས་ནས་བསམ་་་
གཏན་འཛིན་པའི་སྐབས་སུ། དེ་རྣམ་པར་ཐར་པ་བརྒྱད་དང་མཐར་གྱིས་གནས་པའི་སྙོམས་པར་འཇུག་
དགུ་པོ་དེ་དག་ཆེས་རྣམ་པར་ཕྱེ་སྟེ་སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་པར་འཇུག་་་་
གོ །ཏིང་ངེ་འཛིན་དེ་ལ་གནས་ནས་རྟེན་ཅིང་འབྲེལ་བར་འབྱུང་བ་ལུགས་དང་མཐུན་པ་དང་ལུགས་་་་་
དང་ མི་མཐུན་པ་ལ་སོ་སོར་རྟོག་གོ །དེ་ལ་ཡན་ལག་བཅུ་གཉིས་གང་དག་ཅེ་ན། རབ་འབྱོར་དེ་ལ་བྱང་
ཆེན་མ་རིག་པའི་རྐྱེན་གྱིས་འདུ་བྱེད་ ཅེས་སོ་སོར་རྟོག་གོ །ཞེས་སོགས་གསུངས། ཉི་སྣང་དང༌། ལེའུ་
བརྒྱད་མ་དང༌། ཉི་ཁྲི་རྣམ་འགྲེལ་ལྟར་ན་དྲུག་ཚན་དྲུག་གི་མཐོང་ལམ་རྩེ་སྦྱོར་དེ་ཉིད་འདིའི་སེང་གེ་
རྣམ་བསྒྱིངས་ཀྱི་ཏིང་ངེ་འཛིན་ཡིན་ཏེ། དེ་གསུམ་ལས་དྲུག་ཚན་དྲུག་གི་མདོ་མ་གཏོ གས་འདི་ལ་མདོ་
སྦྱར་བ་མེད་པའི་ཕྱིར། དག་ལྡན་ལས་དྲུག་ཚན་དྲུག་གི་ཐ་མ་ལ་གནས་ནས་བསམ་གཏན་གྱི་བར་ལྔ་
འཛིན་པར་མདོ་ལས་ གསུངས་པ་དེ་ཚིགས་བཅད་འདིས་བསྡུས་པ་དང་། སེང་གེ་རྣམ་བསྒྱིངས་ནི་དྲུག་
ཚན་དྲུག་གི་མདོ་རྫོགས་པའི་འོག་ཏུ་ཐོད་རྒལ་གྱི་སྦྱོར་བ་ལ་བཤད་པའི་སེང་གེ་རྣམ་བསྒྱིངས་་དེ་ཡིན་ པར་་་
བ ཤད་པ་མི་འཐད་དེ། དྲུག་ཚན་དྲུག་གི་སྐབས་སུ་མདོ་ལས་གསུངས་པ་ལྟར་སྔར་དྲངས་པ་དེ་ཉིད་
ཚིགས་བཅད་དང་ཚིགས་ལྷུག་པའི་ཁྱད་པར་མ་ གཏོ གས་ཇི་ལྟ་བ་བཞིན་འབྱུང་ཞིང་། དྲུག་ཚན་དྲུག་
རྫོགས་རྗེས་སུ་གསུངས་པའི་སེང་གེ་རྣམ་བསྒྱིངས་ཀྱི་སྐབས་སུ་རྟེན་འབྲེལ་ལ་རྟོག་ཚུལ་མདོ་ལ་མེད་ པའི་་་་་
ཕྱིར། དེས་ན་སེང་གེ་རྣམ་བསྒྱིངས་ལ་གཉིས་གསུངས་པའི་དང་པོ་མཐོང་ལམ་རྩེ་སྦྱོར་ལ་དབང་བའི་
ཕྱིར་དང༌། གཉིས་པ་ཐོད་རྒལ་ལ་འཇུག་པའི་ཆེད་དུ་ཡིན་ཏེ། དེ་ལྟར་དུ་འཕགས་པ་དང་ སློབ་དཔོན་
གྱིས་བཞེད་པ་ཉིད་མདོ་དང་བསྟན་ཆོས་ཀྱི་དགོངས་པ་ཡིན་ པའི་ ཕྱིར། མཐོང་ལམ་རྩེ་སྦྱོར་ཉིད་ལ་སྙོམས་་
པར་འཇུག་པ་ལ་སེང་གེ་རྣམ་བསྒྱིངས་ལ་སྙོམས་པར་འཇུག་པའི་མིང་གིས་བསྟན་པ་ཡིན་ཏེ། དེ་ཉིད་
ཡང་དང་ཡང་དུ་སྒོམ་པར་བྱེད་དོ། །ཞེས་གསུངས་པའི་ཕྱིར། བརྒྱད་སྟོང་པར་ཤེར་ཕྱིན་ལ་གནས་་
ནས་དང་ པོ་ལྔའི་སྒོམ་པ་རྫོགས་པར་གསུངས་པ་དེས་གཞན་ལྔ་ལ་གནས་པ་ཡང་མཚོན་པར་བྱས་ནས་་་་༌་་
མཐོང་ལམ་རྩེ་སྦྱོར་གྱི་མདོར་སྦྱར་ཞིང་། དེའི་འོག་ཏུ། ཐབས་མཁས་པས་ཐམས་ཅད་སྒོམ་པ་ཡོངས་སུ་་
རྫོགས་པར་འགྱུར་ཏེ། བྱང་ཆེན་ཤེར་ཕྱིན་ལ་སྤྱོད་པ་དེ་ལ་བདུད་ཀྱི་ལས་ གུང་ཅི་དག་འབྱུང་བར་འགྱུར་
བ་དེ་དག་ཐམས་ཅད་འབྱུང་བའི་ཚེ་རབ་ཏུ་ཤེས་པར་འགྱུར་ཏེ། ཞེས་གསུངས་པ་འདིའི་མདོ་ལ་རྒྱུན་
སྣང་དུ་མཛད་དོ།།
གཉིས་པ་ལ་གསུམ་ལས། དང་པོ་ནི། མཐོང་ལམ་རྩེ་མོའི་ངོ་བོ་དེ་ཉིད་ཡང་དང་ཡང་དུ་སྒོམ་པར་
སགས་
L
336



བྱེད་དོ། །ཞེས་བར་སྐབས་ཀྱི་ཚིགས་སུ་བཅད་པས་གསུངས་པ་ཆོས་ཅན། དགོས་པ་ཡོད་དེ། མཐོང་
ལམ་རྩེ་སྦྱོར་དེ་ལ་རྟོགས་པ་རང་དབང་དུ་བྱ་བའི་ཆེད་ཡིན་ པའི་ཕྱིར། ཞེས་མཚམས་སྦྱོར་བ་ལ། དེ་ལ་
དབང་དུ་བྱ་བའི་ཕྱིར་དེ་ཉིད་ཡང་དང་ཡང་དུ་སྒོམ་པར་བྱེད་དོ། །ཞེས་བར་སྐབས་ཀྱི་ཚི གས་སུ་བཅད་
པས་ གསུངས་ པ། ཞེས་གསུངས། གཉིས་པ་ནི། མདོ་དེའི་དོན་བཤད་པ་ལ། དེ་ནས་སེང་གེ་རྣམ་
བསྒྱིངས་པའི། །ཞེས་སོགས་གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། །
མཐོང་བའི་ལམ་ཐོབ་པའི། ཞེས་སོགས་ གསུངས། འདི་ལ་ཡང་མཉམ་གཞག་གིས་བསྡུས་པའི་མཐོང་
ལམ་རྩེ་སྦྱོར་དང༌། དེའི་རྗེས་ལ་ཐོབ་ པའི་མཐོང་ལམ་རྩེ་སྦྱོར་གཉིས་ལས། དང་ པོ་དེ་སྟོན་པ་ལ། དེ་
ནས་སེང་གེ་རྣམ་བསྒྱིངས་པའི། །ཏིང་ངེ་འཛིན་ལ་སྙོམས་ཞུགས་ནས། །ཞེས་དང༌། མཐོང་བའི་
ལམ་ཐོབ་པའི་རྣལ་འབྱོར་པ་དེ་ཉོན་མོངས་པ་དང་ ཤེས་བྱའི་སྒྲིབ་པའི་འཇིགས་པ་མེད་ པའི་ཕྱིར་ཏིང་ང་་་་
འཛིན་སེང་གེ་རྣམ་པར་བསྒྱིངས་པ་ལ་སྙོམས་པར་ཞུགས་ནས། ཞེས་གསུངས། །
གཉིས་པ་དེ་སྟོན་པ་ལ། རྟེན་ཅིང་འབྲེལ་འབྱུང་ལུགས་མཐུན་དང་། །ལུགས་མི་མཐུན་ལ་རྟོག་
པར་བྱེད། །ཅེས་དང་། དུས་ཕྱིས་རྟེན་ཅིང་འབྲེལ་བར་འབྱུང་བ་ལ་མ་རིག་པའི་རྐྱེན་གྱིས་འདུ་བྱེད་
རྣམས་སོ། །ཞེས་བྱ་བ་ལ་སོགས་པ་ལུགས་དང་ མཐུན་པ་དང༌། སྐྱེ་བ་འགགས་པས་རྒ་ཤི་འགག་གོ་
ཞེས་བྱ་བ་ལ་སོགས་པ་ལུགས་དང་ མི་མཐུན་པར་ཡང་དག་པར་རྟོག་གོ །ཞེས་གསུངས།
འདིའི་སྐབས་སུ་ གཞུང་དོན་དང༌། མཐའ་དཔྱད་པ་གཉིས་ལས། དང་ པོ་ལ། མཐོང་ལམ་རྩེ་
སྦྱོར་ལ་གནས་པའི་སེམས་དཔའ་ཆོས་ཅན། སྤངས་པ་ལ་དབང་བྱེད་ པའི་བྱེད་ལས་དང་ ལྡན་པ་ཡིན་ཏེ།
མཉམ་ གཞག་ཏུ་སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་པར་ཞུགས་ནས། དེའི་རྗེས་ཐོབ་
ཏུ་རྟེན་འབྲེལ་ལུགས་མཐུན་དང་ལུགས་མི་མཐུན་ལ་རྟོག་པའི་བདེན་པ་མངོན་རྟོ གས་ལ་གནས་པའི་་་་་་་
སེམས་དཔའ་ཡིན་ པའི་ཕྱིར། མཐོང་ལམ་རྣམ་གྲོལ་ལམ་ལ་གནས་པའི་སེམས་དཔའ་ཆོས་ཅན། སེང་
གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་པར་འཇུག་པ་ཡིན་ཏེ། ཤེས་སྒྲིབ་ཀུན་བཏགས་ཀྱི་ས་
བོན་དངོས་སུ་སྤངས་པའི་སྒོ་ནས་མཐོང་སྤང་ སྒྲིབ་གཉིས་ཀྱི་འཇིགས་པ་མེད་ པའི་བདེན་པ་མངོན་རྟོགས་་་
ལ་གནས་པའི་སེམས་དཔའ་ཡིན་ པའི་ཕྱིར། བྱང་སེམས་མཐོང་ལམ་པ་ཆོས་ཅན། རྗེས་ཐོབ་ཏུ་རྟེན་
འབྲེལ་ལུགས་མཐུན་དང་ལུགས་མི་མཐུན་ལ་རྟོག་པར་བྱེད་པ་ཡིན་ཏེ། བདེན་བཞིའི་གནས་ཚུལ་ཁོང་དུ་
ཆུད་པའི་བདེན་པ་མངོན་རྟོགས་ལ་གནས་པའི་སེམས་དཔའ་ཡིན་ པའི་ ཕྱིར།།
ཁ་ཅིག་ མཐོང་ ལམ་རྣམ་ གྲོལ་ལམ་ལ་གནས་པའི་སེམས་དཔའ་དེས་མཉམ་གཞག་ཏུ་སེང་གེ་རྣམ་
E
337



L
པར་བསྒྱིངས་པའི་ཏིང་ངེ་འཛིན་ལ་མཉམ་པར་བཞག་པ་ཆོས་ཅན། དགོས་པ་ཡོད་དེ། མཐོང་སྤང་
སྒྲིབ་གཉིས་ཀྱི་འཇིགས་པ་མེད་པར་བྱ་བའི་ཆེད་ཡིན་ པའི་ཕྱིར། བྱང་སེམས་མཐོང་ལམ་ པས་ རྗེས་ཐོབ་
ཏུ་རྟེན་འབྲེལ་ལུགས་མཐུན་དང་ལུགས་མི་མཐུན་ལ་རྟོག་པ་ཆོས་ཅན། དགོས་པ་ཡོད་དེ། བདེན་་
བ ཞིའི་གནས་ཚུལ་ཁོང་དུ་ཆུད་པར་བྱ་བའི་ཆེད་ཡིན་ པའི་ཕྱིར། ཞེས་ཟེར་བ་མི་འཐད་དེ། མཐོང་ལམ་
རྣམ་གྲོལ་ལམ་ལ་གནས་པའི་སེམས་དཔའ་དེས་མཐོང་སྤང་སྒྲིབ་གཉིས་སྤངས་ཟིན་པའི་ཕྱིར་དང༌། བྱང་
སེམས་མཐོང་ལམ་པས་བདེན་བཞིའི་གནས་ཚུལ་ཁོང་དུ་ཆུད་ཟིན་པའི་ཕྱིར། རོང་ཊིཀ་པ་ན་རེ། སྐབས་་
འདིའི་སེང་གེ་རྣམ་བསྒྱིངས་ཀྱི་ཏིང་ངེ་འཛིན་དེ་སྒོམ་ལམ་རྩེ་སྦྱོར་ཡིན་ཏེ། དེ་ནས་སེང་གེ་རྣམ་བསྒྱིངས་་
པའི༑ ༑ཞེས་པའི་དེ་ནས་དེ། མཐོང་ལམ་རྩེ་སྦྱོར་བསྟན་ཟིན་པ་དེ་ནས་ སྒོམ་ལམ་རྩེ་སྦྱོར་འཆད་ཅེས་
པའི་དོན་ཡིན་པའི་ཕྱིར། ཞེས་ཟེར་བ་མི་འཐད་དེ། དེ་ལ་དབང་དུ་བྱ་བའི་ཕྱིར་དེ་ཉིད་ཡང་དང་ཡང་
དུ་སྒོམ་པར་བྱེད་དོ། །ཞེས་བར་སྐབས་ཀྱི་ཚིགས་སུ་བཅད་པས་ གསུངས། ཞེས་དང༌། ཐོད་རྒལ་གྱི་
མཚམས་སྦྱོར་དུ། དེ་ལྟར་མཐོང་བའི་ ལམ་བརྗོད་ནས། ཞེས་གསུངས་པའི་ཕྱིར།
སྦྱོ
རྟེན་འབྲེལ་ཡན་ལག་བཅུ་གཉིས་རྒྱས་པར་བཤད་པ།
གཉིས་པ་ལ། རྟེན་འབྲེལ་སྤྱིའི་རྣམ་གཞག་བཤད་པ་དང༌། ཀུན་ནས་ཉོན་མོངས་ཕྱོགས་ཀྱི་རྟེན་
འབྲེལ་བྱེ་བྲག་ཏུ་བཤད་པ་གཉིས་ལས། དང་པོ་ལ། མཚན་ཉིད། དབྱེ་བ། ཟབ་པའི་རྒྱུ་མཚན།
སྒྲ་དོན་དང་ བ ཞི་ལས། དང་ པོ་ནི། རང་གི་ཆ་ཤས་ལ་ལྟོས་ནས་གྲུབ་པ། རྟེན་འབྲེལ་གྱི་མཚན་ཉིད་
ཡིན། གཞི་གྲུབ་ན་རྟེན་འབྲེལ་ཡིན་ པས་ཁྱབ་སྟེ། གཞི་གྲུབ་ན་རྟེན་ཅིང་འབྲེལ་བར་འབྱུང་བ་ཡིན་ པས་
ཁྱབ་པའི་ཕྱིར་ཏེ། རྩ་ཤེ་ལས། གང་ཕྱིར་རྟེན་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་ པ། }
དེ་ཕྱིར་སྟོང་པ་མ་ཡིན་ པའི། །ཆོས་འགའ་ཡོད་པ་མ་ཡིན་ནོ། །ཞེས་གསུངས་པའི་ཕྱིར།
གཉིས་པ་ནི། སྤྱིར་རྟེན་འབྲེལ་ལ་དབྱེ་ན། ངོ་བོ་ལ་ལྟོས་པའི་རྟེན་འབྲེལ་དང༌། ཐ་སྙད་རྣམ་
འཇོག་གི་རྟེན་འབྲེལ་གཉིས་ལས། དང་ པོ་ནི། མེ་ལ་བརྟེན་ནས་དུ་བ་འབྱུང་བ་དང་། ས་བོན་ལ་
བརྟེན་ནས་མྱུ་གུ་འབྱུང་བ་ལྟ་བུ། གཉིས་པ་ནི། ཕ་རི་ལ་ལྟོས་ཏེ་ཚུ་རི་འཇོག་པ་དང་། རིང་པོ་ལ་
ལྟོས་ཏེ་ཐུང་དུ་འཇོག་པ་ལྟ་བུའོ། །ཡང་དེ་ལ་འདུས་བྱས་ཀྱི་རྟེན་འབྲེལ་དང་། འདུས་མ་བྱས་ཀྱི་རྟེན་་
འབྲེལ་གཉིས་ལས། རང་གི་རྒྱུར་གྱུར་པའི་རྐྱེན་གསུམ་ག་ལས་བྱུང་བ་གང་ཞིག རང་གི་ཆ་ཤས་ལ་་
ལྟོས་ནས་གྲུབ་པ། དང་པོའི་མཚན་ཉིད། དེ་ལ་དབྱེ་ན། ཕྱིའི་རྟེན་འབྲེལ་དང༌། ནང་གི་རྟེན་འབྲེལ་
338



s
I
གཉིས། རྒྱུད་ཀྱིས་མ་བསྡུས་པ་གང་ཞིག རང་གི་ཆ་ཤས་ལ་ལྟོས་ནས་གྲུབ་པ། དང་པོའི་མཚན་ཉིད།
དཔེར་ན། སྣོད་ཀྱི་འཇིག་རྟེན་ལྟ་བུ། རྒྱུད་ཀྱིས་བསྡུས་པ་གང་ཞིག རང་གི་ཆ་ཤས་ལ་ལྟོས་ནས་
གྲུབ་པ།
གཉིས་པའི་ཡཚན་ཉིད། དཔེར་ན། བཅུད་ཀྱི་སེམས་ཅན་ལྟ་བུ། དེ་ལ་དབྱེ་ན། ཀུན་ནས་
ཉོན་མོངས་ཕྱོ གས་ ཀྱི་རྟེན་འབྲེལ་དང༌། རྣམ་བྱང་ཕྱོགས་ཀྱི་རྟེན་འབྲེལ་གཉིས་སུ་ཡོད། རང་རྒྱུ་ལས་མ་
བྱུང་བ་གང་ཞིག རང་གི་ཆ་ཤས་ལ་ལྟོས་ནས་གྲུབ་པ། གཉིས་པའི་མཚན་ཉིད། དཔེར་ན། ཤེས་
བྱ་ལྟ་བུའོ། །
ཡང་རྟེན་འབྲེལ་གྱི་རབ་དབྱེ་བརྒྱད་དུ་ཀུན་བཏུས་ལས་གསུངས་ཏེ། དེ་ཉིད་ལས། རབ་ཏུ་དབྱེ་
བས་ཇི་ལྟ་བུ་ཞེ་ན། རྣམ་པར་ཤེས་པ་འབྱུང་བའི་རབ་ཏུ་དབྱེ་བ་དང༌། འཆི་འཕོ་བ་དང་སྐྱེ་བའི་རབ་
ཏུ་དབྱེ་བ་དང༌། ཕྱིའི་ལོ་ཏོ ག་འབྱུང་བའི་རབ་ཏུ་དབྱེ་བ་དང༌། འཇིག་པ་དང་འཆ གས་པའི་རབ་ཏུ་
དབྱེ་བ་དང༌། ཟས་ཀྱིས་བསྟན་པའི་རབ་ཏུ་དབྱེ་བ་དང་། འདོད་པ་དང་ མི་འདོད་པའི་འགྲོ་བ་རྣམ་
པར་ དབྱེ་བའི་རབ་ཏུ་དབྱེ་བ་དང༌། རྣམ་པར་དག་པའི་རབ་ཏུ་དབྱེ་བ་དང༌། མཐུ་སྟོ བས་ ཀྱི་རབ་ཏུ་
དབྱེ་བས་ཀྱང་རབ་ཏུ་དབྱེ་བར་བལྟའོ། །ཞེས་འབྲས་བུ་གཙོ་བོར་ གྱུར་ པའི་ཀུན་ནས་ཉོན་མོངས་ཕྱོགས་
ཀྱི་རྟེན་འབྲེལ་གྱི་དབང་དུ་བྱས་པ་དང༌། རྒྱུ་གཙོ་བོར་གྱུར་པའི་ཀུན་ནས་ཉོན་མོངས་ཕྱོགས་ཀྱི་རྟེན་
འབྲེལ་གྱི་དབང་དུ་བྱས་པའི་རབ་དབྱེ་བརྒྱད་དུ་གསུངས་པའི་ཕྱིར། །
གསུམ་པ་ནི། འདུས་ བྱས་ཀྱི་རྟེན་འབྲེལ་རྣམས་ཆོས་ཅན། ཁྱད་ཆོས་ལྔའི་སྒོ་ནས་ཟ བ་པ་ཡིན་
ཏེ། རྒྱུས་ཟབ། མཚན་ཉིད་ཟབ། སྐྱེ་བས་ཟབ། གནས་ པས་ཟབ། འབྱུང་བས་ཟབ་པའི་ཕྱིར།
དང་ པོ་གྲུབ་སྟེ། དེ་རྣམས་རྒྱུ་མེད་དང་བློ་སྔོན་དུ་གཏོང་བའི་བྱེད་པ་པོ་མེད་ ཀྱང་གློ་བུར་དུ་འབྱུང་བའི་
ཕྱིར། གཉིས་པ་གྲུབ་སྟེ། གང་ཟག་གི་བདག་གིས་སྟོང་ཡང་གང་ཟག་གི་བདག་ཏུ་ཡོད་པ་ལྟར་སྣང་
བའི་ རྟེན་འབྲེལ་ཡིན་ པའི་ཕྱིར། གསུམ་པ་གྲུབ་སྟེ། རྐྱེན་གཞན་ལ་རག་ལས་ཏེ་མ་འདྲེས་པར་ འ བྱུང་
ཡང་རྐྱེན་དེ་དག་གི་བློ་སྔོན་དུ་བ ཏང་སྟེ་བྱེད་ པ་མེད་ པའི་ ཕྱིར། བཞི་པ་གྲུབ་སྟེ། སྐད་ཅིག་རེ་རེ་ལ་
འཇིག་ཀྱང་གནས་པ་ལྟར་སྣང་བའི་ཕྱིར། ལྔ་པ་གྲུབ་སྟེ། རང་གི་རྒྱུ་ལས་འབྱུང་ཡང་བདག་གཞན་ལ་
སོགས་པ་འབྱུང་ཚུལ་གྱི་མཐའ་བཞིའི་སྒོ་ནས་བརྟགས་ན་རྟོ གས་པར་དཀའ་བའི་ཕྱིར། དེ་ལྟར་ཡང་།
ཀུན་བཏུས་ལས། ཟབ་པས་ཇི་ལྟ་བུ་ཞེ་ན། རྒྱུས་ཟབ་པ་དང༌། མཚན་ཉིད་ཀྱིས་ཟབ་པ་དང༌། སྐྱེ་
བས་ཟབ་པ་དང་། གནས་པས་ཟབ་པ་དང༌། འབྱུང་བས་ཟབ་པས་ཀྱང་ཟབ་པར་བལྟའོ། །ཞེས་
I
339



གསུངས་པའི་ཕྱིར། །
བཞི་པ་ནི། སྣོད་བཅུད་ཀྱི་འཇིག་རྟེན་རྣམས་ཆོས་ཅན། ཁྱོད་ལ་རྟེན་འབྲེལ་ཞེས་བརྗོད་པའི་རྒྱུ་
མཚན་ཡོད་དེ། བརྟེན་པའམ། འཕྲད་པའམ། ལྟོས་ནས་གྲུབ་པའི་རྒྱུ་མཚན་གྱིས་དེ་ལྟར་བརྗོད་པའི་
ཕྱིར། དེ་ཡང་རྟེན་འབྲེལ་གྱི་སྐད་དོད། པྲ་ཊྛིཏྱ་ས་མུ་དྲ་པཱ་ཏ་ཞེས་འབྱུང་བའི་པྲ་ཊཱི ཏུ་བརྟེན་པ་དང༌། །
འཕྲད་པ་དང༌། ལྟོས་པ་ལ་འཇུག་ཅིང༌། ས་མུ་དྲ་པཱ་ཏ་འབྱུང་བ་ལ་འཇུག་པའི་ཕྱིར། ཀུན་བཏུས་
ལས་རྟེན་འབྲེལ་གྱི་སྒྲ་དོན་བཅུ་གཅིག་ཏུ་གསུངས་ཏེ། དེ་ཉིད་ལས། དོན་གྱིས་ཇི་ལྟ་བུ་ཞེ་ན། བྱེད་
པ་པོ་མེད་པའི་དོན་ནི་རྟེན་ཅིང་འབྲེལ་བར་འབྱུང་བའི་དོན་དང་། རྒྱུ་དང་བཅས་པ་ལས་འབྱུང་བའི་
དོན་དང༌། སེམས་ཅན་མེད་པའི་དོན་དང༌། གཞན་གྱི་དབང་ གིས་དོན་དང༌། གཡོ་བ་མེད་པའི་དོན་
དང༌། མི་རྟག་པའི་དོན་དང༌། སྐད་ཅིག་མའི་དོན་དང༌། རྒྱུ་དང་འབྲས་བུ་རྒྱུན་མི་འཆད་པའི་དོན་
དང་། རྒྱུ་དང་འབྲས་བུ་མཐུན་པའི་དོན་དང༌། རྒྱུ་དང་འབྲས་བུ་སྣ་ཚོགས་པའི་དོན་དང༌། རྒྱུ་དང་
འབྲས་བུ་སོ་སོར་ངེས་པའི་དོན་ནི་རྟེན་ཅིང་འབྲེལ་ བར་ འབྱུང་བའི་དོན་ནོ། །ཞེས་གསུངས་པའི་ཕྱིར།
དེ་ལྟར་སྒྲ་དོན་བཅུ་གཅིག་གསུངས་པའི་རྒྱུ་མཚན་ཡོད་དེ། མི་རྟག་པ་དང༌། སྡུག་བསྔལ་བ་དང༌། །
སྟོང་པ་དང༌། བདག་མེད་པའི་དོན་བཞི་སྟོན་པར་འདོད་ནས་དེ་ལྟར་གསུངས་པའི་ཕྱིར་ཏེ། དང་པོས་
སྟོང་པའི་དོན་དང༌། གསུམ་པས་བདག་མེད་ པའི་དོན་དང༌། ཐ་མ་གསུམ་གྱིས་སྡུག་བསྔལ་བའི་དོན་
དང་། ལྷག་མ་དྲུག་གིས་མི་རྟག་པའི་དོན་བསྟན་པའི་ཕྱིར་རོ། །
གཉིས་པ་ལ། སྐད་ཅིག་མའི་རྟེན་འབྲེལ་འདོད་པའི་ལུགས། གནས་སྐབས་ཀྱི་རྟེན་འབྲེལ་འདོད་
པའི་ལུགས། འབྲེལ་བ་ཅན་གྱི་རྟེན་འབྲེལ་འདོད་པའི་ལུགས། རང་ལུགས་དང་བཞི་ལས། དང་ པོ་ནི།
རང་སྡེ་ཁ་ཅིག རྟེན་འབྲེལ་ཡན་ལག་བཅུ་གཉིས་པོ་དུས་སྐད་ཅིག་མ་གཅིག་ལས་གྲུབ་པ་ཡིན་
ཏེ། འདོད་ཆགས་ཀྱི་ཀུན་ནས་བསླངས་ཏེ་སེམས་ ཅན་གྱི་སྲོག་བཅད་པའི་ཚེ། དེའི་གནས་སྐབས་ཀྱི་
རྨོངས་པ་གང་ཡིན་པ་དེ་མ་རིག་པའི་རྟེན་འབྲེལ། དེའི་གནས་སྐབས་ཀྱི་སེམས་པ་གང་ཡིན་པ་དེ་འདུ་
བྱེད་ཀྱི་རྟེན་འབྲེལ། དེའི་གནས་སྐབས་ཀྱི་དངོས་པོ་རྣམས་སོ་སོར་རིག་པ་གང་ཡིན་པ་དེ་རྣམ་ཤེས་ཀྱི་
རྟེན་འབྲེལ། དེ འི་གནས་སྐབས་ཀྱི་ཕུང་པོ་ལྔ་པོ་དེ་མིང་གཟུགས་ཀྱི་རྟེན་འབྲེལ། དེའི་གནས་སྐབས་ཀྱི་
ཕུང་པོ་ལྔ་ལ་ཡོད་ པའི་ དབང་པོ་དྲུག་པོ་དེ་སྐྱེ་མཆེད་དྲུག་གི་རྟེན་འབྲེལ། དེ་རྣམས་འདུས་པ་རེག་པའི་
རྟེན་འབྲེལ། རེག་པ་ཉམས་སུ་མྱོང་བ་ཚོར་བའི་རྟེན་འབྲེལ། ཚོར་བ་དེ་ལ་ཆགས་པའི་སྲེད་པ་དེ་སྲེད་
པའི་ རྟེན་འབྲེལ། སྲེད་པ་དེ་དང་མཚུངས་ལྡན་གྱི་ཀུན་དཀྲིས་དེ་ལེན་པའི་རྟེན་འབྲེལ། དེའི་གནས་
340



སྐབས་ཀྱི་ལུས་ངག་གི་བྱ་བ་དེ་སྲིད་པའི་རྟེན་འབྲེལ། དེ་རྣམས་སྐྱེས་པ་སྐྱེ་བའི་རྟེན་འབྲེལ། དེ་རྣམས་
སྨིན་པ་རྒ་བའི་རྟེན་འབྲེལ། དེ་རྣམས་ཞིག་པ་ཤི་བའི་རྟེན་འབྲེལ་དུ་འཇོག་པའི་ཕྱིར། དེ་ལྟ་བུ་དེ་ལ་
སྐད་ཅིག་མའི་རྟེན་འབྲེལ་ཞེས་བརྗོད་པའི་རྒྱུ་མཚན་ཡོད་དེ། དེ་བཅུ་གཉིས་པོ་དུས་སྐད་ཅིག་མ་གཅིག་
ལ་གྲུབ་པས་དེ་ལྟར་བརྗོད་པའི་ཕྱིར། ཞེས་ཟེར་རོ། །
གཉིས་པ་ནི། ཁ་ཆེ་བྱེ་བྲག་སྨྲ་པ་ན་རེ། ཁོ་བོ་ཅག་གནས་སྐབས་ཀྱི་རྟེན་འབྲེལ་འདོད་པ་ཡིན་
ཏེ༑ ཚེ་སྔ་མ་ནས་འདིར་འོངས་འདི་ནས་ཕྱི་མར་འགྲོ་བའི་ཚེ་གསུམ་ལ་རྫོགས་པའི་རྟེན་འབྲེལ་ཡན་ལག་
བཅུ་གཉིས་ལྟ་བུ་ལ་མཚོན་ན། ཚེ་སྔ་མ་ནས་འདིར་འོང་བར་བྱེད་པའི་ལས་ཀུན་ནས་སློང་བར་བྱེད་པའི་
གནས་སྐབས་ཀྱི་ཕུང་པོ་ལྔ་པོ་དེ་མ་རིག་པའི་ རྟེན་འབྲེལ། དེ་འདྲའི་ལས་གསོག་པར་བྱེད་ པའི་ གནས་
སྐབས་ཀྱི་ཕུང་པོ་ལྔ་པོ་དེ་འདུ་བྱེད་ཀྱི་རྟེན་འབྲེལ། ཚེ་འདིར་མངལ་དུ་ཉིང་མཚམས་སྦྱར་མ་ཐག་པའི་
གནས་སྐབས་ཀྱི་དེ་ལྔ་པོ་དེ་རྣམ་ཤེས་ཀྱི་རྟེན་འབྲེལ། དེའི་སྐད་ཅིག་གཉིས་པ་ནས་བཟུང་སྟེ་དབང་པོ་
དྲུག་ཚང་བར་མ་དོད་པའི་ གནས་སྐབས་ཀྱི་དེ་ལྔ་པོ་མིང་གཟུགས་ཀྱི་ རྟེན་འབྲེལ། དབང་པོ་དྲུག་ཚང་
བར་དོད་པ་ནས་བཟུང་སྟེ་མིག་དབང་སོགས་ལ་བརྟེན་ནས་མིག་ཤེས་སོགས་ཀྱིས་རང་གི་ཡུལ་འཛིན་མི་་་་
ནུས་པའི་ བར་གྱི་དེ་ལྔ་པོ་དེ་སྐྱེ་མཆེད་དྲུག་གི་རྟེན་འབྲེལ། ཡུལ་དབང་རྣམ་ཤེས་གསུམ་འདུས་ནས་ཡུལ་
གྱི་འགྱུར་བ་སྤྱོད་ནུས་པ་ནས་བཟུང་སྟེ་ཚོར་བ་བདེ་སྡུག་བཏང་སྙོམས་ གསུམ་གྱི་རྒྱུ་ཟས་ལ་སོགས་པ་ཤེས་
མི་ནུས་པ་ཚུན་ཆད་ཀྱི་དེ་ལྔ་པོ་དེ་རེག་པའི་རྟེན་འབྲེལ། དེ་ཤེས་ནུས་པ་ནས་བཟུང་སྟེ་འཁྲིག་པ་སྤྱོད་མི་
ནུས་པ་ཚུན་ཆད་ཀྱི་དེ་ལྔ་པོ་དེ་ཚོར་བའི་རྟེན་འབྲེལ། དེ་ནུས་པ་ནས་བཟུང་སྟེ་འཁྲིག་པའི་ཡུལ་བུད་
མེད་ འཚོལ་བ་ལ་མ་ཞུགས་པའི་ གནས་སྐབས་ཀྱི་དེ་ལྔ་པོ་སྲིད་ པའི་རྟེན་འབྲེལ། དེ་ལ་ཞུགས་པ་ནས་
བཟུང་སྟེ་སྐྱེ་བ་ཕྱི་མར་འགྲོ་བའི་ལས་ཀུན་ནས་སློང་ བར་བྱེད་ པའི་གནས་སྐབས་ཀྱི་དེ་ལྔ་པོ་ལེན་པའི་རྟེན་་
འབྲེལ། དེར་འགྲོ་བའི་ ལས་གསོག་པར་བྱེད་ པའི་ གནས་སྐབས་ཀྱི་དེ་ལྔ་པོ་སྲིད་ པའི་རྟེན་འབྲེལ། སྐྱེ་བ་
ཕྱི་མར་མངལ་དུ་ཉིང་མཚམས་སྤྱར་མ་ཐག་པའི་ གནས་སྐབས་ཀྱི་ དེ་ལྔ་པོ་སྐྱེ་བའི་རྟེན་འབྲེལ། དེའི་སྐད་
ཅིག་གཉིས་པ་ནས་བཟུང་སྟེ་འཁྲིག་པ་སྤྱོད་མི་ནུས་པའི་ གནས་སྐབས་ཀྱི་དེ་ལྔ་པོ་དེ་རྒ་ཤིའི་རྟེན་འབྲེལ་་་་་
ཡིན་ པའི་ཕྱིར་རོ། །ཚེ་སྔ་མ་ནས་འདིར་འོང་བའི་ ལས་ཀུན་ནས་སློང་བར་བྱེད་ པའི་གནས་སྐབས་ཀྱི་
ཕུང་པོ་ལྔ་ པོ་དེ་མ་རིག་པའི་རྟེན་འབྲེལ་དུ་འཇོག་པའི་རྒྱུ་མཚན་ཡོད་དེ། དེའི་གནས་སྐབས་སུ་མ་རིག་
པ་གཙོ་ཆེ་བས་དེ་ལྟར་བཞག་པའི་ཕྱིར་ཏེ། དཔེར་ན། རྒྱལ་པོ་འཁོར་བཅས་བྱོན་པ་ལ་རྒྱལ་པོ་བྱོན་
ཞེས་བརྗོད་པ་བཞིན་ནོ། །དེ་ལྟར་ཡང་།
ནས
341



-
མཛོད་ལས། མ་རིག་ཉོན་མོངས་ སྔོན་གནས་སྐབས། །འདུ་བྱེད་དག་ནི་སྔོན་ལས་ཀྱི། །རྣམ་
ཤེས་མཚམས་སྦྱོར་ཕུང་པོ་ཡིན། །མིང་དང་ གཟུགས་ནི་དེ་ཕན་ཆད། །སྐྱེ་མཆེད་དྲུག་དོད་ཚུན་ཆད་
དོ། །དེ་ནི་གསུམ་འདུས་ཚུན་ཆད་དོ། །རེག་པ་བདེ་སྡུག་ལ་སོགས་པའི། །རྒྱུ་ཤེས་ནུས་པ་ཚུན་
ཆད་དོ། །ཚོར་འཁྲིག་ཚུན་ཆད་སྲེད་པ་ནི། །ལོངས་སྤྱོད་འཁྲིག་པ་ཆགས་ཅན་གྱི། །ཉེ་བར་ལེན་
པ་ལོངས་སྤྱོད་རྣམས། །ཐོབ་པར་བྱ་ཕྱིར་ཡོངས་རྒྱུག་པ། །དེ་སྲིད་འབྲས་བུ་འབྱུང་འགྱུར་ཕྱིར། །
ལས་བྱེད་དེ་ནི་སྲིད་ པ་ཡིན། །ཉིང་མཚམས་སྦྱོར་བ་སྐྱེ་བ་ཡིན། །ཚོར་བའི་བར་ནི་རྒ་ཤི་ཡིན། །
འདི་ནི་གནས་སྐབས་པར་འདོད་ལོ། །གཙོ་བོའི་ཕྱིར་ན་ཡན་ལག་བསྒྲགས། །ཞེས་གསུངས།
དེ་ལྟ་བུའི་ཡན་ལག་བཅུ་གཉིས་པོ་དེ་རྒྱུ་འབྲས་ཚར་གཉིས་སུ་འདུ་བ་ཡིན་ཏེ། མ་རིག་པ་དང་ འདུ་
བྱེད་གཉིས་ཚེ་སྔ་མ་ནས་འདིར་འོང་བའི་རྒྱུ་དང༌། རྣམ་ཤེས་ནས་ཚོར་བའི་ བར་དེའི་འབྲས་བུ་སྟེ། ཚེ་
སྔ་མ་ནས་འདིར་འོང་བའི་རྒྱུ་འབྲས་ཚར་གཅིག་དང་། སྲེད་ལེན་སྲིད་པ་གསུམ་འདི་ནས་ཕྱི་མར་འགྲོ་
བའི་རྒྱུ་དང༌། སྐྱེ་རྒ་གཉིས་དེའི་འབྲས་བུ་སྟེ་འདི་ནས་ཕྱི་མར་འགྲོ་བའི་རྒྱུ་འབྲས་ཚར་གཅིག་སྟེ་གཉིས་
སུ་འདུ་བའི་ཕྱིར། སེམས་ ཅན་རྣམས་ ལས་ཉོན་གྱིས་འཁོར་བར་སྐྱེ་བ་ལེན་པ་ལ་རྒྱུ་འབྲས་ཚར་དེ་གཉིས་
པོ་གང་རུང་ གཅིག་གིས་ཆོག་སྟེ། མ་རིག་པ་དང་འདུ་བྱེད་གཉིས་ཀྱིས་རང་འབྲས་རྣམ་སྨིན་རྣམ་ ཤེས་
ནས་ཚོར་བའི་ བར་འབྱིན་པ་ཡང་སྲེད་ལེན་སྲིད་པ་གསུམ་ལ་རག་མ་ལས། དེ་གསུམ་གྱིས་རང་འབྲས་
རྣམ་སྨིན་སྐྱེ་རྒ་གཉིས་འབྱིན་པ་ཡང་ཅིག་ཤོས་གཉིས་ལ་རག་མ་ལས་པའི་ཕྱིར། དེས་ན་ཚེ་སྔ་མ་ནས་
འདིར་འོངས་འདི་ནས་ཕྱི་མར་འགྲོ་བའི་རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་
པའི་རྟེན་འབྲེལ་ཡིན་ན། ཚེ་སྔ་མའི་སྔ་མ་ནས་སྔ་མར་འོང་སྔ་མ་ནས་འདིར་སྐྱེ་བ་བླངས་པའི་སྲེད་ལེན་
གང་རུང་གི་རྟེན་འབྲེལ་ཡིན་ པས་ཁྱབ། དེའི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་ཡིན་ན། དེ་
འདྲའི་སྲིད་ པའི་རྟེན་འབྲེལ་ཡིན་ པས་ཁྱབ། དེའི་ནང་ཚན་དུ་གྱུར་པའི་རྣམ་ཤེས་ཀྱི་རྟེན་འབྲེལ་ཡིན་ན།
དེ་འདྲའི་སྐྱེ་བའི་རྟེན་འབྲེལ་ཡིན་ པས་ཁྱབ། དེའི་ནང་ཚན་དུ་གྱུར་པའི་མིང་གཟུགས་ནས་ཚོར་བའི་
བར་གྱི་རྟེན་འབྲེལ་གང་རུང་ཡིན་ན། དེ་འདྲའི་རྒ་ཤིའི་རྟེན་འབྲེལ་ཡིན་ པས་ཁྱབ། དེའི་ནང་ཚན་དུ་
གྱུར་པའི་སྲིད་ལེན་ གང་རུང་གི་རྟེན་འབྲེལ་ཡིན་ན། འདི་ནས་ཕྱི་མར་འགྲོ་ཕྱི་མ་ནས་ཕྱི་མའི་ཕྱི་མར་སྐྱེ་
བ་བླངས་པའི་མ་རིག་པའི་རྟེན་འབྲེལ་ཡིན་ པས་ཁྱབ། དེའི་ནང་ཚན་དུ་གྱུར་པའི་སྲིད་ པའི་རྟེན་འབྲེལ་
ཡིན་ན། དེ་འདྲའི་འདུ་བྱེད་ཀྱི་རྟེན་འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་སྐྱེ་བའི་རྟེན་
འབྲེལ་ཡིན་ན། དེ་འདྲའི་རྣམ་ཤེས་ཀྱི་རྟེན་འབྲེལ་ཡིན་ པས་ཁྱབ། དེའི་ནང་ཚན་དུ་གྱུར་པའི་རྒ་ཤིའི་
342



རྟེན་འབྲེལ་ཡིན་ན། དེ་འདྲའི་མིང་གཟུགས་ནས་ཚོར་བའི་རྟེན་འབྲེལ་གྱི་ བར་གང་རུང་ཡིན་ པར་ཁྱབ་བོ།།
དེས་ན་དེ་འདྲའི་རྟེན་འབྲེལ་ཡན་ལག་བཅུ་གཉིས་པོ་དེ་ལ་རྒྱས་པར་དབྱེ་ན་བཅུ་དྲུག་ཏུ་འགྱུར་ཏེ།
ཚེ་སྔ་མ་ནས་འདིར་འོང་བའི་འབྲས་བུ་དེ་ལ་རྣམ་ ཤེས་ནས་ཚོར་བའི་ བར་ལྔ་ཡོད་པ་ལྟར། འདི་ནས་ཕྱི་
མར་འགྲོ་བའི་འབྲས་བུ་སྐྱེ་རྒ་གཉིས་པོ་དེ་ལ་ཡང་དེ་ལྟར་ཡོད་ལ། འདི་ནས་ཕྱི་མར་འགྲོ་བའི་རྒྱུ་ཉོན་
མོངས་པ་དེ་ལ་སྲེད་ལེན་གཉིས་སུ་ཡོད་པ་ལྟར། སྔ་མ་ནས་འདིར་འོང་བའི་རྒྱུ་མ་རིག་པ་དེ་ལ་ཡང་དེ་
གཉིས་སུ་ཡོད་ པས། ཚེ་སྔ་མ་ནས་འདིར་འོང་བའི་རྒྱུ་དེ་ལ་གསུམ། འབྲས་བུ་དེ་ལ་ལྔ། འདི་ནས་ཕྱི་
མར་འགྲོ་བ་ལ་ཡང་དེ་ལྟར་ཡོད་པས། བཅུ་དྲུག་ཏུ་འགྱུར་བའི་ཕྱིར་རོ། །བསྡུ་ན་བརྒྱད་དུ་འདུ་སྟེ།
ཚེ་འདི་ནས་ཕྱི་མར་འགྲོ་བའི་འབྲས་བུ་དེ་སྐྱེ་རྒ་གཉིས་སུ་འདུ་བ་བཞིན་དུ། ཚེ་སྔ་མ་ནས་འདིར་འོང་
བའི་འབྲས་བུ་ལྔ་པོ་དེ་ཡང་དེ་གཉིས་སུ་འདུ་ལ། སྔ་མ་ནས་འདིར་འོང་བའི་རྒྱུ་མ་རིག་པ་དེ་ཉོན་མོངས་
པ་གཅིག་པུར་འདུ་བ་བཞིན་དུ། འདི་ནས་ཕྱི་མར་འགྲོ་བའི་རྒྱུ་སྲེད་ལེན་གཉིས་པོ་དེ་ཡང་ཉོན་མོངས་
གཅིག་པུར་འདུ་བས། ཚེ་སྔ་མ་ནས་འདིར་འོང་བའི་རྒྱུ་དེ་ལ་གཉིས། འབྲས་བུ་དེ་ལ་གཉིས། འདི་
ནས་ཕྱི་མར་འགྲོ་བ་ལ་ཡང་དེ་ལྟར་ཏེ་བརྒྱད་དུ་འདུ་བའི་ཕྱིར་ཏེ། མཛོད་ལས། གཉིས་ཀྱི་རྒྱུ་འབྲས་
མདོར་བསྡུས་པ། །བར་མའི་རྗེས་སུ་དཔག་པ་ལས། །ཞེས་གསུངས་པའི་ཕྱིར། དེ་འདྲའི་ཡན་ལག་
བཅུ་གཉིས་པོ་དེ་རྫོགས་ཚུལ་ཡོད་དེ། མ་རིག་པ་དང་འདུ་བྱེད་གཉིས་ཚེ་སྔ་མ་ལ་དང་། རྣམ་ཤེས་
སོགས་བརྒྱུད་ཚེ་འདི་དང་། སྐྱེ་རྒ་གཉིས་ཚེ་ཕྱི་མ་ལ་རྫོགས་པའི་ཕྱིར་ཏེ། དེ་ཉིད་ལས། སྔོན་དང་ ཕྱི་
མཐར་གཉིས་གཉིས་དང༌། །བར་དུ་བརྒྱུད་ཡོངས་རྫོགས་ལྡན་ལོ། །ཞེས་གསུངས་པའི་ཕྱིར། དེ་
འདྲའི་ཡན་ལག་བཅུ་གཉིས་པོ་དེ་ལ་གནས་སྐབས་ཀྱི་རྟེན་འབྲེལ་ཞེས་བརྗོད་པའི་རྒྱུ་མཚན་ཡོད་དེ། ཕུང་
པོ་ལྔའི་གནས་སྐབས་ལ་བཞག་པའི་རྟེན་འབྲེལ་ཡིན་ པས་དེ་ལྟར་བརྗོད་པའི་ཕྱིར། །
གསུམ་པ་ནི། མདོ་སེམས་གཉིས་ཀས་འབྲེལ་བ་ཅན་གྱི་རྟེན་འབྲེལ་འདོད་ཅིང་། དེ་དང་འདུས་
བྱས་ཀྱི་རྟེན་འབྲེལ་དོན་གཅིག དེས་ན་འབྲེལ་བ་ཅན་གྱི་རྟེན་འབྲེལ་ཞེས་བརྗོད་པའི་རྒྱུ་མཚན་ཡོད་
དེ། རྒྱུ་དང་འབྲས་བུ་འབྲེལ་བར་འབྱུང་བའི་ རྟེན་འབྲེལ་ཡིན་ པས་དེ་ལྟར་བརྗོད་པའི་ཕྱིར། དེ་གཉིས་
ཀྱིས་རྟེན་འབྲེལ་ལ་འདུས་བྱས་ཀྱིས་ཁྱབ་པ་ཁས་ལེན་པའི་ཕྱིར། རྟེན་འབྲེལ་གྱི་སྐད་དོད་པྲ་ཏཱི ཏྱ་ས་མུ་དྲ་
པཱ་ཏི། ཞེས་འབྱུང་བའི་པྲ་ཏཱི ཏྱ་ཞེས་པ་ཕྲང་པ་ལ་འཇུག་ལ། འཕྲད་པའི་དོན་ཡང་རྒྱུ་རྐྱེན་དང་འཕྲད་
པ་ལ་འདོད། ས་མུ་དྲ་པཱ་ཏ་ཞེས་པ་འབྱུང་བ་ལ་འཇུག་ལ། འབྱུང་བའི་དོན་སྐྱེ་བ་ལ་འདོད་པའི་
ཕྱིར་་་་་་་་་
343



ཁོ་ན་རེ། སེམས་ཙམ་པས་རྟེན་འབྲེལ་ལ་འདུས་བྱས་ཀྱིས་ཁྱབ་པར་འདོད་པ་མི་འཐད་དེ། དེས་
འདུས་མ་བྱས་ཀྱི་ རྟེན་འབྲེལ་ཁས་ལེན་པའི་ཕྱིར་ཏེ། དེས་རྣམ་བྱང་གི་རྟེན་འབྲེལ་ཁས་ལེན་པའི་ཕྱིར་ན་
མ་ཁྱབ་སྟེ། དེས་གཟུགས་ལ་འདུས་བྱས་ཀྱིས་ཁྱབ་པ་ཁས་མི་ལེན་པར་ཐལ། དེས་འདུས་མ་བྱས་ཀྱི་
གཟུགས་ཁས་ལེན་པའི་ཕྱིར་ཏེ། དེས་ཆོས་ཉིད་ཀྱི་ གཟུགས་ཁས་ལེན་ པའི་ ཕྱིར། ཁྱབ་པ་ཁས། གཞན་
ཡང་། རྣམ་བྱང་གི་རྟེན་འབྲེལ་ཡིན་ན། འདུས་མ་བྱས་ཀྱི་རྟེན་འབྲེལ་ཡིན་ དགོས་པར་ཐལ། ཁྱོད་ཀྱི་
མ་ ཁྱ བ་པ་དེ་ལ་ཁྱབ་པ་ཡོད་པའི་ཕྱིར་རོ། །
བཞི་པ་ལ། བཤད་བྱའི་ལུང་འགོད་པ་དང༌། དེའི་དོན་བཤད་པ་གཉིས་ལས། དང་ པོ་ནི།
ས་ལུ་ལྗང་བའི་མདོ་ལས། དགེ་སློང་དག་སུས་རྟེན་ཅིང་འབྲེལ་བར་འབྱུང་བ་མཐོང་བ་དེས་ཆོས་
མཐོང་ངོ༌། །སུས་ངོས་མཐོང་བ་དེས་སངས་རྒྱས་མཐོང་ངོ༌། །ཞེས་བྱ་བའི་རྟེན་ཅིང་འབྲེལ་བར་
འབྱུང་བ་དེ་གང་ཞེ་ན། རྟེན་ཅིང་འབྲེལ་བར་འབྱུང་བ་ཞེས་བྱ་བ་ནི་འདི་ལྟ་སྟེ། འདི་ཡོད་པས་འདི་
འབྱུང་། འདི་སྐྱེས་པའི་ཕྱིར་འདི་སྐྱེས་ཏེ། འདི་ལྟ་སྟེ། མ་རིག་པའི་རྐྱེན་གྱིས་འདུ་བྱེད། འདུ་བྱེད་
ཀྱི་ རྐྱེན་གྱིས་རྣམ་པར་ཤེས་པ། རྣམ་པར་ཤེས་པའི་རྐྱེན་གྱིས་མིང་དང་གཟུགས། མིང་དང་གཟུགས་ཀྱི་
རྐྱེན་གྱིས་སྐྱེ་མཆེད་དྲུག སྐྱེ་མཆེད་དྲུག་གི་རྐྱེན་གྱིས་རེག་པ། རེག་པའི་རྐྱེན་གྱིས་ཚོར་བ། ཚོར་
བའི་རྐྱེན་གྱིས་སྲེད་པ། སྲེད་པའི་རྐྱེན་གྱིས་ལེན་པ། ལེན་པའི་རྐྱེན་གྱིས་སྲིད་པ། སྲིད་ པའི་རྐྱེན་གྱིས་
སྐྱེ་བ། སྐྱེ་བའི་རྐྱེན་གྱིས་རྒ་ཤི། རྒ་ཤིའི་རྐྱེན་གྱིས་མྱ་ངན་དང༌། སྨྲེ་སྔགས་འདོན་པ་དང༌། སྡུག་
བསྔལ་བ་དང༌། ཡིད་མི་བདེ་བ་དང་། འཁྲུགས་པ་རྣམས་འབྱུང་བར་འགྱུར་ཏེ། དེ་ལྟར་ན་སྡུག་
བསྔལ་གྱི་ཕུང་པོ་ཆེན་ པོ་འབའ་ཞིག་པ་འདི་འབྱུང་བར་འགྱུར་རོ། །དེ་ལ་མ་རིག་པ་འགགས་པས་འདུ་
བྱེད་འགག་ འདུ་བྱེད་འགགས་པས་རྣམ་པར་ཤེས་པ་འགག རྣམ་པར་ཤེས་པ་འགགས་པས་མིང་
དང་ གཟུགས་འགག མིང་དང་ གཟུགས་འགགས་པས་སྐྱེ་མཆེད་དྲུག་འགག སྐྱེ་མཆེད་དྲུག་འགགས་
པས་རེག་པ་འགག རེག་པ་འགགས་པས་ཚོར་བ་འགག ཚོར་བ་འགགས་པས་སྲེད་པ་འགག སྲེད་
པ་འགགས་པས་ལེན་པ་འགག ལེན་པ་འགགས་པས་སྲིད་པ་འགག། སྲིད་པ་འགགས་པས་སྐྱེ་བ་
བགག སྐྱེ་བ་འགགས་པས་རྒ་ཤི་འགག རྒ་ཤི་འགགས་པས་མྱ་ངན་དང༌། སྨྲེ་སྔགས་འདོན་པ་
དང་། སྡུག་བསྔལ་བ་དང༌། ཡིད་མི་བདེ་བ་དང༌། འཁྲུགས་པ་རྣམས་འགག་པར་འགྱུར་ཏེ། དེ་
ལྟར་ན་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་པ་འདི་འགག་པར་འགྱུར་རོ། །ཞེས་གསུངས། །
གཉིས་པ་ལ། མདོའི་ཚིག་དོན་བཤད་པ་དང་། ཀུན་ནས་ཉོན་མོངས་ཕྱོགས་ཀྱི་ རྟེན་འབྲེལ་བྱེ་
344



བྲག་ཏུ་བཤད་པ་གཉིས་ལས། དང་ པོ་ནི། དགེ་སློང་དག ཅེས་པ་ནས། སངས་རྒྱས་མཐོང་ངོ༌། །
ཞེས་པའི་བར་གྱིས་རྟེན་འབྲེལ་སྤྱིའི་རྣམ་གཞག་དེ་བསྟན་ནས། འདི་ཡོད་པས། ཞེས་པ་ནས། འབྱུང་
བར་འགྱུར་རོ། །ཞེས་པའི་བར་གྱིས་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ལུགས་འབྱུང་དངོས་སུ་
བསྟན་ནས་ལུགས་ལྡོག་ཤུགས་ལ་བསྟན། དེ་ལ་མ་རིག་པ། ཞེས་པ་ནས། འགག་པར་འགྱུར་རོ། །
ཞེས་པའི་བར་གྱིས་རྣམ་བྱང་ཕྱོགས་ཀྱི་རྟེན་འབྲེལ་ལུགས་འབྱུང་དངོས་སུ་བསྟན་ནས་ལུགས་ལྡོག་ཤུགས་་་
ལ་བསྟན་ཏོ། །དེ་ལྟར་བསྟན་པ་ལ་ཆོས་ཅན། དགོས་པ་ཡོད་དེ། འཁོར་བར་འཇུག་ལྡོག་ལ་རྨོངས་
པ་རྣམས་རྨོངས་པ་དེ་དང་བྲལ་བར་བྱ་བའི་ཆེད་ཡིན་ པའི་ཕྱིར་ཏེ། དེ་ཉིད་ལས། གང་གིས་འཁོར་
བར་འཇུག་པ་དང་ ལྡོག་པ་ལ་རྨོངས་པ་རྣམས་རྨོངས་པ་དེ་དང་བྲལ་བར་བྱ་བའི་ཕྱིར། ལུགས་སུ་འབྱུང་
བ་དང་ལུགས་སུ་མི་འབྱུང་བ་གཉིས་ཀྱིས་ཀུན་ནས་ཉོན་མོངས་པ་དང་རྣམ་བྱང་གི་ཕྱོགས་ལས་བརྩམས་ཏེ་
རྟེན་ཅིང་འབྲེལ་བར་འབྱུང་བ་གསུངས། ཞེས་གསུངས་པའི་ཕྱིར།།
གཉིས་པ་ལ། སྤྱིའི་མཚན་ཉིད། སོ་སོའི་དབྱེ་བསྡུ། གོ་རིམ་ངེས་ཚུལ། གྲངས་ངེས་པའི་
ཚུལ༑ རྐྱེན་དུ་འགྱུར་ཚུལ། རང་རང་གི་བྱེད་ལས། ཚེ་དུ་ལ་རྫོགས་པ། ས་མཚུངས་པའི་རྣམ་
གཞག ཇི་ལྟར་སྒོམ་པའི་ཚུལ། དེ་ལྟར་བསྒོམས་པའི་འབྲས་བུ་དང་བཅུ་ལས། དང་པོ་ནི། རང་གི་
རྒྱུར་གྱུར་པའི་རྐྱེན་གསུམ་ལས་བྱུང་བ་གང་ཞིག སྡུག་ཀུན་གང་རུང་དུ་གྱུར་པའི་འཁོར་བ། ཀུན་ནས་
ཉོན་མོངས་ཕྱོགས་ཀྱི་རྟེན་འབྲེལ་གྱི་མཚན་ཉིད། མཚན་ཉིད་ཀྱི་ཟུར་དུ་འཁོར་བ་སྨོས་པའི་དགོས་པ་
ཡོད་དེ། མ་དག་པའི་སྣོད་ཀྱི་འཇིག་རྟེན་དེ་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ཡིན་པ་གཅད་
པར་བྱ་བའི་ཆེད་ཡིན་ པའི་ཕྱིར་དང༌། ལྷག་བཅས་མྱང་འདས་པའི་རྒྱུད་ཀྱི་གཟུགས་ཕུང་དེ་དེ་ཡིན་པ་
གཅད་པར་བྱ་བའི་ཆེད་ཡིན་ པའི་ཕྱིར། དང་པོ་གྲུབ་སྟེ། དེ་དེ་མ་ཡིན་ པའི་ཕྱིར་ཏེ། ཀུན་ནས་ཉོན་
འོ་ངས་ཕྱོགས་ཀྱི་རྟེན་འབྲེལ་ཡིན་ན། ནང་གི་རྟེན་འབྲེལ་ཡིན་དགོས་པའི་ཕྱིར་རོ། །གཉིས་པ་གྲུབ་
སྟེ༑ དེ་དེ་མ་ཡིན་པའི་ཕྱིར་ཏེ། དེའི་རྒྱུད་ལ་ཀུན་ནས་ཉོན་མོངས་ཕྱོགས་ཀྱི་ རྟེན་འབྲེལ་མེད་པའི་ཕྱིར་
ཏེ༑ དེས་དེ་སྤངས་པའི་ཕྱིར་ཏེ། དེས་ཡན་ལག་བཅུ་གཉིས་པོ་ཐམས་ཅད་སྤངས་པའི་ ཕྱིར་ཏེ། རྣལ་
འབྱོར་སྤྱོད་པའི་ས་ལས། དགྲ་བཅོམ་པས་ཡན་ལག་དུ་ཞིག་སྤངས་ཤེ་ན། ཁམས་གསུམ་ན་སྤྱོད་པ་
ཐམས་ཅད་དོ། །ཞེས་གསུངས་ པའི་ཕྱིར། རྐྱེན་གསུམ་ཡང་ཡོད་དེ། གཡོ་བ་མེད་པའི་རྐྱེན། ནུས་
པའི་རྐྱེན། མི་རྟག་པའི་རྐྱེན་རྣམས་སུ་ཡོད་པའི་ཕྱིར། དེས་ན་འདུས་བྱས་ཀྱི་རྟེན་འབྲེལ་གྱི་མཚན་ཉིད་
སྟོན་པའི་ཚེ་གཡོ་བ་མེད་པའི་རྐྱེན་ལས་བྱུང་བ་ཞེས་སྨོས་པའི་དགོས་པ་ཡོད་དེ། སྣོད་བཅུད་ཀྱི་འཇིག་
345



རྟེན་རྣམས་དབང་ཕྱུག་སོགས་གཞན་གྱི་བློའི་གཡོ་བ་སྔོན་དུ་བཏང་ནས་བྱས་པ་མ་ཡིན་པར་དེ་རྣམས་རང་
གི་རྒྱུར་གྱུར་ པའི་ གཡོ་བ་མེད་ པའི་ རྐྱེན་ལས་བྱུང་བ་ཡིན་ནོ། །ཞེས་ཤེས་པར་བྱ་བའི་ཆེད་ཡིན་ པའི་ ཕྱིར་
ཏེ། མདོ་ལས། འདི་ཡོད་པས་འདི་འབྱུང་། ཞེས་དང༌། ཀུན་བཏུས་ལས། མཚན་ཉིད་ཇི་ལྟ་བུ་ཞེ་
ན་གཡོ་བ་མེད་ པའི་རྐྱེན་ལས་བྱུང་བ་དང༌། ཞེས་གསུངས་ པའི་ཕྱིར། ཡང་དེ་སྟོན་པ་ན། མི་རྟག་པའི་
རྐྱེན་ལས་བྱུང་བ་དང་ ཞེས་སྨོས་པ་ལ་དགོས་པ་ཡོད་དེ། དེ་རྣམས་དབང་ཕྱུག་རྟག་པ་དང་སྡུག་བསྔལ་
རྟག་པ་སོགས་ཀྱིས་བྱས་པ་མ་ཡིན་པར་དེ་རྣམས་རང་གི་རྒྱུར་གྱུར་པའི་མི་རྟག་པའི་རྐྱེན་ལས་བྱུང་བ་ཡིན་་་
ནོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར་ཏེ། མདོ་ལས། འདི་སྐྱེས་པའི་ཕྱིར་འདི་སྐྱེ་སྟེ། ཞེས་
དང༌།
ཀུན་བཏུས་ལས། མི་རྟག་པའི་རྐྱེན་ལས་བྱུང་བ་དང༌། ཞེས་གསུངས་པའི་ཕྱིར། ཡང་དེ་སྟོན་པ་
ན། ནུས་པའི་རྐྱེན་ལས་བྱུང་བ་དང་ཞེས་སྨོས་པ་ལ་དགོས་པ་ཡོད་དེ། དེ་རྣམས་རང་གི་རྒྱུར་གྱུར་པའི་
རྐྱེན་དང་པོ་གཉིས་ལས་འབྱུང་བར་མ་ཟད་རྒྱུ་ཡིན་མིན་ཐམས་ཅད་ལས་འབྲས་བུ་ཡིན་མིན་ཐམས་ཅད་་་་་
འབྱུང་ངམ་སྙམ་པའི་ལོག་རྟོག་བཀག་ནས་འདུས་བྱས་ཀྱི་རྟེན་འབྲེལ་རྣམས་རང་སྐྱེད་པར་ནུས་པའི་རང་་་
དང་རིགས་མཐུན་པའི་རྒྱུ་ལས་བྱུང་བ་ཡིན་ནོ་ཞེས་ཤེས་པར་བྱ་བའི་ཆེད་ཡིན་ པའི་ཕྱིར་ཏེ། མདོ་ལས།
འདི་ལྟ་སྟེ་མ་རིག་པའི་རྐྱེན་གྱིས་འདུ་བྱེད། ཅེས་དང༌། ཀུན་བཏུས་ལས། ནུས་པའི་རྐྱེན་ལས་བྱུང་བ་་
དང༌། ཞེས་གསུངས། དེ་རྣམས་རང་སྐྱེད་པར་ནུས་པའི་རང་དང་རིགས་མཐུན་པའི་རྒྱུ་ལས་བྱུང་བའི་
དཔེ་ནི། མ་རིག་པ་ལ་བརྟེན་ནས་འདུ་བྱེད་ཀྱི་རྟེན་འབྲེལ་འབྱུང་ཡང་། བདག་མེད་རྟོགས་པའི་ ཤེས་་
རབ་ལ་བརྟེན་ནས་དེ་མི་འབྱུང་བ་བཞིན་ནོ། །
གཉིས་པ་ལ། དབྱེ་བ། སོ་སོའི་ངོ་བོ། བསྡུ་བ་དང་གསུམ་ལས། དང་པོ་ནི། ཀུན་ནས་ཉོན་་
མོངས་ ཕྱོགས་ཀྱི་རྟེན་འབྲེལ་དེ་ལ་རྩ་བའི་སྒོ་ནས་དབྱེ་ན་གཉིས་སུ་ཡོད་དེ། དེར་གྱུར་ པའི་སྡུག་ཀུན་
གཉིས་སུ་ཡོད་ པའི་ཕྱིར། དེ་ལ་ཡན་ལག་གི་སྒོ་ནས་དབྱེ་ན་བཅུ་གཉིས་སུ་ཡོད་དེ། མ་རིག་པའི་ རྟེན་
འབྲེལ་ནས་རྒ་ཤིའི་རྟེན་འབྲེལ་གྱི་བར་བཅུ་གཉིས་སུ་ཡོད་པའི་ཕྱིར་ཏེ། ཀུན་བཏུས་ལས། ཡན་ལག་
རྣམ་པར་དབྱེ་བས་ཇི་ལྟ་བུ་ཞེ་ན། ཡན་ལག་བཅུ་གཉིས་རྣམས་ཏེ། རྟེན་ཅིང་འབྲེལ་བར་འབྱུང་བའི་
ཡན་ལག་བཅུ་གཉིས་ནི། མ་རིག་པ་དང༌། ཞེས་སོགས་གསུངས་པའི་ཕྱིར། དེ་ལ་ཉིང་ལག་གི་སྒོ་ནས་་
དབྱེ་ན་མཐའ་ཡས་པ་ཞིག་ཡོད་དེ། མ་རིག་པའི་རྟེན་འབྲེལ་དེ་ལ་འཕེན་བྱེད་དགེ་བའི་ལས་ཀྱི་ཀུན་སློང་་
དུ་གྱུར་པའི་མ་རིག་པ་དང་། འཕེན་བྱེད་མི་དགེ་བའི་དེ་དང་། འཕེན་བྱེད་མི་གཡོ་བའི་དེ་དང་ གསུམ་
346



ཡོད་ པའི་ ཕྱིར། འདུ་བྱེད་ཀྱི་རྟེན་འབྲེལ་ལ་ཡང་། འདོད་པའི་བདེ་འགྲོའི་རྣམ་སྨིན་གྱི་ཕུང་པོ་འཕེན་
པར་བྱེད་ པའི་བསོད་ནམས་ཀྱི་ ལས། ངན་འགྲོའི་དེ་འཕེན་པར་བྱེད་ པའི་ བ སོད་ནམས་མ་ཡིན་ པའི་ ལས།
ཁམས་ གོང་མའི་དེ་འཕེན་པར་བྱེད་ པའི་ མི་གཡོ་བའི་ལས་སོགས་དུ་མ་ཡོད་ པའི་ཕྱིར། །
གཉིས་པ་ལ། མ་རིག་པ་ནས་རྒ་ཤིའི་བར་བཅུ་གཉིས་ཡོད་པས། དང་ པོ་མ་རིག་པ་ལ། ཁ་
ཅིག རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་ གྱུར་པའི་རིག་པ། མ་རིག་པའི་མཚན་ཉིད་དུ་
འདོད་པ་མི་འཐད་དེ། གང་ཟག་གི་བདག་འཛིན་དུ་གྱུར་པའི་ཡིད་ཀྱི་རྣམ་པར་ཤེས་པ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། གང་ཟག་གི་བདག་མེད་རྟོགས་པའི་དེ་ཡིན་ པའི་ཕྱིར་
ཏེ། གང་ཟག་གི་བདག་འཛིན་ཡིན་པའི་ཕྱིར། འདོད་ན། དེ་སེམས་བྱུང་དུ་ཐལ་ལོ། །
ཁ་ཅིག རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་དེའི་མཚན་ཉིད་
ཟེར་ན། དབང་ཤེས་སུ་གྱུར་བའི་མ་རིག་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། །
རྟ གས་གྲུབ་སྟེ། དེ་ཡོད་ པའི་ཕྱིར་ཏེ། རང་དང་མཚུངས་ལྡན་གྱི་མིག་གི་རྣམ་པར་ཤེས་པའི་འཁོར་དུ་
བྱུང་བའི་མ་རིག་པ་ཡོད་ པའི་ཕྱིར་ཏེ། ཀུན་བ ཏུས་ལས། འདོད་ཆགས་ནི་འདོད་པའི་ཁམས་སུ་རྣམ་
པར་ཤེས་པའི་ཚོགས་དྲུག་དང་མཚུངས་པར་ལྡན་པར་རིག་པར་བྱའོ། །འདོད་ཆགས་ཇི་ལྟ་བར་མ་་
རིག་པ་ཡང་དེ་བཞིན་ནོ། །ཞེས་གསུངས་པའི་ཕྱིར། འདོད་ན། དེ་ཆོས་ཅན། ཡིད་ཤེས་སུ་ཐལ།
འདོད་པའི་ཕྱིར། ཁྱབ་སྟེ། གང་ཟག་གི་བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་
ཕྱོགས་སུ་གྱུར་པའི་རིག་པ་ཡིན་ན་ཡང་ཡིད་ཤེས་ཡིན་དགོས། ཆོས་ཀྱི་བདག་མེད་རྟོགས་པའི་དེ་ལ་ཡང་
དེ་ཡིན་དགོས་པའི་ཕྱིར། དང་པོ་གྲུབ་སྟེ། དེ་ཡིན་ན་གང་ཟག་གི་བདག་འཛིན་ཡིན་ དགོས་པའི་ ཕྱིར།
གཉིས་པ་གྲུབ་སྟེ། དེ་ཡིན་ན་ཆོས་ཀྱི་བདག་འཛིན་ཡིན་ དགོས་པའི་ཕྱིར། ཁ་ཅིག རིག་པ་ཡེ་ཤེས་ཀྱི་
འགལ་ཟླ་མི་མཐུན་ཕྱོགས་སུ་གྱུར་པའི་རང་སྟོབས་ཀྱིས་རྨོངས་པའི་སེམས་བྱུང་དེ། དེའི་མཚན་ཉིད་ཟེར་
ན༑ གང་ཟག་གི་བདག་འཛིན་དུ་གྱུར་པའི་ཚོར་བ་དེ་མ་རིག་པ་མ་ཡིན་ པར་ཐལ། དེའི་མཚན་ཉིད་ཀྱི་
ཟུར་དུ་རང་སྟོབས་ཀྱིས་རྨོངས་པ་ཞེས་སྨོས་པ་ལ་དགོས་པ་ཡོད་པའི་ཕྱིར། འདོད་ན། དེ་ཆོས་ཅན།
དེ་ཡིན་པར་ཐལ། རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་ཡིན་ པའི་ ཕྱིར།།
ཁྱབ་སྟེ། རྣམ་འགྲེལ་ལས། རིག་པའི་མི་མཐུན་ཕྱོགས་ཕྱིར་དང༌། །སེམས་བྱུང་ཉིད་ཀྱིས་དམིགས་
པའི་ཕྱིར། །ལོག་པར་དམིགས་ཉིད་མ་རིག་པ། །ཞེས་གསུངས་པའི་ཕྱིར། གོང་དུ་མ་གྲུབ་ན། དེ་
ཆོས་ཅན། དེར་ཐལ། གང་ཟག་གི་བདག་མེད་རྟོགས་པའི་དེ་ཡིན་པའི་ཕྱིར་ཏེ། གང་ཟག་གི་བདག་
347



ཡ་
འཛིན་དུ་གྱུར་པའི་སེམས་བྱུང་ཡིན་ པའི་ཕྱིར།
ཁོ་ན་རེ། དེ་ཉོན་མོངས་ཅན་གྱི་མ་རིག་པ་ཡིན་པར་ཐལ། དེ་མ་རིག་པ་ཡིན་ པའི་ཕྱིར། འདོད་
ན། དེ་ཆོས་ཅན། རྩ་ཉོན་ཡིན་ པར་ཐལ་ལོ། །འདོད་མི་ནུས་ཏེ། ཀུན་འགྲོ་ཡིན་ པའི་ ཕྱིར་ན་མ་
ཁྱབ། དེར་ཐལ། ཚོར་བ་ཡིན་པའི་ཕྱིར་ན། འཇིག་ལྟ་ཆོས་ཅན། རྩ་ཉོན་མ་ཡིན་པར་ཐལ། ཡུལ
ངེས་ཡིན་ པའི་ཕྱིར། ཁྱབ་པ་ཁས། དེར་ཐལ། ཤེས་རབ་ཡིན་ པའི་ཕྱིར་ཏེ། ཤེས་རབ་ཉོན་མོངས་
ཅན་ཡིན་ པའི་ཕྱིར། འདོད་ན། དེ་ཆོས་ཅན། རྩ་ཉོན་ཡིན་ པར་ཐལ། ཉོན་མོངས་ཅན་གྱི་མ་རིག་
པ་ཡིན་ པའི་ཕྱིར། རྟགས་གྲུབ་སྟེ། རྣམ་འགྲེལ་ལས། ཉེས་པ་རྣམ་པ་ཐམས་ཅད་དག །འཇིག་
ཚོགས་ལྟ་ལས་སྐྱེས་པ་སྟེ། །དེ་མ་རིག་སྟེ་དེ་ལས་ཆགས། །དེ་ལས་ཞེ་སྡང་ལ་སོགས་འབྱུང་། །ཞེས་
གསུངས་པའི་ཕྱིར། །
ཁ་ཅིག འཕེན་བྱེད་ལས་ཀྱི་ཀུན་སློང་དུ་གྱུར་པའི་མ་རིག་པ་དེ། ཡན་ལག་བཅུ་གཉིས་ཀྱི་ནང་
ཚན་དུ་གྱུར་པའི་མ་རིག་པའི་མཚན་ཉིད་ཟེར་བ་མི་འཐད་དེ། ཚུར་མཐོང་ལྷས་བྱིན་གྱི་ རྒྱུད་ཀྱི་ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། དེ་ཆོས་ཅན། འཕེན་བྱེད་ལས་ ཀྱི་རྒྱུ་ཡིན་ པར་ཐལ་ལོ། །ཁ་ཅིག རང་གིས་ཀུན་ནས་
བསླངས་པའི་ཞེས་སོགས་ཟེར་བ་མི་འཐད་དེ། ཉོན་མོངས་ཅན་མ་ཡིན་ པའི་མ་རིག་པས་ཀུན་ནས་
བསླངས་པའི་འཕེན་བྱེད་ཀྱི་ལས་ གསོག་པ་ཡོད་ པའི་ཕྱིར་ཏེ། ཉོན་མོངས་ཅན་མ་ཡིན་ པའི་སེམས་ཀྱིས་
ཀུན་ནས་བསླངས་ཏེ་འཕེན་བྱེད་ཀྱི་ལས་ གསོག་པ་ཡོད་པའི་ཕྱིར་ཏེ། དེས་ཀུན་ནས་བསླངས་ཏེ་ལས་
གསོག་པ་ཡོད་པའི་ཕྱིར་ཏེ། འཕེན་བྱེད་དགེ་པའི་ལས་ཡོད་པའི་ཕྱིར།
ཁ་ཅིག འཁོར་བའི་རྩ་བར་གྱུར་པའི་མ་རིག་པ། དེའི་མཚན་ཉིད་ཟེར་བ་མི་འཐད་དེ། ཆོས་
ཀྱི་བདག་འཛིན་དུ་གྱུར་པའི་མ་རིག་པ་དེ་འཁོར་བའི་རྩ་བ་ཡིན་ པའི་ཕྱིར་ཏེ། ཆོས་ཀྱི་ བདག་འཛིན་
འཁོར་བའི་རྩ་བ་ཡིན་ པའི་ཕྱིར་ཏེ། དྲང་ངེས་རྣམ་འབྱེད་ལས། ཆོས་ཀྱི་བདག་འཛིན་གྱིས་གང་ཟག་གི་
བདག་འཛིན་གྱི་ གཞི་བྱེད་པ་ནི་ཉན་རང་ལ་ཆོས་ཀྱི་བདག་མེད་རྟོགས་པ་མེད་པར་འདོད་པའི་དབུ་མ་པ་་་
རྣམས་ཀྱིས་ཀྱང་བཞེད་ལ། དེ་ལ་ཆོས་ཀྱི་བདག་འཛིན་ཟད་ན་གང་ཟག་གི་བདག་འཛིན་ལྡོག་ ཀྱང་ཆོས་
ཀྱི་བདག་འཛིན་མ་ཟད་ན་གང་ཟག་གི་བདག་འཛིན་མི་ལྡོག་པ་མ་ཡིན་ཏེ། འཁོར་བའི་ གཞི་རྩེ་མཐར་
ཐུག་པ་དེ་མ་ལོག་ཀྱང་འཁོར་བ་ལས་གྲོལ་བ་མི་འགལ་ཏེ། ཞེས་གསུངས་པའི་ཕྱིར། ཁོ་ན་རེ། ཉན་
ཐོས་དགྲ་བཅོམ་པས་འཁོར་བ་མ་སྤངས་པར་ཐལ། དེས་འཁོར་བའི་རྩ་བ་མ་སྤངས་པའི་ཕྱིར་ན་མ་ཁྱབ་
348



སྟེ། སྡུག་བསྔལ་སྤངས་པ་དང་སྡུག་བསྔལ་གྱི་རྩ་བ་སྤངས་པ་དུས་མཉམ་བར་ཐལ། ། འཁོར་པ་སྤང་པ་
དང་ འཁོར་བའི་རྩ་བ་སྤངས་པ་དུས་མཉམ་པའི་ཕྱིར། རྟགས་ཁས། འདོད་ན། གང་ཟག་གི་བདག་
འཛིན་སྤངས་པའི་གང་ཟག་ཡིན་ན། སྡུག་བསྔལ་གྱི་རྩ་བ་སྤངས་པའི་གང་ཟག་ཡིན་དགོས་པར་ཐལ།
དེ་ཡིན་ན་འཁོར་བའི་རྩ་བ་སྤངས་པའི་གང་ཟག་ཡིན་དགོས་པའི་ཕྱིར། རྟགས་ཁས། འདོད་ན། ལྷག་
བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་ པས་རིམ་ བཞིན་གཤགས། ཁོ་ན་རེ། བྱང་སེམས་
འཕགས་པས་འཁོར་བ་སྤང་བྱའི་གཙོ་བོར་བྱེད་པར་ཐལ། དེས་འཁོར་བའི་རྩ་བ་སྤང་བྱའི་གཙོ་བོར་བྱེད་
པའི་ཕྱིར་ཟེར་ན་མ་ཁྱབ། དེར་ཐལ། ཆོས་ཀྱི་ བདག་འཛིན་འཁོར་བའི་ རྩ་བ་ཡིན་ པའི་ཕྱིར་རོ། །
ཁོ་ན་རེ། འཁོར་བའི་རྩ་བ་འཛིན་སྟངས་མི་མཐུན་པ་གཉིས་ཡོད་པར་ཐལ། གང་ཟག་གི་བདག་
འཛིན་འཁོར་བའི་ རྩ་བ་ཡིན་ པ་གང་ཞིག ཆོས་ཀྱི་ བདག་འཛིན་ཡང་དེ་ཡིན་ པའི་ཕྱིར། འདོད་མི་ནུས་
ཏེ། འཇུག་པའི་ཊཱིཀ་ཆེན་ལས་ དེ་མེད་པར་བཤད་པའི་ཕྱིར་ན་མ་ཁྱབ་སྟེ། དེ་ནི་འཛིན་སྟངས་འགལ་
བའི་ འཁོར་བའི་རྩ་བ་མི་མཐུན་པ་གཉིས་མེད་པ་ལ་དགོངས་པའི་ཕྱིར། །
གཞན་ཡང་། མཚན་ཉིད་དེ་མི་འཐད་དེ། འཁོར་བའི་རྩ་བར་གྱུར་པའི་མ་རིག་པ་ཀུན་བཏགས་་
མེད། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་དེ་ཡོད་ པའི་ཕྱིར། དང་པོ་གྲུབ་སྟེ། ལྷག་མཐོང་
ལས། སེམས་ཅན་རྣམས་འཁོར་བར་འཆིང་བྱེད་ནི་ལྷན་སྐྱེས་ཀྱི་མ་རིག་པ་ཡིན་ པའི་ཕྱིར། ཀུན་བཏགས་
ཀྱི་མ་རིག་པ་ནི་གྲུབ་མཐའ་སྨྲ་བ་དེ་དག་ཁོ་ན་ལ་ཡོད་པས། འཁོར་བའི་རྩ་བར་མི་འཐད་པའི་ཕྱིར།
འདིའི་དམིགས་པ་ནི་ཤིན་ཏུ་གནད་ཆེ་བར་ཡོད་དོ། །ཞེས་གསུངས་པའི་ཕྱིར། གཉིས་པ་གྲུབ་སྟེ།
མཐོང་སྤང་དུ་གྱུར་པའི་དེ་ཡོད་པའི་ཕྱིར་ཏེ། རྒྱུན་ཞུགས་ཀྱིས་སྤངས་པའི་དེ་ཡོད་པའི་ཕྱིར་ཏེ། རྣལ་
འབྱོར་སྤྱོད་པའི་ས་ལས། རྒྱུན་དུ་ཞུགས་པས་ཡན་ལག་དུ་ཞིག་སྤངས་ཤེ་ན། ཐམས་ཅད་ཀྱི་ཕྱོགས་
གཅིག་པ་སྟེ་གང་ཡང་རིལ་སྤངས་པ་ནི་མ་ཡིན་ནོ། །ཞེས་གསུངས་པའི་ཕྱིར།
ཁ་ཅིག རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རང་སྟོབས་ཀྱིས་རྨོངས་པའི་
སེམས་བྱུང་གང་ཞིག རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་ཀུན་སློང་
བྱེད་པ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པའི་མཚན་ཉིད། དབྱེ་ན། བསོད་
ནམས་མ་ཡིན་ པའི་ལས་ཀུན་ནས་སློང་བར་བྱེད་ པའི་ལས་འབྲས་ལ་རྨོངས་པའི་མ་རིག་པ་དང༌། བསོད་
ནམས་དང་མི་གཡོ་བའི་ལས་ཀུན་ནས་སློང་བར་བྱེད་པའི་དེ་ཁོ་ན་ཉིད་ལ་རྨོངས་པའི་མ་རིག་པ་དང་་་་་་་
གཉིས་སུ་ཡོད་ཟེར་བ་ནང་འགལ་ཏེ། ལས་འབྲས་ལ་རྨོངས་པའི་མ་རིག་པ་དང་ཡན་ལག་བཅུ་གཉིས་ཀྱི་
34
༣



ནང་ཚན་དུ་གྱུར་པའི་མ་རིག་པའི་གཞི་མཐུན་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན།
རྒྱུ་དགེ་བ་སྤྱད་པ་ལས་ འབྲས་བུ་བདེ་བ་མི་འབྱུང་བར་འཛིན་པའི་སེམས་བྱུང་རྨོངས་པ་ཡང་ཡིན་ དེ་ཡང་་་
ཡིན་ པའི་གཞི་མཐུན་ཡོད་པར་ཐལ། འདོད་པའི་ཕྱིར། འདོད་ན། དེ་འདྲའི་གཞི་མཐུན་པ་དེ་ཆོས་
ཅན༑ ཟུར་དང་པོ་དེར་ཐལ། མཚོན་བྱ་དེའི་ཕྱིར། རྟགས་ཁས། འདོད་ན། བདག་མེད་རྟོགས་
པའི་རིག་པ་ཡེ་ཤེས་ཀྱི་དེར་ཐལ། འདོད་པའི་ཕྱིར། འདོད་ན། རྒྱུ་དགེ་བ་སྤྱད་པ་ལས་འབྲས་བུ་བདེ་
བ་འབྱུང་བར་འཛིན་པའི་སེམས་བྱུང་དེས་བདག་མེད་རྟོགས་པར་ཐལ་ལོ། །
གཞན་ཡང་། དེ་འདྲའི་གཞི་མཐུན་མེད་པར་ཐལ། ཡན་ལག་བཅུ་གཉིས་པྱི་ནང་ཚན་དུ་གྱུར་
པའི་མ་རིག་པ་དེ་ཡིན་ན། དེ་ཁོ་ན་ཉིད་ལ་རྨོངས་པའི་མ་རིག་པ་ཡིན་དགོས་པའི་ཕྱིར། དོན་གསང་
རྣམ་བཤད་ལས། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དེ་མཐོང་སྤང་ཡིན་གསུངས།
དེ་ལ་ཁ་ཅིག དེ་ཆོས་ཅན། སྤང་བྱ་ཀུན་བཏགས་ཡིན་པར་ཐལ། མཐོང་སྤང་ཡིན་པའི་ཕྱིར། འདོད་
ན། བྱ་རི་དྭགས་སོགས་ཀྱི་རྒྱུད་ལ་ཁྱོད་མེད་པར་ཐལ་ལོ་ཟེར་ན་མི་འཐད་དེ། རང་རྒྱུ་མི་དགེ་བའི་ལས་
ཀྱི་རྣམ་སྨིན་གྱི་འབྲས་བུར་གྱུར་པའི་ངན་སོང་པའི་གཟུགས་ཕུང་ཆོས་ཅན། སྤང་བྱ་ཀུན་བཏགས་སུ་
ཐལ། མཐོང་སྤང་ཡིན་ པའི་ཕྱིར། རྟགས་གྲུབ་སྟེ། དེ་འདྲའི་ངན་སོང་པའི་ཕུང་ཁམས་སྐྱེ་མཆེད་
གསུམ་ག་མཐོང་སྤང་ཡིན་པའི་ཕྱིར་ཏེ། ཀུན་བཏུས་ལས། ངན་སོང་པའི་ཕུང་པོ་དང་ཁམས་དང་སྐྱེ་
མཆེད་རྣམས་མཐོང་བས་སྤང་བར་བྱ་བར་བལྟ་བར་བྱའོ། །ཞེས་གསུངས་པའི་ཕྱིར། ངན་སོང་ པའི་
ཕུང་ཁམས་སྐྱེ་མཆེད་ཐམས་ཅད་མཐོང་སྤང་མ་ཡིན་ཏེ། དེའི་རྒྱུད་ཀྱི་ངར་འཛིན་ལྷན་སྐྱེས་དེ་དེའི་རྒྱུད་
ཀྱི་ཕུང་པོ་ཡིན་པའི་ཕྱིར།
་་ཁ་ཅིག དེ་ཆོས་ཅན། རྒྱུན་ཞུགས་ཀྱིས་སྤངས་པར་ཐལ། མཐོང་སྤང་དུ་གྱུར་པའི་མ་རིག་པ་
ཡིན་པའི་ཕྱིར་ཟེར་བ་མི་འཐད་དེ། བདེན་འཛིན་ཀུན་བཏགས་སུ་གྱུར་པའི་མ་རིག་པ་ཡོད་པའི་ཕྱིར། །
དེས་ན། དེ་ཆོས་ཅན། རྒྱུན་ཞུགས་ཀྱིས་སྤངས་ པར་ཐལ། མཐོང་སྤང་དུ་གྱུར་པའི་ཉོན་མོངས་ཅན་གྱི་
མ་རིག་པ་ཡིན་ པའི་ཕྱིར། ཁ་ཅིག དེ་ཡིན་ན་སྒོམ་སྤང་ཡིན་ པས་ཁྱབ་སྟེ། དེ་ཡིན་ན་ཉོན་ཡིད་
འཁོར་གྱི་མ་རིག་པ་ཡིན་དགོས་པའི་ཕྱིར་ཟེར་ན། དེ་ཆོས་ཅན། ཁྱོད་དང་མཐོང་སྤང་གི་གཞི་མཐུན་
མེད་པར་ཐལ། ཁྱོད་ཡིན་ན་སྒོམ་སྤང་ཡིན་དགོས་པའི་ཕྱིར། །
ཁ་ཅིག དེ་ལ་དབྱེ་ན། དགེ་བར་གྱུར་པའི་ཡན་ལག་བཅུ་གཉིས་ཀྱི་ནང་ཚན་གྱི་མ་རིག་པ་དང་།
མི་རྟགེ་བར་གྱུར་པའི་དེ་གཉིས་སུ་ཡོད་ཅིང་། ལུང་མ་བསྟན་དུ་གྱུར་པའི་དེ་མེད། དང༌ པོ་ཡོད་དེ།
3•ན



，，， -
: ，
t
འཕེན་བྱེད་དགེ་བའི་ལས་ཀྱི་ཀུན་སློང་དུ་གྱུར་པའི་དེ་ཡོད་པའི་ཕྱིར། གཉིས་པ་ཡིན་དེ། ་འཕེན་བྱེད་
མི་དགེ་བའི་ལས་ཀྱི་ཀུན་སློང་དུ་གྱུར་ པའི་དེ་ཡོད་པའི་ཕྱིར་ཟེར་ན། དེའི་ནང་ཚན་དུ་གྱུར་པའི་ལུང་མ་
བསྟན་གྱི་དེ་ཡོད་པར་ཐལ། བསམ་ གཏ་ ༤༽་གཉིས་པར་སྐྱེ་བའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་མ་རིག་པ་དེ་ལུང་མ་ བ སྟན་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁམས་གོང་
མའི་སས་བསྡུས་ཀྱི་ཉོན་མོངས་ཡིན་པའི་ཕྱིར། ཁྱབ་སྟེ། མཛོད་ལས། གོང་མ་ཐམས་ཅད་ལུང་མ་
བ སྟན་༑ །ཞེས་གསུངས་ པའི་ཕྱིར། རྟགས་གྲུབ་སྟེ། བསམ་གཏན་དང་པོའི་སས་བསྡུས་ཀྱི་དེ་ཡིན་
པའི་ ཕྱིར་ཏེ། ཆོས་ཅན་དེའི་ཕྱིར། ཁོ་ན་རེ། དེ་མེད་པར་ཐལ། དེས་ཀུན་ནས་བསླངས་པའི་ལས་
མེད་ པའི་ སྤྱི ལ ་ ཏེ། དེ་འདྲའི་དགེ་བའི་ལས་ ཀྱང་མེད། དེ་འདྲའི་མི་དགེ་བའི་ལས་ ཀྱང་མེད་པའི་ཕྱིར། །
དང་ པོ་མ་གྲུབ་ན། དེ་འདྲའི་དགེ་བའི་ལས་ཆོས་ཅན། ཁྱོད་རང་ཀུན་ནས་སློང་བྱེད་ཀྱི་ལུང་མ་བསྟན་
སྤྱི་བྱིས་ཀུན་ནས་བསླངས་པའི་ལས་ ཡིན་པར་ཐལ། ཆོས་ཅན་དེའི་ཕྱིར། འདོད་ན། དེ་ཆོས་ཅན། ཀུན་
སློང་གི་ལུང་མ་བསྟན་དུ་ཐལ། འདོད་པའི་ཕྱིར། འདོད་ན། ལུང་མ་བསྟན་དུ་ཐལ་ལོ། །འདོད་མི་
ནུས་ཏེ། དགེ་བའི་ ལས་ ཡིན་པའི་ཕྱིར། གཉིས་པ་དེས་རིགས་འགྲེ་ཟེར་ན། མཛོད་ལས། རབ་ཏུ་
འཇུག་བྱེད་དགེ་སོགས་ལས། །རྗེས་འཇུག་བྱེད་ ཀྱང་རྣམ་ གསུམ་འགྱུར། །ཞེས་གསུངས་པ་མི་འཐད་
པར་ཐལ། རྒྱུའི་ཀུན་སློང་དགེ་བས་ཀུན་ནས་བསླངས་ཤིང་དུས་ཀྱི་ཀུན་སློང་ལུང་མ་བསྟན་གྱིས་ཀུན་
ནས་བསླངས་པའི་ལས་མེད་པའི་ཕྱིར། མ་གྲུབ་ན། དེ་ཁོ་ཁོ་རང་དུ་ཐལ། དེ་ཡོད་པའི་ཕྱིར། འདོད་
ན༑ དེ་ཆོས་ཅན། རང་རྒྱུ་ཀུན་ནས་སློང་བྱེད་ལུང་མ་བསྟན་གྱིས་ཀུན་ནས་བསླངས་པའི་ལས་སུ་ཐལ།
ཆོས་ཅན་དེའི་ཕྱིར། འདོད་ན། སྔར་བཞིན་མཚུངས་པ་བྱའོ།།
གཞན་ཡང་། དགེ་བར་གྱུར་པའི་ཡན་ལག་བཅུ་གཉིས་ཀྱི་ནང་ཚན་གྱི་མ་རིག་པ་ཆོས་ཅན། ཉན་
ཐོས་དགྲ་བཅོམ་པས་སྤངས་པར་ཐལ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་
པའི་ཕྱིར། འདོད་མི་ནུས་ཏེ། ཤེས་སྒྲིབ་ཡིན་ པའི་ ཕྱིར་ཏེ། ཉོན་མོངས་ཅན་མ་ཡིན་པའི་མ་རིག་པ་
ཡིན་པའི་ཕྱིར་ཏེ། ཉོན་མོངས་ཅན་མ་ཡིན་པ་གང་ཞིག མ་རིག་པ་ཡིན་པའི་ཕྱིར། དང་པོ་གྲུབ་སྟེ།
དགེ་བ་ཡིན་ པའི་ཕྱིར།
ཁ་ཅིག འཕགས་རྒྱུད་ལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡོད་ཟེར་ན།
དེས་ཀུན་ནས་བསླངས་ཏེ་འཕེན་བྱེད་ཀྱི་ལས་ གསོག་པ་ཡོད་པར་ཐལ། དེ་ཡོད་པའི་ཕྱིར། འདོད་ན།
འཕ གས་པའི་རྟེན་ལ་འཕེན་བྱེད་ཀྱི་ལས་ གསར་དུ་གསོག་པ་ཡོད་པར་ཐལ་ལོ། །འདོད་མི་ནུས་ཏེ།
351



རྟེན་འབྲེལ་མདོ་འགྲེལ་ལས། བདེན་པ་མཐོང་ལ་འཐེན་པ་མེད། །ཅེས་གསུངས་པའི་ཕྱིར། ཁོ་ན་
རེ། འཕགས་རྒྱུད་ལ་འཕེན་བྱེད་ཀྱི་ལས་ཡོད་པར་ཐལ། ལྷག་བཅས་མྱང་འདས་པའི་རྒྱུད་ལ་དེ་ཡོད་
པའི་ཕྱིར་ཏེ། དེ་འཕེན་བྱེད་ཀྱི་ལས་ཀྱི་དབང་གིས་འཁོར་བར་གནས་པའི་ཕྱིར་ཟེར་ན་མ་ཁྱབ་སྟེ། དེའི་
རྒྱུད་ལ་སྔོན་སོ་སྐྱེའི་གནས་སྐབས་སུ་བསགས་པའི་ལས་ཡོད་པར་ཐལ། དེ་དེའི་དབང་གིས་འཁོར་བར་
གནས་པའི་ཕྱིར། ཁྱབ་པ་ཁས། རྟགས་གྲུབ་སྟེ། རྣམ་འགྲེལ་ལས། འདོད་ཆགས་བྲལ་བའི་གནས་པ་
ནི། །བརྩེ་བའམ་ཡང་ན་ལས་ ཀྱིས་ཡིན། །ཞེས་གསུངས་ པའི་ཕྱིར།
ཁོ་ན་རེ། འཕགས་པའི་རྟེན་ལ་དེ་ཡོད་པར་ཐལ། འཕགས་པའི་རྟེན་ལ་གནས་གཙང་དུ་སྐྱེ་བའི་
འཕེན་བྱེད་ཀྱི་ལས་ གསར་དུ་གསོག་པ་ཡོད་པའི་ཕྱིར་ཏེ། དེར་སྐྱེ་བའི་འཕེན་བྱེད་ཀྱི་ལས་ གསར་དུ་
གསོག་པ་ཡོད་པ་གང་ཞིག སོ་སྐྱེའི་རྟེན་ལ་དེ་གསར་དུ་གསོག་པ་མེད་པའི་ཕྱིར་ཏེ། དེ་གསོག་པ་ལ་
བསམ་གཏན་གྱི་དངོས་གཞི་སྙོམས་འཇུག་ཟག་མེད་ཐོབ་དགོས་པའི་ཕྱིར་ཏེ། གནས་གཙང་དུ་སྐྱེ་བ་ལ་
བསམ་གཏན་གྱི་སྤེལ་སྒོམ་ཐོབ་དགོས་པའི་ཕྱིར་ཞེས་ཟེར། འདི་ལ་ཁ་ཅིག ། གནས་གཙང་དུ་སྐྱེ་བའི་
འཕེན་བྱེད་ཀྱི་ལས་ཡོད་ ཀྱང་དེའི་ལས་ གསར་དུ་གསོག་པ་མེད་དེ། དཔེར་ན། གནས་གཙང་དུ་སྐྱེ་
འགྱུར་གྱི་ཕྱིར་མི་འོང་འགའ་ཞིག་གིས་སྔོན་སོ་སྐྱེའི་གནས་སྐབས་སུ་འབྲས་བུ་ཆེ་བ་ལྟ་བུར་སྐྱེ་འགྱུར་གྱི་་་་་
ལས་བསགས་པ་དེ་ཉིད་བསམ་གཏན་གྱི་སྤེལ་སྒོམ་བྱས་པ་ལ་བརྟེན་ནས་གནས་གཙང་དུ་སྐྱེ་བའི་རྒྱུར་སྒྱུར་
བར་བྱེད་པའི་ཕྱིར་ཞེས་ཟེར་བ་མི་འཐད་དེ། དེར་སྐྱེ་བའི་འཕེན་བྱེད་ཀྱི་ལས་ གསོག་པ་ཡོད་པར་ཐལ།
དེར་སྐྱེ་བའི་འཕེན་བྱེད་ཀྱི་ལས་ཡོད་པའི་ཕྱིར། མ་ཁྱབ་ན་འོག་ཏུ་འགོག རྟགས་གྲུབ་སྟེ། དེར་སྐྱེ་
བའི་འདུ་བྱེད་ཀྱི་རྟེན་འབྲེལ་ཡོད་པའི་ཕྱིར། མ་གྲུབ་ན། དེར་སྐྱེ་བའི་འཕེན་བྱེད་ཀྱི་རྒྱུ་མེད་པར་ཐལ།
མ་གྲུབ་པ་གང་ཞིག དེར་སྐྱེ་བའི་མ་རིག་པའི་རྟེན་འབྲེལ་ཡང་མེད། དེར་སྐྱེ་བའི་རྣམ་ཤེས་ཀྱི་རྟེན་
འབྲེལ་ཡང་མེད་པའི་ཕྱིར། དང་པོ་གྲུབ་སྟེ། དེར་སྐྱེ་བའི་འཕེན་བྱེད་ལས་ཀྱི་ཀུན་སློང་དུ་གྱུར་པའི་མ་
རིག་པ་མེད་པའི་ཕྱིར། གཉིས་པ་གྲུབ་སྟེ། དེར་སྐྱེ་བའི་འཕེན་བྱེད་ལས་ཀྱི་བག་ཆགས་བསྒོས་མ་ཐག་
པའི་གཙོ་བོ་ཡིད་ཀྱི་རྣམ་རིག་མེད་པའི་ཕྱིར། །
གཞན་ཡང་། བསམ་ གཏན་གྱི་སྤེལ་སྒོམ་བྱས་པ་ལ་བརྟེན་ནས་གནས་གཙང་དུ་སྐྱེ་བའི་འགྲུབ་བྱེད་
ཀྱི་རྒྱུར་བསྒྱུར་དུ་རུང་བའི་འབྲས་བུ་ཆེ་བར་སྐྱེ་བའི་འཕེན་བྱེད་ཀྱི་ལས་ དེ་གནས་གཙང་དུ་སྐྱེ་བའི་ འཕེན་་་་
བྱེད་ཀྱི་ལས་ཡིན་པར་ཐལ། དེར་སྐྱེ་བའི་འཕེན་བྱེད་ཀྱི་ལས་ ཡོད་པའི་ཕྱིར། འདོད་ན། དེ་ཆོས་ཅན།
ཁྱོད་བསགས་པས་གནས་གཙང་དུ་སྐྱེ་བའི་འཕེན་བྱེད་ཀྱི་ལས་བསགས་པར་འགྲོ་བར་ཐལ། ཁྱོད་དེར་སྐྱེ་
འN，
352



བའི་འཕེན་བྱེད་ཀྱི་ལས་ ཡིན་པའི་ཕྱིར། འདོད་ན། དེར་སྐྱེ་བའི་ འཕེན་བྱེད་ཀྱི་ལས་བསགས་པ་ཡོད་
པར་ཐལ་ལོ། །ཁོ་ན་རེ། མཛོད་འགྲེལ་ལས། རྟ་རྣམས་ཀྱི་ནང་དུ་གང་ཡིན་པ་བོང་བུ་རྣམས་ཀྱིས་
ཀྱང་དེ་ཡིན་ནོ། །ཞེས་གསུངས་པ་འཐད་པར་ཐལ། རྟར་སྐྱེ་འགྱུར་གྱི་འཕེན་བྱེད་ཀྱི་ལས་དེ་ཉིད་
བོང་བུར་སྐྱེ་འགྱུར་གྱི་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་ནས་བོང་བུར་སྐྱེ་བ་ལེན་པ་ཞིག་་་་་
མེད་པའི་ཕྱིར། མ་གྲུབ་ན། བོང་བུར་སྐྱེ་འགྱུར་གྱི་འཕེན་བྱེད་ཀྱི་ལས་བས གས་པ་སྔོན་དུ་མ་སོང་བར་
བོང་བུར་སྐྱེ་བ་ལེན་པ་ཡོད་པར་ཐལ། འདོད་པའི་ཕྱིར་ན་མ་ཁྱབ། འདོད་ན། གནས་གཙང་དུ་སྐྱེ་
བའི་འཕེན་བྱེད་ཀྱི་ལས་ བས གས་པ་སྔོན་དུ་མ་སོང་བར་གནས་གཙང་དུ་སྐྱེ་བ་ལེན་པ་ཡོད་པར་ཐལ་ལོ་ཟབ་
ཟེར་ན། རྟར་སྐྱེ་འགྱུར་གྱི་འཕེན་བྱེད་ཀྱི་ལས་དང་ བོང་བུར་སྐྱེ་འགྱུར་གྱི་འཕེན་བྱེད་ཀྱི་ལས་གཉིས་འགལ་
བར་ཐལ། མ་ཁྱབ་མཚམས་ལ་ཁྱ བ་པའི་ ཕྱིར། འདོད་ན། དེ་ལྟར་སྐྱེ་བ་ལེན་པ་ཞིག་མེད་པར་ཐལ་
གཞན་ཡང་། མཛོད་འགྲེལ་ལས། དོམ་རྣམས་ཀྱི་གང་ཡིན་ པ་དྲེད་མོ་རྣམས་ཀྱིས་ཀྱང་དེ་ཡིན་
དོ༑ ཞེས་གསུངས་པ་མི་འཐད་པར་ཐལ། དོམ་དུ་སྐྱེ་འགྱུར་གྱི་འཕེན་བྱེད་ཀྱི་ལས་དེ་ཉིད་དྲེད་མོར་
སྐྱེ་འགྱུར་གྱི་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་ནས་དྲེད་མོར་སྐྱེ་བ་ལེན་པ་ཞིག་མེད་པའི་་༌༌ཁ་
མ་གྲུབ་ན་སོང་། དེ་ལྟར་སྐྱེ་བ་བླངས་པའི་དྲེད་མོའི་མིང་གཟུགས་ཀྱི་རྟེན་འབྲེལ་ཆོས་ཅན། ཁྱོད་རང་
འཕེན་བྱེད་ཀྱི་ལས་ཀྱི་འཕངས་འབྲས་སུ་ཐལ། ཁྱོད་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་དྲེད་
མོའི་མིང་ གཟུགས་གྱི་རྟེན་འབྲེལ་ཡིན་པའི་ཕྱིར། འདོད་ན། དེ་ལྟར་སྐྱེ་བ་བླངས་པའི་ཚེ་དྲེད་མོའི་མིང་
གཟུགས་ཀྱི་རྟེན་འབྲེལ་དེ་འཕེན་བྱེད་ཀྱི་ལས་ཡོད་ པར་ཐལ་ལོ། །འདོད་ན། དེའི་ཚེ་དྲེད་མོའི་སྐྱེ་བ་
འཕེན་བྱེད་ཀྱི་ལས་ ཡོད་པར་ཐལ་ལོ། །འདོད་ན། དོམ་གྱི་སྐྱེ་བ་འཕེན་བྱེད་ཀྱི་ལས་དང་དྲེད་མོའི་སྐྱེ་
བ་འཕེན་བྱེད་ཀྱི་ལས་ ཀྱི་ གཞི་མཐུན་ཡོད་པར་ཐལ་ལོ། །འདོད་ན་དངོས། .
ཁ་ཅིག འཇིག་ལྟ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན། ཡན་ལག་བཅུ་
གཉིས་ཀྱི་ནང་ཚན་གྱི་ དེ་དང་ འཁོར་བའི་རྩ་བར་གྱུར་ པའི་ དེ་གཉིས་དོན་གཅིག ས ་གཞན་ནས་ཤི་
འཕོས་ཏེ་སྲིད་རྩེར་སྐྱེ་བའི་ ཚེ་མ་རིག་པ་ཅི་ཡང་མེད་ཀྱི་སར་གཏོ གས་ཟེར་བ་ནང་འགལ་ཏེ། བདེན་པ་
མཐོང་ལ་འཕེན་པ་མེད། །ཅེས་གསུངས་པ་མི་འཐད་པར་ཐལ། འཕགས་རྒྱུད་ལ་འཕེན་བྱེད་ཀྱི་ལས་
ཡོད་ པའི་ཕྱིར་ཏེ། འཕ གས་རྒྱུད་ལ་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་ཡོད་པའི་ཕྱིར་
ཏེ། འཕགས་རྒྱུད་ལ་ཡོད་པའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡོད་པའི་ཕྱིར་་
353
，



ཏེ། འཇིག་ལྟ་དེ་དེ་ཡིན་པའི་ཕྱིར་ཏེ། དེ་འཕགས་རྒྱུད་ལ་ཡོད་པ་གང་ཞིག དེ་ཡན་ལག་བཅུ་གཉིས་
ཀྱི་ནང་ཚན་དུ་གྱུར་པའི་མ་རིག་པ་ཡིན་པའི་ཕྱིར། དང་པོ་གྲུབ་སྟེ། འཕགས་རྒྱུད་ལ་འཇིག་ལྟ་ལྷན་
སྐྱེས་ཡོད་པའི་ ཕྱིར། གཞན་ཡང་། དེ་གཉིས་དོན་མི་གཅིག་པར་ཐལ། ཡན་ལག་བཅུ་གཉིས་ཀྱི་ནང་
ཚན་དུ་གྱུར་པའི་མ་རིག་པ་སྤངས་པའི་ཕྱིར་མི་འོང་ཡོད། ཅིག་ཤོས་སྤངས་པའི་དེ་མེད་པའི་ཕྱིར། དང་
པོ་དེར་ཐལ། ཅི་ཡང་མེད་མན་ཆད་ཀྱི་སས་བསྡུས་ཀྱི་མ་རིག་པ་སྤངས་པའི་དེ་ཡོད་པ་གང་ཞིག དེ་
ཡིན་ན་ཅི་ཡང་མེད་མན་ཆད་ཀྱི་སས་བསྡུས་ཡིན་དགོས་པའི་ཕྱིར། དང་པོ་གྲུབ་སྟེ། སྲིད་ཉོན་བརྒྱད་
པ་སྤངས་པའི་དེ་ཡོད་ པའི་ཕྱིར། གཉིས་པ་གྲུབ་སྟེ། སྲིད་རྩེའི་སས་བསྡུས་ཀྱི་ཡན་ལག་བཅུ་གཉིས་ཀྱི་
ནང་ཚན་དུ་གྱུར་པའི་མ་རིག་པ་མེད་པའི་ཕྱིར་ཏེ། ས་གཞན་ནས་ཤི་འཕོས་ཏེ་སྲིད་རྩེར་སྐྱེ་བ་དེའི་ཚེ་མ་
རིག་པ་ཅི་ཡང་མེད་མག་ཆད་ཀྱི་སས་བསྡུས་ཡིན་པའི་ཕྱིར། རྟགས་ཁས་སོ།།
རང་ལུགས་ལ། མ་རིག་པ་སྤྱིའི་རྣམ་ གཞག་བཤད་པ་དང༌། སྐབས་འདིར་བསྟན་གྱི་མ་རིག་པ་བྱེ་
བྲག་ཏུ་བཤད་པ་གཉིས་ལས། དང་པོ་ནི། སྤྱིར་མ་རིག་པ་དེ་ལ་གྲུབ་མཐའ་སྨྲ་པའི་འདོད་ཚུལ་མི་འདྲ་
བ་དུ་མ་འོངས་ཏེ། བྱེ་བྲག་སྨྲ་པས་ནི་མཛའ་བ་བཀག་ཙམ་ལ་མི་མཛའ་བ་དང་ བདེན་པ་བཀག་ཙམ་ལ་
རྫུན་ཚིག་ཏུ་མི་འཇོག་པ་བཞིན་དུ། རིག་པ་བཀག་ཙམ་ལ་མ་རིག་པར་མི་འཇོག་པས། རིག་པ་ཡེ་ཤེས་
ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་རྨོངས་པ་གཅིག་ལ་མ་རིག་པར་འཇོག་ལ། རིག་པ་
ཡེ་ཤེས་དེ་ཡང་དགེ་བ་བཅུ་གཅིག་གི་ནང་ཚན་གྱི་གཏི་མུག་མེད་པའི་སེམས་བྱུང་ལ་བརྗོད་པས། དེའི་
འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་ལ་མ་རིག་པར་འཇོག་པའི་ཕྱིར། འཇིག་ལྟ་དང་མ་
རིག་པ་རྣམ་པ་ཐམས་ཅད་དུ་འགལ་ཏེ། མ་རིག་པ་དེ་རང་ཡུལ་ལ་རྨོངས་པས་རང་ཡུལ་ལ་དཔྱོད་པའི་
རྣམ་ པས་མི་འཇུག་ འཇིག་ལྟ་ཤེས་རབ་ཡིན་ པས་རང་ཡུལ་ལ་དཔྱོད་པའི་རྣམ་ པས་འཇུག་པའི་ཕྱིར། །
དེ་གཉིས་འགལ་བར་ལུང་གིས་གྲུབ་སྟེ། ལུང་ལས། འཇིག་ཚོགས་ལ་ལྟ་བ་དང་མཚུངས་པར་ལྡན་པའི་
མ་རིག་པ་ཞེས་འཇིག་ལྟ་མ་རིག་པ་དང་མཚུངས་ལྡན་དུ་གསུངས་པའི་ཕྱིར། དེ་ལྟར་ཡང༌། མཛོད་
ལས། མ་རིག་མི་མཛའ་རྫུན་སོགས་བཞིན། །ཀུན་སྦྱོར་སོགས་ཚིག་ཕྱིར་འགལ་ཏེ། །ཤེས་རབ་ངན་
པ འོ་མིན་ལྟ་ཕྱིར། །ལྟ་བ་དེ་དང་མཚུངས་ལྡན་ཕྱིར། །ཤེས་རབ་ཉོན་མོངས་བསྟན་ཕྱིར་རོ། །ཞེས་
གསུངས། མདོ་སྡེ་པས་གང་ཟག་གི་བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་
སུ་ གྱུར་པའི་སེམས་བྱུང་མ་རིག་པར་འདོད་དེ། རྣམ་འགྲེལ་ལས། རིག་པའི་མི་མཐུན་ཕྱོགས་ཕྱིར་
དང་། །ཞེས་སོགས་གསུངས་པའི་ཕྱིར། དེས་འཇིག་ལྟ་མ་རིག་པར་ཡང་འདོད་དེ། དེ་ཉིད་ལས།
1
༣
3548.



ཉེས་པ་རྣམ་པ་ཐམས་ཅད་དག །ཅེས་སོགས་གསུངས་པའི་ཕྱིར། མདོ་ལས་ འཇིག་ལྟ་མ་རིག་པ་དང་
མཚུངས་ལྡན་དུ་གསུངས་པ་དང་ མི་འགལ་ཏེ། འཇིག་ལྟ་མ་རིག་པའི་ ཕྱོ གས་གཅིག་ཡིན་ པས་དེ་ལྟར་
བརྗོད་པའི་ཕྱིར། དཔེར་ན། པ་ལ་ཤུ་དང་ ལྡན་པའི་ནགས་ ཚལ་ བཞིན་ནོ། །བྱེ་མདོ་གཉིས་ཀས་མ་
རིག་པ་ལ་ཀུན་ལྷན་གཉིས་སུ་འདོད་ཅིང་བྱེ་བྲག་སྨྲ་པས་འཇིག་ལྟ་ལ་ཀུན་བཏགས་ཀྱིས་ཁྱབ་པ་ཁས་ལེན་་་
ཏེ། དེས་ལྟ་བའི་ཀུན་སྦྱོར་ལྔ་ག་ཀུན་བཏགས་སུ་ཁས་ལེན་པའི་ ཕྱིར་དང༌། རྒྱུན་ཞུགས་ཀྱིས་འཇིག་ལྟ་
སྤངས་པར་ཡང་འདོད་པའི་ཕྱིར། དེས་ན་རང་ཡུལ་ལ་རྨོངས་ པའི་རྣམ་ པས་འཇུག་པའི་སེམས་བྱུང་།
མ་རིག་པའི་མཚན་ཉིད། དེ་ལ་ངོ་བོའི་སྒོ་ནས་དབྱེ་ན། ཉོན་མོངས་ཅན་གྱི་མ་རིག་པ་དང༌། ཉོན་
མོངས་ཅན་མ་ཡིན་ པའི་མ་རིག་པ་གཉིས། བདག་རྐྱེན་གྱི་སྒོ་ནས་དབང་ཤེས་སུ་ གྱུར་པའི་མ་རིག་པ་
དང་། ཡིད་ཤེས་སུ་གྱུར་པའི་མ་རིག་པ་གཉིས། འཛིན་སྟངས་ཀྱི་སྒོ་ནས་ལོག་ཤེས་སུ་གྱུར་པའི་མ་རིག་
པ་དང་། དེ་མ་ཡིན་པར་གྱུར་པའི་དེ་གཉིས། རྟེན་གྱི་སྒོ་ནས་ཁམས་གསུམ་གྱི་མ་རིག་པ་གསུམ།
དམིགས་པའི་སྒོ་ནས་ལས་འབྲས་ལ་རྨོངས་པའི་མ་རིག་པ་དང་། དེ་ཁོ་ན་ཉིད་ལ་རྨོངས་པའི་མ་རིག་པ་
གཉིས། གཉེན་པོའི་སྒོ་ནས་མཐོང་སྤང་དུ་གྱུར་པའི་མ་རིག་པ་དང༌། སྒོམ་སྤང་དུ་གྱུར་པའི་མ་རིག་པ་
གཉིས་སུ་ཡོད་དོ། །
གཉིས་པ་ལ། མཚན་ཉིད། དབྱེ་བ། ངོ་བོ་གང་ཡིན་དཔྱད་པའོ། །དང་པོ་ནི། རང་དང་
རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་ཀུན་སློང་དུ་གྱུར་པའི་དེ་ཁོ་ན་ཉིད་ལ་རྨོངས་་་་
པའི་ སེམས་བྱུང་། ཡན་ལག་བཅུ་གཉིས་ཀྱི་ནང་ཚན་དུ་གྱུར་ པའི་མ་རིག་པའི་མཚན་ཉིད། དེ་དང་མ་
རིག་པའི་རྟེན་འབྲེལ་དོན་གཅིག དེ་ལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་
ལ། འཁོར་བའི་རྩ་བར་གྱུར་པའི་མ་རིག་པ་མ་ཡིན་པ། དེ་ཡིན་ལ་སྔ་མ་མ་ཡིན་པ། གཉིས་ཀ་ཡིན་
པ། གཉིས་ཀ་མ་ཡིན་པ་དང་ བཞི་ལས། དང༌པོ་ནི། རྒྱུན་ཞུགས་ཀྱིས་སྤངས་པའི་ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ལྟ་བུ། གཉིས་པ་ནི། ཆོས་ཀྱི་བདག་འཛིན་དུ་གྱུར་
པའི་མ་རིག་པ་ལྟ་བུ། གསུམ་པ་ནི། ཚུར་མཐོང་ཐ་མལ་པའི་རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་
དུ་གྱུར་པའི་མ་རིག་པ་ལྟ་བུ།
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དང་ལས་འབྲས་ལ་རྨོངས་པའི་མ་རིག་པའི་
གཞི་མཐུན་མེད་དེ། དེ་ཡིན་ན་དེ་ཁོ་ན་ཉིད་ལ་རྨོངས་ པའི་མ་རིག་པ་ཡིན་དགོས་པའི་ ཕྱིར་ཏེ། ཀུན་
བཏུས་ལས། རྨོངས་པ་ནི་རྣམ་པ་གཉིས་ཏེ་འབྲས་བུ་རྣམ་པར་སྨིན་པ་ལ་རྨོངས་པ་དང་ དེ་ཁོ་ན་ཉིད་་ལ་ .
3ss



，
རྨོངས་པའོ། ་།དེ་ལ་འབྲས་བུ་རྣམ་པར་སྨིན་པ་ལ་རྨོངས་པས་ནི་བསོད་ནམས་མ་ཡིན་ པའི་ལས་ མངོན་
པར་འདུ་བྱེད་དོ། །དེ་ཁོ་ན་ཉིད་ལ་རྨོངས་པས་ནི་བསོད་ནམས་དང་ མི་གཡོ་བའི་ལས་ མངོན་པར་འདུ་
བྱེད་དོ། །ཞེས་གསུངས་པ་དང་མི་འགལ་ཏེ། འབྲས་བུ་རྣམ་པར་སྨིན་པ་ལ་ཞེས་སོགས་ཀྱིས་ལས་
འབྲས་ལ་རྨོངས་པའི་མ་རིག་པ་དེས་བསོད་ནམས་མ་ཡིན་པའི་ལས་དེའི་དུས་ཀྱི་ཀུན་སློང་བྱེད་པར་བསྟན་
པ་ཙམ་ཡིན་ གྱི་དེའི་རྒྱུའི་ཀུན་སློང་བྱེད་པར་བསྟན་པ་མ་ཡིན་ པའི་ཕྱིར། དེས་དེ་ཁོ་ན་ཉིད་ལ་རྨོངས་
པས། ཞེས་སོ གས་ལ་མི་མཚུངས་ཏེ། ལས་དེའི་དུས་ཀྱི་ཀུན་སློང་ཡིན་ན། ལས་ དེ་དང་མཚུངས་ལྡན་
ཡིན་དགོས་པ་གང་ཞིག བསོད་ནམས་དང་ མི་གཡོ་བའི་ལས་དང་མཚུངས་ལྡན་གྱི་དེ་ཁོ་ན་ཉིད་ལ་
རྨོངས་པའི་མ་རིག་པ་མེད་པའི་ཕྱིར་ཏེ། བསོད་ནམས་དང་ མི་གཡོ་བའི་ ལས་ གང་རུང་ཡིན་ན། དགེ་
བ་ཡིན་དགོས་པའི་ ཕྱིར། གཉིས་པ་ནི། དེ་ལ་ཁམས་གསུམ་གྱི་ དེ་གསུམ་དུ་ཡོད། གསུམ་པ་ནི། ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དེ། དགེ་སོགས་གསུམ་གྱི་ནང་ནས་ལུང་མ་བསྟན།
སྤང་བྱ་གཉིས་ཀྱི་ནང་ནས་ངོ་བོ་སྒོམ་སྤང་། ཕུང་པོ་ལྔའི་ནང་ནས་འདུ་བྱེད་ཀྱི་ཕུང་པོ་ཡིན། གང་ཟག་
སུའི་རྒྱུད་ལ་ཡོད་ན་སོ་སྐྱེའི་རྒྱུད་ལ་ཡོད་ཅིང་། འཕགས་རྒྱུད་ལ་མེད་དེ། འཕགས་རྒྱུད་ལ་འཕེན་བྱེད་
ཀྱི་ལས་ མེད་ པའི་ ཕྱིར། །
གཉིས་པ་འདུ་བྱེད་ཀྱི་རྟེན་འབྲེལ་ལ་ཡང་། ཁ་ཅིག ཡང་སྲིད་ཕྱི་མ་འཕེན་བྱེད་ཀྱི་ལས། འདུ་
བྱེད་ཀྱི་རྟེན་འབྲེལ་གྱི་མཚན་ཉིད་ཟེར་ན། ཚུར་མཐོང་ལྷས་བྱིན་གྱི་རྒྱུད་ཀྱི་འདུ་བྱེད་ཀྱི་རྟེན་འབྲེལ་ཆོས་
ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། ཡང་སྲིད་ཕྱི་མའི་རྒྱུ་
ཡིན་པར་ཐལ་ལོ། །
ཁ་ཅིག རང་གི་རྒྱུར་གྱུར་པའི་མ་རིག་པས་ཀུན་ནས་བསླངས་ཤིང་རང་གི་འབྲས་བུར་གྱུར་པའི་
ཡང་སྲིད་ ཕྱི་མ་འཕེན་བྱེད་ཀྱི་ལས་དེ། དེའི་མཚན་ཉིད་ཟེར་ན། དམྱལ་བའི་རྣམ་སྨིན་གྱི་ཕུང་པོ་འཕེན་
བྱེད་ཀྱི་ལས་ཆོས་ཅན། ཟུར་གཉིས་པ་དེར་ཐལ། མཚོན་བྱ་དེའི་ཕྱིར་ཏེ། ཆོས་ཅན་དེའི་ཕྱིར། འདོད་
ན། དེ་ཆོས་ཅན། ཁྱོད་ཀྱི་འབྲས་བུར་གྱུར་པའི་ཡང་སྲིད་ཕྱི་མ་དེ་ཁྱོད་ཀྱི་འཕངས་འབྲས་སུ་ཐལ་ལོ། །
འདོད་ན། དེའི་འབྲས་བུར་གྱུར་ པའི་དེ་ཆོས་ཅན། ཁྱོད་ངན་སོང་པའི་གང་ཟག་གི་རྒྱུད་ཀྱིས་བསྡུས་
པར་ཐལ། ཁྱོད་དེའི་འཕངས་འབྲས་ཡིན་པའི་ཕྱིར། འདོད་མི་ནུས་ཏེ། ཁྱོད་དང་བདེ་འགྲོའི་སྲིད་
པའི་ གཞི་མཐུན་ཡོད་པའི་ཕྱིར།
ཁ་ཅིག རང་གི་རྒྱུར་གྱུར་པའི་མ་རིག་པས་ཀུན་ནས་བསླངས་ཤིང་རང་གི་འཕང་བྱར་གྱུར་པའི་་་༌
356



བ
ཡང་སྲིད་ཕྱི་མ་འཕེན་བྱེད་ཀྱི་ལས་དེ། དེའི་མཚན་ཉིད་ཟེར་ན། དེ་ལ་ཁ་ཅིག ཚེ་དེ་ལ་དགྲ་བཅོམ་
པའི་འབྲས་བུ་ཐོབ་པར་ངེས་པའི་སོ་སྐྱེའི་རྒྱུད་ཀྱི་དམྱལ་བའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་ཆོས་་་
ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། ཁྱོད་ཀྱི་འཕང་བྱར་
གྱུར་པའི་ཡང་སྲིད་ཕྱི་མ་ཡོད་ པར་ཐལ་ལོ། །འདོད་ན། དགྲ་བཅོམ་པ་ལས་ཉོན་གྱིས་དམྱལ་བར་སྐྱེ་
བ་ལེན་པ་ཡོད་པར་ཐལ་ལོ་ཟེར་ན་མ་ཁྱབ། འདོད་ན། དེ་ཆོས་ཅན། ཁྱོད་ཀྱི་འཕང་བྱར་གྱུར་པའི་
དེ་ཡོད་པར་ཐལ། དམྱལ་བའི་རྣམ་སྨིན་གྱི་ཕུང་པོ་དེ་དེ་ཡིན་པའི་ཕྱིར། ཁྱོད་དེ་འཕེན་བྱེད་ཀྱི་ལས་
ཡིན་ པའི་ཕྱིར།
ཁ་ཅིག འདུ་བྱེད་ཀྱི་རྟེན་འབྲེལ་དུ་གྱུར་ པའི་ གཟུགས་ཕུང་ཡོད་དེ། དེར་གྱུར་ པའི་ལུས་ངག་
ཡིད་གསུམ་གྱི་ལས་ ཡོད་པ་གང་ཞིག ལུས་ངག་གི་ལས་ གཟུགས་ཕུང་ཡིན་པའི་ཕྱིར་ཏེ། མཛོད་ལས།
སེམས་པ་ཡིད་ཀྱི་ལས་ཡིན་ཏེ། །དེས་བསྐྱེད་ལུས་དང་ངག་གི་ལས། །ཞེས་དང༌། ལུས་རྣམ་རིག་
བྱེད་དབྱིབས་ སུ་འདོད། །ངག་རྣམ་རིག་བྱེད་ནི་ངག་སྒྲ། །ཞེས་གསུངས་ པའི་ཕྱིར་ཟེར་ན་མ་ཁྱབ་
སྟེ། ལས་ཡིན་ན་སེམས་བྱུང་སེམས་པ་ཡིན་དགོས་པའི་ཕྱིར་ཏེ། ལྷག་མཐོང་ཆེན་མོ་ལས། སེམས་
པའི་ལས་ནི་རང་དང་མཚུངས་པར་ལྡན་པའི་སེམས་ཡུལ་རྣམས་ལ་གཡོ་ཞིང་སྐུལ་བར་བྱེད་ པའི་སེམས་་་་༌་
བྱུང་ཡིད་ཀྱི་ལས་སོ། །བསམ་ པའི་ལས་ནི་སེམས་པ་དེས་ཀུན་ནས་བསླངས་ཤིང་ལུས་ངག་གི་ལས་ཏེ། །
དེ་ལ་རིག་བྱེད་དང་རིག་བྱེད་མ་ཡིན་པ་གཉིས་སུ་བྱས་ནས་གཟུགས་ཅན་ཁོ་ནར་བྱེ་བྲག་སྨྲ་པས་འདོད་པ་་
ལ། སློབ་དཔོན་དབྱིག་གཉེན་གྱིས་དེ་བཀག་ནས། ལུས་ངག་གི་རིག་བྱེད་དང་མཉམ་དུ་འཇུག་པའི་
སེམས་པ་ལ་བྱེད་ པས་གཉིས་ཀའང་སེམས་པར་བཤད་དོ། །ཞེས་གསུངས་ པའི་ཕྱིར། ཁོ་ན་རེ། ལས་
དང་ གཟུགས་ཕུང་གི་གཞི་མཐུན་ཡོད་པར་ཐལ། དགེ་བའི་ལས་དང་ གཟུགས་ཕུང་གི་གཞི་མཐུན་ཡོད་པ་
གང་ཞིག མི་དགེ་བའི་ལས་དང་དེའི་གཞི་མཐུན་ཡོད་པའི་ཕྱིར། དང་པོ་གྲུབ་སྟེ། བཀའ་བརྒྱད་
སྟོང་པ་དེ་དགེ་བའི་ལས་ཡིན་ པའི་ཕྱིར་ཏེ། དེ་དགེ་བ་ཡིན་ པའི་ཕྱིར་ཟེར་ན་མ་ཁྱབ། གཉིས་པ་གྲུབ་
སྟེ༑ རྫུན་ཚིག་དེ་མི་དགེ་བའི་ལས་ ཡིན་ པའི་ཕྱིར་ཏེ། དེ་མི་དགེ་བ་ཡིན་པའི་ཕྱིར་ཟེར་ན་མ་ཁྱབ་བོ།།
རང་ལུགས་ལ། འདུ་བྱེད་ཀྱི་རྟེན་འབྲེལ་བཤད་པ་དང༌། ལས་ ཀྱི་ རྣམ་ གཞག་སྤྱིར་བསྟན་པའོ། །
དང་ པོ་ལ། མཚན་ཉིད། དབྱེ་བ། ངོ་བོ་གང་ཡིན་དཔྱད་པའོ། །དང་ པོ་ནི། རང་དང་རྟེན་
འབྲེལ་ཚར་གཅིག་ཏུ་གཏོ གས་པའི་མ་རིག་པས་ཀུན་ནས་བསླངས་ཤིང་རང་གི་འཕང་བྱར་གྱུར་པའི་ཡང་ས་
སྲིད་ཕྱི་མ་འཕེན་བྱེད་ཀྱི་སེམས་བྱུང་སེམས་པ་དེ། ཡན་ལག་བཅུ་གཉིས་ཀྱི་ནང་ཚན་གྱི་འདུ་བྱེད་ཀྱི་རྟེན་
357



འབྲེལ་གྱི་མཚན་ཉིད། དེ་དང་འདུ་བྱེད་ཀྱི་རྟེན་འབྲེལ་དོན་གཅིག་པ་་ ་
གཉིས་པ་ནི། དེ་ལ་འདུ་བྱེད་ཀྱི་རྟེན་འབྲེལ་དུ་གྱུར་པའི་བསོད་ནམས་ཀྱི་ལས། དེར་གྱུར་པའི་
བསོད་ནམས་མ་ཡིན་པའི་ལས། དེར་གྱུར་པའི་མི་གཡོ་བའི་ལས་དང་ གསུམ་ཡོད། དང་པོ་ལ་ཡང་།
དེར་གྱུར་པའི་གླིང་བ ཞིའི་མི་དང་འདོད་ལྷ་རི གས་དྲུག་ཏུ་སྐྱེ་བའི་འཕེན་བྱེད་ཀྱི་ལས་རྣམས་སུ་ཡོད། །
གཉིས་པ་ལ་ཡང༌། ངན་སོང་གསུམ་དུ་སྐྱེ་བའི་འཕེན་བྱེད་ཀྱི་ལས་རྣམས་སུ་ཡོད། གསུམ་པ་ལ་ཡང་། །
གཟུགས་ཁམས་གནས་རིགས་བཅུ་བདུན་དང་ གཟུགས་མེད་རིགས་བཞིར་སྐྱེ་བའི་འཕེན་བྱེད་ཀྱི་ལས་་་་་་
རྣམས་སུ་ཡོད་དོ། །
གསུམ་པ་ནི། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་དེ་ཡིན་ན།
ཕུང་པོ་ལྔའི་ནང་ནས་འདུ་བྱེད་ཀྱི་ཕུང་པོ་ཡིན་དགོས་པའི་ཕྱིར་ཏེ། དེ་ཡིན་ན་མཚུངས་ལྡན་འདུ་བྱེད་ཀྱི་
ཕུང་པོ་ཡིན་དགོས་པའི་ཕྱིར་ཏེ། དེ་ཡིན་ན་སེམས་བྱུང་སེམས་པ་ཡིན་དགོས་པའི་ཕྱིར། དགེ་སོ གས་
གསུམ་གྱི་ནང་ནས་ངོ་བོ་ལུང་མ་བསྟན་དང༌། སྤང་བྱ་གཉིས་ཀྱི་ནང་ནས་ངོ་བོ་ སྒོམ་ སྤུང་ཡིན་ནོ ། །
གཉིས་པ་ནི། ལས་ལ་སྤྱིར་ངོ་བོའི་སྒོ་ནས་སེམས་པའི་ལས་དང༌། བསམ་པའི་ལས་ གཉིས་སུ་ཡོད་
དེ། ཀུན་བཏུས་ལས། ལས་ གང་ཞེ་ན། སེམས་པའི་ལས་དང་། བསམ་པའི་ལས་ཏེ། འདི་ནི་ལས་
ཀྱི་མཚན་ཉིད་མདོར་བསྡུས་པའོ། །ཞེས་གསུངས་པའི་ཕྱིར། དེ་གཉིས་ཀྱི་ཁྱད་པར་ཡང་ཡོད་དེ།
ཡིད་ཀྱི་ལས་དེ་སེམས་པའི་ལས་ དང་། ལུས་ངག་གི་ལས་ གཉིས་པོ་དེ་བསམ་པའི་ལས་ཡིན་ པའི་ཕྱིར་ཏེ།
མཛོད་ལས། སེམས་པ་ཡིད་ཀྱི་ལས་ཡིན་ཏེ། །དེས་བསྐྱེད་ལུས་དང་ངག་གི་ལས། །ཞེས་གསུངས་
པའི་ཕྱིར། ཡང་ལས་ལ་འཇུག་ཚུལ་གྱི་ སྒོ་ནས་ལུས་ངག་ཡིད་གསུམ་གྱི་ལས་གསུམ་དུ་ཡོད་དེ། དགེ་མི་
དགེ་གང་ཡིན་ཀྱང་རུང་དང་པོར་འདི་དང་འདི་བྱའོ་ཞེས་ཐོག་མར་ཡིད་ཁོ་ན་ལ་སེམས་ཤིང་ལུས་ངག་གི་་་
གནས་སྐབས་སུ་མ་ཐོན་པའི་སེམས་བྱུང་སེམས་པ་དེ། ཡིད་ཀྱི་ལས་དང༌། སེམས་བྱུང་སེམས་པ་དེས་
ཀུན་ནས་བསླངས་ཏེ་ལུས་ངག་གི་གནས་སྐབས་སུ་ཐོན་པའི་སེམས་བྱུང་སེམས་པ་དེ། ལུས་ངག་གི་ལས་
སུ་སོ་སོར་འཇོག་པའི་ཕྱིར། དེ་ཡང་ལུས་ཀྱི་རིག་བྱེད་དང་མཉམ་དུ་འཇུག་པའི་སེམས་བྱུང་སེམས་པ་
དེ། ལུས་ཀྱི་ལས་དང་། ངག་གི་རིག་བྱེད་དང་མཉམ་དུ་འཇུག་པའི་སེམས་བྱུང་སེམས་པ་དེ། ངག་གི་
ལས་སུ་འཇོག་གོ།
ལུས་ཀྱི་ལས་ལ་དྲུག་ཏུ་ཡོད་དེ། སྲོག་གཅོད་པ། མ་བྱིན་པར་ལེན་པ། མི་ཚངས་པར་སྤྱོད་པ་སྟེ་
ལུས་ཀྱི་ མི་དགེ་བའི་ལས་ གསུམ། དེ་ལས་ བཟློག་པའི་ལུས་ཀྱི་དགེ་བའི་ལས་གསུམ་སྟེ་དྲུག་ཏུ་ཡོད་ པའི་
358



ཕྱིར། ངག་གི་ལས་ལ་བརྒྱད་དུ་ཡོད་དེ། རྫུན། ཕྲ་མ། ཚིག་རྩུབ། ། ངག་འཁྱལ་ཏེ་ངག་གི་མི་དགེ་
བའི་ ལས་ བཞི། དེ་ལས་བཟློག་པའི་ངག་གི་དགེ་བའི་ལས་ བཞི་སྟེ་བརྒྱད་ཡོད་པའི ཕྱིར། ཡིད་ཀྱི་ལས་
ལ བརྣབ་སེམས་དང༌། གནོད་སེམས།. ཁོག་ལྟ་རྣམས་མེད་དེ། དེ་རྣམས་ལས་མ་ཡིན་པའི་ཕྱིར་ཏེ།
དེ་ཉོན་མོངས་ཡིན་པའི་ཕྱིར། དེ་ལྟར་ཡང་། མཛོད་ལས། གསུམ་ལམ་བདུན་ནི་ལས་ ཀྱང་ཡིན། །
ཞེས་དང་། བརྣབ་སེམས་ལ་སོགས་ལས་མིན་ཡང་། ཞེས་གསུངས།
ཡང་ལས་ལ་རྒྱུའི་སྒོ་ནས། ཟག་བཅས་ཀྱི་ལས་དང་ཟག་མེད་ཀྱི་ལས་ གཉིས། དེ་གཉིས་གང་རུང་
མ་ཡིན་ པའི་ལས་ དང་གསུམ་ལས། དང་པོ་ནི། རང་རྒྱུ་ཉོན་མོངས་ཙམ་གྱིས་ཀུན་ནས་བསླངས་ པའི་
སེམས་བྱུང་སེམས་པ་ལྟ་བུ། ཟག་བཅས་ཀྱི་ལས་ལ་བྱེད་ལས་ཀྱི་སྒོ་ནས། འཕེན་བྱེད་ཀྱི་ལས། འགྲུབ་
བྱེད་ཀྱི་ལས། རྫོགས་བྱེད་ཀྱི་ལས་དང་གསུམ་ལས། དང་བོ་ནི། རྣམ་སྨིན་གྱི་ངོ་བོ་འབྱིན་རུང་ཙམ་དུ་
བྱེད་ པའི་ལས་ ལྟ་བུ། གཉིས་པ་ནི། རྣམ་སྨིན་གྱི་ངོ་བོ་འགྲུབ་ངེས་སུ་བྱེད་པའི་ལས་ལྟ་བུ། གསུམ་པ་
ནི། འཕེན་བྱེད་ལས་ཀྱིས་འཕངས་ཤིང་འགྲུབ་བྱེད་ལས་ ཀྱིས་གྲུབ་པར་བྱས་པའི་རྟེན་དེ་ལ་བདེ་སྡུག་སོ་
སོར་འབྱིན་པར་བྱེད་པའི་ལས་ ལྟ་བུ།
དེས་ན་འཕེན་བྱེད་དགེ་བས་འཕངས་ཤིང་རྫོགས་བྱེད་དགེ་བས་རྫོགས་པ། འཕེན་བྱེད་མི་དགེ་བས་
འཕངས་ ཤིང་ རྫོགས་བྱེད་མི་དགེ་བས་རྫོགས་པ། འཕེན་བྱེད་དགེ་བས་འཕངས་ཤིང་རྫོགས་བྱེད་མི་དགེ་
བས་རྫོགས་པ། འཐེན་བྱེད་མི་དགེ་བས་འཕངས་ཤིང་རྫོགས་བྱེད་ དགེ་བས་རྫོགས་པ་དང་བཞི་ལས།
དང་པོ་ནི། འདོད་པའི་ལྷ་དང་མི་ཕལ་ཆེར་ལྟ་བུ། གཉིས་པ་ནི། ངན་སོང་བ་ཕལ་ཆེར་ལྟ་བུ། གསུམ་
པ་ནི། མིའི་རྟེན་ལ་ལོངས་སྤྱོད་ཆུང་ཞིང་ཚེ་ཐུང་ལ་ནད་མང་བ་ལྟ་བུ། བཞི་པ་ནི། ཀླུའི་རྟེན་ལ་
ལོངས་སྤྱོད་དཔག་མེད་འབྱུང་བ་ལྟ་བུའོ། །ཡང་ཟག་བཅས་ཀྱི་ལས་ལ་རྣམ་སྨིན་འབྱུང་ཚུལ་གྱི་ སྒོ་ནས།
མཐོང་ཆོས་ལ་མྱོང་འགྱུར་གྱི་ལས། སྐྱེ་གནས་ ག ཞན་ལ་མྱོང་འགྱུར་གྱི་ལས། ལན་གྲངས་གཞན་ལ་མྱོང་
འགྱུར་གྱི་ལས། རྣམ་སྨིན་འབྱིན་པར་མ་ངེས་པའི་ལས་ དང་བཞི་ལས། དང་པོ་ནི། ལས་ བས གས་པའི་
ཚེ་དེ་ལ་རྣམ་སྨིན་འབྱིན་པར་ངེས་པའི་ལས་ལྟ་བུ། གཉིས་པ་ནི། ལས་བསགས་པའི་ཚེ་ཕྱི་མ་དེ་ཉིད་ལ་
རྣམ་སྨིན་འབྱིན་པར་ངེས་པའི་ལས་ ལྟ་བུ། གསུམ་པ་ནི། ལས་བསགས་པའི་ཚེ་ཕྱི་མའི་ཕྱི་མ་ནས་རྣམ་
སྨིན་འབྱིན་པར་ངེས་པའི་ལས་ ལྟ་བུ། བཞི་པ་ནི། སྐད་ཅིག་གཉིས་པར་གཉེན་པོ་སྟོབས་བཞིའི་བ ཤགས་
པས་འདག་ངེས་ཀྱི་སྲོག་གཅོད་ཀྱི་ལས་ ལྟ་བུ།
ཡང་དེ་ལ་རྣམ་སྨིན་མྱོང་ཚུལ་གྱི་ སྒོ་ནས། བདེ་བ་མྱོང་འགྱུར་གྱི་ལས། སྡུག་བསྔལ་མྱོང་འགྱུར་
359



གྱི་ལས། བཏང་སྙོམས་མྱོང་འགྱུར་གྱི་ལས་ དང་གསུམ་ལས། དང་པོ་ནི། བསམ་གཏན་གསུམ་པ་མན་
ཆད་ཀྱི་སས་བསྡུས་ཀྱི་དགེ་བའི་ལས་ལྟ་བུ། གཉིས་པ་ནི། མི་དགེ་བའི་ལས་ ལྟ་བུ། གསུམ་པ་ནི།
བསམ་གཏན་བཞི་པ་ཡན་ཆད་ཀྱི་སས་བསྡུས་ཀྱི་ལས་ལྟ་བུ།
ཡང་དེ་ལ་ཁམས་ དང་བསམ་པའི་སྒོ་ནས། བསོད་ནམས་ཀྱི་ལས། བསོད་ནམས་མ་ཡིན་པའི་
ལས། མི་གཡོ་བའི་ལས་ དང་གསུམ་ལས། དང་པོ་ནི། འདོད་པའི་བདེ་འགྲོའི་སྐྱེ་བ་འཕེན་འགྲུབ་ཀྱི་
ལས་ ལྟ་བུ། གཉིས་པ་ནི། ངན་འགྲོའི་དེ་ལྟ་བུ། གསུམ་པ་ནི། ཁམས་གོང་མའི་དེ་ལྟ་བུ། ཁམས་
གོང་མའི་སྐྱེ་བ་འཕེན་འགྲུབ་ཀྱི་ལས་ལ་མི་གཡོ་བ་ཞེས་བརྗོད་པའི་རྒྱུ་མཚན་ཡོད་དེ། ཁམས་གོང་མའི་སྐྱེ་
བ་འཕེན་བྱེད་ཀྱི་ལས་ དེ་རྣམ་གཡེང་གིས་མི་གཡོ་བའམ། དེའི་སྐྱེ་བ་འཕེན་བྱེད་ཀྱི་ལས་དེ་དང་རྫོགས་
བྱེད་ཀྱི་ལས་དེས་རྣམ་སྨིན་ཁམས་གཞན་དང་ས་གཞན་དུ་མི་གཡོ་བ་སྟེ་མི་འབྱིན་པའི་རྒྱུ་མཚན་གྱིས་དེ་་་་་་
ལྟར་བརྗོད་པའི་ཕྱིར། འདོད་པའི་སྐྱེ་བ་འཕེན་འགྲུབ་ཀྱི་ལས་རྣམས་གཡོ་བ་ཡིན་ཏེ། མཆོད་སྦྱིན་
བརླབས་པོ་ཆེ་བཏང་བའི་རྣམ་སྨིན་གྱི་འབྲས་བུ་ལོངས་སྤྱོད་ཕུན་སུམ་ཚོགས་པ་དེ་གཏོང་པ་པོ་ཚུལ་ཁྲིམས་
རྣམ་པར་དག་པ་དང་ལྡན་ན་བདེ་འགྲོའི་རྟེན་ལ་འབྱུང་ཡང་། ཚུལ་ཁྲིམས་འཆལ་བའི་དབང་གིས་ངན་
འགྲོའི་རྟེན་ལ་འབྱུང་བ་ཡོད་པའི་ཕྱིར།
གཉིས་པ་ཟག་མེད་ཀྱི་ལས་ནི། རང་རྒྱུ་ཉོན་མོངས་ཙམ་གྱིས་ཀུན་ནས་བསླངས་པ་མ་ཡིན་པར་
རང་རྒྱུ་ཤེས་སྒྲིབ་ལ་བརྟེན་ནས་བྱུང་བའི་ཀུན་སློང་གི་རྩོལ་བ་ཕྲ་མོར་གྱུར་པའི་སེམས་བྱུང་སེམས་པ་ལྟ་་་་་
བུ། འདི་ཉན་རང་དགྲ་བཅོམ་རྣམས་དག་ཞིང་དུ་སྐྱེ་བ་ལེན་པའི་རྒྱུ་དང་། དག་ས་ལ་གནས་པའི་སེམས་
དཔའ་རྣམས་ གཞན་དོན་དུ་འཁོར་བར་སྐྱེ་བ་ལེན་པའི་རྒྱུར་དགོས་པར་བཤད་དོ། །གསུམ་པ་དེ་གཉིས་
གང་རུང་མ་ཡིན་པའི་ལས་ནི། མཉམ་གཞག་རྣམ་པར་མི་རྟོག་པའི་ཡེ་ཤེས་ཀྱི་ངོ་བོར་གྱུར་པའི་ལས་ལྟ་
བུའོ། །
ཡང་ལས་ལ་རྣམ་སྨིན་དཀར་བའི་ལས། རྣམ་སྨིན་གནག་པའི་ལས། དཀར་ནག་འདྲེས་མའི་ལས་
དང་གསུམ་ལས། དང་པོ་ནི། བསམ་སྦྱོར་གཉིས་ཀ་དགེ་བས་བྱས་པའི་ལས་ ལྟ་བུ། གཉིས་པ་ནི།
བསམ་སྦྱོར་གཉིས་ཀ་མི་དགེ་བས་བྱས་པའི་ལས་ ལྟ་བུ། གསུམ་པ་ནི། བསམ་པ་དགེ་བས་བྱས་ལ་སྦྱོར་
བ་མི་དགེ་བས་བྱས་པའི་ལས་ལྟ་བུ།
ཡང་ལས་ལ་བྱས་ལ་མ་བསགས་པ། བས གས་ལ་མ་བྱས་པ། བྱས་བསགས་གཉིས་ཀ་ཚང་བ། དེ་
ག ཉེས་ཀ་མ་ཚང་བའི་ལས་ དང་བཞི་ལས། དང་པོ་ནི། རྨི་ལམ་དུ་བྱས་པའི་ལས་དང་། རང་ཉིད་བྱེད་
•
སྦྱོ
360



འདོད་མེད་ ཀྱང་གཞན་གྱིས་དབང་མེད་དུ་བྱེད་དུ་བཅུག་པའི་ལས་ལྟ་བུ། གཉིས་པ་ནི། སྲོག་གཅོད་ཀྱི་
ལས་ ཀྱིས་སྦྱོར་བ་བྱས་ཏེ་ཕ་རོལ་པོ་ལ་མཚོན་བསྣུན་ ཀྱང་ཕ་རོལ་པོ་མ་ཤི་བའི་ལས་ ལྟ་བུ། གསུམ་པ་ནི།
བསམ་ བཞིན་དུ་སྲོག་གཅོད་ཀྱི་ལས་བྱས་ཏེ་མཐར་ཐུག་གྲུབ་པའི་ལས་ལྟ་བུ། བཞི་པ་ནི། སྲོག་གཅོད་ཀྱི་
སྦྱོར་བ་ཡིད་ལ་བསམས་ཏེ། དེ་རྗེས་འདུན་པ་ལོག་པའི་ལས་ལྟ་བུའོ། །
ཡང་ལས་ལ། སྡོམ་པའི་ལས། སྡོམ་མིན་གྱི་ལས། བར་མའི་ལས་ དང་གསུམ་ལས། དང་པོ་ནི།
སྤོང་ བའི་ སེམས་པ་ལྟ་བུ། གཉིས་པ་ནི། རང་ཉིད་རྒྱུད་ལ་ལྡན་ན་སྡོམ་པ་མཐའ་དག་རྒྱུད་ལ་སྐྱེ་བ་ལ་
བར་དུ་གཅོད་ཅིང་སྒྲིབ་པ་རྒྱུན་ཆགས་སུ་འབྱུང་བའི་ལས་ ལྟ་བུ། འདི་བཤན་པ་དང་བཙོན་སྲུང་གི་རྒྱུད་
ལ་ཡོད་དོ། །གསུམ་པ་ནི། བར་མ་རབ་བྱུང་གི་ཚུལ་ཁྲིམས་ལྟ་བུའོ།།
གསུམ་པ་རྣམ་ཤེས་ཀྱི་རྟེན་འབྲེལ་བཤད་པ་ལ། ཁ་ཅིག རང་དང་རྟེན་འབྲེལ་ཚར་གཅིག་ཏུ་
གཏོ གས་པའི་འཕེན་བྱེད་ཀྱི་ལས་ནུས་པ་མཐུ་ཅན་དུ་མ་གྱུར་པའི་གནས་སྐབས་ཀྱི་ གཙོ་བོ་ཡིད་ཀྱི་རྣམ་་་་་
རིག་གང་ཞིག རྣམ་སྨིན་བྱུང་མ་ཟིན་པའི་འཕེན་བྱེད་ལས་ཀྱི་བག་ཆགས་འཛིན་པ། རྣམ་ཤེས་ཀྱི་རྟེན་
འབྲེལ་གྱི་མཚན་ཉིད་ཟེར་ན། མིར་སྐྱེ་འགྱུར་གྱི་འཕེན་བྱེད་ཀྱི་ལས་ཀྱི་བག་ཆགས་འཛིན་པའི་རྣམ་ཤེས་
ཀྱི་རྟེན་འབྲེལ་ཡིན་ན། མིར་སྐྱེ་བའི་ཆ་རྐྱེན་དུ་གྱུར་པའི་རྣམ་ཤེས་ཀྱི་རྟེན་འབྲེལ་ཡིན་དགོས་པར་ཐལ།
མཚན་ཉིད་འཐད་པའི་ཕྱིར། འདོད་ན། དུད་འགྲོ་ལ་དེར་ཐལ། མཚན་ཉིད་འཐད་པའི་ཕྱིར། །
འ དོད་ན། མིར་སྐྱེ་བའི་རྣམ་ཤེས་ཀྱི་རྟེན་འབྲེལ་ དང་། དུད་འགྲོར་སྐྱེ་བའི་རྣམ་ཤེས་ཀྱི་རྟེན་འབྲེལ་གྱི་
གཞི་མཐུན་ཡོད་པར་ཐལ། དེ་གཉིས་འདོད་པ་གང་ཞིག ཡིད་ཀྱི་རྣམ་ པར་ཤེས་པ་གཅིག་གི་སྟེང་དུ་
མིར་སྐྱེ་འགྱུར་གྱི་འཕེན་བྱེད་ཀྱི་ལས་ཀྱི་བག་ཆགས་དང༌། དུད་འགྲོར་སྐྱེ་འ གྱུར་གྱི་དེ་གཉིས་ཀ་སྲིད་པའི་
ཕྱིར། རྣམ་ པར་ཤེས་པ་གཅིག་གི་སྟེང་དུ་དགེ་མི་དགེའི་ལས་ཀྱི་བག་ཆགས་གཉིས་ཀ་སྲིད་པའི་ཕྱིར།
འདོད་ན། མིར་སྐྱེ་བའི་འཕེན་བྱེད་ཀྱི་ལས་ དང་། དུད་འགྲོར་སྐྱེ་བའི་འཕེན་བྱེད་ཀྱི་ལས་ ཀྱི་ གཞི་མཐུན་
ཡོད་ པར་ཐལ་ལོ། །འདོད་མི་ནུས་ཏེ། དང་པོ་དེ་ཡིན་ན་དགེ་བ་ཡིན་དགོས། གཉིས་པ་དེ་ཡིན་ན་
མི་དགེ་བ་ཡིན་དགོས་པའི་ ཕྱིར། རྟགས་འབུད་དོ། ཁོ་ན་རེ། དེ་འདྲའི་གཞི་མཐུན་ཡོད་ པར་ཐལ།
མིར་སྐྱེ་བའི་འཕེན་བྱེད་ཀྱི་ལས་ཀྱི་བག་ཆགས་འཛིན་པའི་རྣམ་ཤེས་ཀྱི་རྟེན་འབྲེལ་ དང་། དུད་འགྲོར་སྐྱེ་
བའི་དེའི་གཞི་མཐུན་ཡོད་པའི་ཕྱིར་ན་མ་ཁྱབ། ཁོ་ན་རེ། མཚན་ཉིད་དེ་འཐད་པར་ཐལ། མིའི་རྟེན་
ལ་ལྷར་སྐྱེ་བའི་ལན་གྲངས་ གཞན་ལ་མྱོང་འགྱུར་གྱི་ལས་ བསགས། དེའི་ རྗེས་སུ་ལས་ གཞན་གྱི་དབང་
གིས་ངན་སོང་དུ་སྐྱེས་པ་བླངས། དེའི་རྗེས་སྔར་གྱི་ལས་དེའི་དབང་གིས་ལྷར་སྐྱེ་བའི་ཚེ་ངན་སོང་བའི་
361



I
ས་ བསམ་
གང་ཟག་དེའི་རྒྱུད་ལ་མིའི་རྟེན་ལ་བསགས་པའི་ལྷར་སྐྱེས་པའི་རྣམ་ཤེས་ཀྱི་རྟེན་འབྲེལ་ཡོད་པའི་ཕྱིར་ཏེ།
ལྷར་སྐྱེ་བའི་རྣམ་ཤེས་ཀྱི་རྟེན་འབྲེལ་དེ་ལྷའི་སྲིད་པའི་རྟེན་འབྲེལ་མངོན་དུ་མ་གྱུར་པའི་ བར་དུ་འབྱུང་་་་་
བའི་ཕྱིར་ཏེ། རྟེན་འབྲེལ་མདོ་འགྲེལ་ལས། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ་དེ་གང་གི་བར་དུ་
འབྱུང་ཞེ་ན། སྲིད་པ་ལ་ཐུག་གི་བར་དུའོ། །ཞེས་གསུངས་པའི་ཕྱིར་ཟེར་ན་མ་ཁྱབ། ཡང་སྔར་གྱི་
དམ་བཅའ་དེ་དང་མ་རིག་པ་དང་རྣམ་ཤེས་གཉིས་ལས་ གང་དུ་བསགས་པའི་ས་དེར་གཏོགས་ཟེར་བ་ནང་
འ གལ་ཏེ། བསམ་གཏན་དང་པོའི་རྟེན་ལ་བསམ་གཏན་བཞི་པར་སྐྱེ་བའི་ལན་གྲངས་གཞན་ལ་མྱོང་
འ གྱུར་གྱི་ལས་བསགས། དེའི་རྗེས་སུ་ལས་ གཞན་གྱི་དབང་གིས་ངན་སོང་དུ་སྐྱེ་བའི་ངན་སོང་བའི་གང་
ཟག་དེའི་རྒྱུད་ལ་བསམ་གཏན་བཞི་པར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡོད་པར་ཐལ། སྔར་གྱི་དམ་
བཅའ་དེའི་ཕྱིར། འདོད་ན། དེའི་རྒྱུད་ལ་བསམ་གཏན་དང་པོའི་སས་བསྡུས་ཀྱི་སེམས་ཡོད་པར་ཐལ།
དེའི་རྒྱུད་ལ་ བསམ་ གཏན་དང་པོའི་རྟེན་ལ་བསགས་པའི་བསམ་གཏན་བཞི་པར་སྐྱེ་བའི་རྣམ་ཤེས་ཀྱི་རྟེན་་
འབྲེལ་ཡོད་པ་གང་ཞིག དེ་བསམ་གཏན་དང་པོའི་སས་བསྡུས་ཡིན་པའི་ ཕྱིར། རྟགས་དོན་གྱིས་སོང་།
འདོད་ན། ངན་སོང་བའི་གང་ཟག་ཡིན་ན། བསམ་ གཏན་དྭང་པོའི་སེམས་རྒྱུད་ལྡན་གྱི་གང་ཟག་ཡིན་
དགོས་པར་ཐལ་ལོ། །
གཞན་ཡང་།། རྣམ་ཤེས་ཀྱི་རྟེན་འབྲེལ་དེ་ལ་རྣམ་ པར་ཤེས་པའི་ཚོགས་དྲུག་ཡོད་ པར་ཐལ། རྟེན་
འབྲེལ་མདོ་འགྲེལ་ལས། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ་དེ་གང་ཞེ་ན། མིག་གི་རྣམ་ པར་ཤེས་
པ་དང་། དེ་བཞིན་དུ་རྣ་བ་དང་། སྣ་དང་། ལྕེ་དང༌། ལུས་དང་། ཡིད་ཀྱི་རྣམ་པར་ཤེས་པའོ། །
ཞེས་གསུངས་ པའི་ཕྱིར། ཁྱ བ་པ་ཁས། གཞན་ཡང་། འཕེན་བྱེད་ཀྱི་ལས་དེ་རང་དུས་སུ་ནུས་པ་མཐུ་
ཅན་དུ་གྱུར་པ་མ་ཡིན་པར་ཐལ། རྣམ་ཤེས་ཀྱི་རྟེན་འབྲེལ་ཡིན་ན། འཕེན་བྱེད་ཀྱི་ལས་ནུས་པ་མཐུ་
ཅན་དུ་མ་གྱུར་པའི་ གནས་སྐབས་ཀྱི་ གཙོ་བོ་ཡིད་ཀྱི་རྣམ་རིག་ཡིན་དགོས་པའི་ཕྱིར། རྟགས་ཁས། འདོད་
མི་ནུས་ཏེ། དེ་རང་དུས་སུ་རང་འབྲས་སྐྱེད་པ་ལ་ནུས་པ་མཐུ་ཅན་དུ་གྱུར་པ་ཡིན་པའི་ཕྱིར།
ཁ་ཅིག རྣམ་ཤེས་ཀྱི་རྟེན་འབྲེལ་ལ་རྒྱུ་དུས་ཀྱི་རྣམ་ཤེས་ཀྱི་རྟེན་འབྲེལ་དང་། འབྲས་དུས་ཀྱི་དེ་
གཉིས་སུ་ཡོད་དེ། དེ་ལྟར་ལམ་རིམ་དང་གསེར་ཕྲེང་ལས་བཤད་པའི་ཕྱིར་ཟེར་བ་མི་འཐད་དེ། དེ་ཡིན་
ན་རྒྱུ་དུས་ཀྱི་དེ་ཡིན་ དགོས་པའི་ཕྱིར་ཏེ། དེ་ཡིན་ན་ཡན་ལག་གསུམ་པ་རྣམ་ཤེས་ཀྱི་རྟེན་འབྲེལ་ཡིན་
དགོས་པའི་ཕྱིར། རང་ལུགས་ནི། རང་ དང་རྟེན་འབྲེལ་ཚར་གཅིག་ཏུ་གཏོགས་པའི་ འཕེན་བྱེད་ལས་
ཀྱི་བག་ཆགས་བསྒོས་མ་ཐག་པའི་ གཙོ་བོ་ཡིད་ཀྱི་རྣམ་རིག་དེ། རྣམ་ཤེས་ཀྱི་རྟེན་འབྲེལ་གྱི་མཚན་ཉིད།
362.



]
གE
དེ་དང་ཡན་ལག་བཅུ་གཉིས་ཀྱི་ནང་ཚན་གྱི་རྣམ་ཤེས་དོན་གཅིག
བཞི་པ་མིང་གཟུགས་ཀྱི་རྟེན་འབྲེལ་ལ་མཚན་ཉིད། དབྱེ་བ་གཉིས་ལས། དང་པོ་ནི། རང་དང་
རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་འཕངས་འབྲས་ཀྱང་ཡིན། སྐྱེ་སྲིད་དུ་ཉིང་
མཚམས་སྦྱར་མ་ཐག་པ་ནས་བཟུང་སྟེ། དབང་པོ་དྲུག་ཚང་བར་མ་དོད་གོང་གི་ཕུང་པོའི་རིགས་སུ་
གནས་པ་ཡང་ཡིན་ པའི་ གཞི་མཐུན་པར་ གྱུར་པའི་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དེ། རྫུས་
སྐྱེས་ལས་ གཞན་པའི་མིང་གཟུགས་ཅི་རིགས་པའི་རྟེན་འབྲེལ་གྱི་མཚན་ཉིད། གཉིས་པ་ནི། དེ་ལ་ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་མིང་གི་རྟེན་འབྲེལ་དང༌། དེར་གྱུར་ པའི་ གཟུགས་ཀྱི་རྟེན་
འབྲེལ་གཉིས་སུ་ཡོད། མངལ་སྐྱེས་ཀྱི་དབང་དུ་བྱས་ན། ཚུར་མཐོང་ཐ་མལ་པ་མངལ་དུ་ཉིང་མཚམས་
སྦྱར་མ་ཐག་པ་ནས་བཟུང་སྟེ། དབང་པོ་དྲུག་ཚང་བར་མ་དོད་པའི་ གནས་སྐབས་ཀྱི་རྣམ་སྨིན་གྱི་ཕུང་
པོ ར་གྱུར་པའི་ཚོར་སོགས་ཕུང་པོ་ཕྱི་མ་བཞི་ལྟ་བུ་དང་པོ་དང༌། དེའི་གནས་སྐབས་ ཀྱི་གཟུགས་ཕུང་དེ་
གཉིས་པ་ཡིན། མིའི་དབང་དུ་བྱས་ན། མིར་ཆགས་པའི་ གནས་སྐབས་ ཀྱི་ཚོར་སོ གས་ཕྱི་མ་བཞི་དང་པོ་
དང་། དེའི་གནས་སྐབས་ ཀྱི་གཟུགས་ཕུང་གཉིས་པ་ཡིན་ནོ། །མིར་ཆགས་པ་དང་མིའི་ཁྱད་པར་ཡོད་
དེ། མི་ལ་གནས་སྐབས་བཅུ་ཡོད་པའི་མངལ་གྱི་གནས་སྐབས་ཕྱེད་དང་ལྔ་ཡན་ཆད་མིར་ཆགས་པར་
འཇོག་པའི་ཕྱིར། གནས་སྐབས་བཅུ་ཡང་ཡོད་དེ། མེར་མེར་པོ། ནུར་ནུར་པོ། ལྟར་ལྟར་པོ།
འ ཁྲུང་འགྱུར། ཡན་ལག་འགྱུས་པ་སྟེ་མངལ་གྱི་གནས་སྐབས་ལྔ་དང༌། བྱིས་པ། གཞོན་ནུ། དར་
མ༑ དར་ཡོལ། རྒན་པོ་སྟེ་བཙས་པའི་གནས་སྐབས་ལྔ་ཡོད་པའི་ཕྱིར། རང་དང་རྟེན་འབྲེལ་ཚར་
གཅིག་ཏུ་གཏོ གས་པའི་འཕེན་བྱེད་ལས་ཀྱི་འཕངས་འབྲས་ཀྱང་ཡིན། དབང་པོ་དྲུག་ཚང་བར་དོད་པ་
ནས་བཟུང་སྟེ། ཡུལ་དབང་རྣམ་ཤེས་གསུམ་འདུས་ནས་ཡུལ་གྱི་འགྱུར་བ་སྤྱོད་མི་ནུས་པའི་ གནས་སྐབས་
ཀྱི་རྣམ་སྨིན་གྱི་ཕུང་པོའི་རིགས་སུ་གནས་པ་ཡང་ཡིན་པའི་གཞི་མཐུན་པར་གྱུར་པའི་ཀུན་ནས་ཉོན་མོངས་
ཕྱོ གས་ཀྱི་རྟེན་འབྲེལ།
ལྔ་པ་སྐྱེ་མཆེད་དྲུག་ཅི་རིགས་པའི་རྟེན་འབྲེལ་གྱི་མཚན་ཉིད། དབྱེ་ན། དེར་གྱུར་པའི་མིག་གི་སྐྱེ་
མཆེད་ནས། ཡིད་ཀྱི་སྐྱེ་མཆེད་ཀྱི་ བར་དྲུག་ཡོད། རང་དང་རྟེན་འབྲེལ་ཚར་གཅིག་ཏུ་གཏོ གས་པའི་
འཕེན་བྱེད་ལས་ཀྱི་འཕངས་འབྲས་ཀྱང་ཡིན། ཡུལ་དབང་རྣམ་ཤེས་གསུམ་འདུས ནས་ཡུལ་གྱི་འགྱུར་བ་
སྤྱོད་ནུས་པ་ནས་བཟུང་སྟེ། ཚོར་བ་བདེ་སྡུག་བཏང་སྙོམས་གསུམ་གྱི་རྒྱུ་ཟས་ལ་སོགས་པ་ཤེས་མི་ནུས་
པའི་ གནས་སྐབས་ཀྱི་རྣམ་སྨིན་གྱི་ཕུང་པོའི་རིགས་སུ་གནས་པ་ཡང་ཡིན་པའི་ གཞི་མཐུན་པར་གྱུར་པའི་་་་
36



ས་
སེམས་བྱུང་དེ།
དྲུག་པ་རེག་པའི་རྟེན་འབྲེལ་གྱི་མཚན་ཉིད། དབྱེ་ན། དེར་གྱུར་པའི་མིག་གི་འདུས་ཏེ་རེག་པ་
སོགས་དྲུག་ཡོད། དེ་ཡང་ཡིན། དེ་ཤེས་ནུས་པ་ནས་བཟུང་སྟེ། སིམ་གདུང་བར་མ་ཅི་རིགས་
ཉམས་སུ་མྱོང་བའི་གནས་སྐབས་ཀྱི་རྣམ་སྨིན་གྱི་ཕུང་པོའི་རིགས་སུ་གནས་པ་ཡང་ཡིན་ པའི་གཞི་མཐུན་་་་་
པར་གྱུར་པའི་སེམས་བྱུང་དེ།
བདུན་པ་ཚོར་བའི་རྟེན་འབྲེལ་གྱི་མཚན་ཉིད། དབྱེ་ན། དེར་གྱུར་པའི་མིག་གི་འདུས་ཏེ་རེག་པ་
ལས་བྱུང་བའི་ཚོར་བ་སོགས་དྲུག་ཡོད་དོ། །
ཁོ་ན་རེ། རྫུས་སྐྱེས་ལ་མིང་གཟུགས་ཀྱི་རྟེན་འབྲེལ་ཡོད་པར་ཐལ། རྫུས་སྐྱེས་ལས་གཞན་པའི་
ཞེས་སྨོས་པ་ལ་དགོས་པ་ཡོད་པའི་ཕྱིར། འདོད་ན། རྟེན་འབྲེལ་མདོ་འགྲེལ་ལས། རྫུས་ཏེ་སྐྱེས་པ་ལ་་
ནི་རྣམ་པར་ཤེས་པའི་རྐྱེན་གྱིས་སྐྱེ་མཆེད་དྲུག་ཅེས་བྱ་ཡི། རྣམ་པར་ཤེས་པའི་རྐྱེན་གྱིས་མིང་དང་གཟུགས་
ཞེས་མི་བྱའོ། །ཞེས་གསུངས་པ་མི་འཐད་པར་ཐལ། འདོད་པའི་ཕྱིར་ན་མ་ཁྱབ། ཁོ་ན་རེ། རྫུས་
སྐྱེས་ཀྱི་མིང་གཟུགས་ཀྱི་ རྟེན་འབྲེལ་ཆོས་ཅན། མིང་གཟུགས་ཀྱི་རྟེན་འབྲེལ་མ་ཡིན་པར་ཐལ། སྐྱི་མཆེད་
དྲུག་གི་རྟེན་འབྲེལ་ཡིན་པའི་ཕྱིར་ན་མ་ཁྱབ། དེར་ཐལ། མཚན་ཉིད་དེའི་ཕྱིར། དང་པོ་གྲུབ་སྟེ། མིང་་
གཟུགས་ཀྱི་རྟེན་འབྲེལ་ཡིན་པའི་ཕྱིར། གཉིས་པ་གྲུབ་སྟེ། རྫུས་སྐྱེས་ལ་དབང་པོ་དྲུག་ཅིག་ཅར་དུ་འབྱུང་
བའི་ཕྱིར་ཟེར་ན། མངལ་དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་གྱི་ཕུང་བོ་ཆོས་་
ཅན། མིང་གཟུགས་ཀྱི་རྟེན་འབྲེལ་མ་ཡིན་པར་ཐལ། སྐྱེ་བའི་རྟེན་འབྲེལ་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། སྐྱེ་བའི་རྟེན་འབྲེལ་དང་མིང་གཟུགས་ཀྱི་རྟེན་འབྲེལ་གཉིས་ཅིག་ཅར་དུ་འབྱུང་བའི་ཕྱིར།
གཞན་ཡང་། འཕངས་འབྲས་དང་གྲུབ་འབྲས་འགལ་བར་ཐལ། མིང་གཟུགས་ཀྱི་རྟེན་འབྲེལ་
དང་སྐྱེ་བའི་རྟེན་འབྲེལ་འགལ་བའི་ཕྱིར། རྟགས་ཁས། འདོད་ན། སྐྱེ་རྒ་གཉིས་ཆོས་ཅན། གྲུབ་་
འབྲས་མ་ཡིན་པར་ཐལ། འཕངས་འབྲས་ཡིན་པའི་ཕྱིར་ཏེ། ཁྱོད་རང་དང་རྟེན་འབྲེལ་ཚར་གཅིག་ཏུ་
གཏོ གས་པའི་མ་རིག་པ་འདུ་བྱེད་རྣམ་ཤེས་གསུམ་གྱི་འཕངས་འབྲས་ཡིན་པའི་ཕྱིར་ཏེ། ཁྱོད་དེ་གསུམ་་
གྱི་འབྲས་བུ་གང་ཞིག དེ་གསུམ་འཕེན་བྱེད་ཀྱི་རྒྱུ་ཡིན་ པའི་ཕྱིར། གཞན་ཡང་། མིང་གཟུགས་ནས་
ཚོར་བའི་ བར་གྱི་རྟེན་འབྲེལ་ཆོས་ཅན། འཕངས་འབྲས་མ་ཡིན་ པར་ཐལ། གྲུབ་འབྲས་ཡིན་ པའི་ཕྱིར།
ཁྱབ་པ་ཁས། དེར་ཐལ། རང་དང་རྟེན་འབྲེལ་ཚར་གཅིག་ཏུ་གཏོ གས་པའི་སྲེད་ལེན་སྲིད་པ་གསུམ་གྱི་
གྲུབ་འབྲས་ཡིན་པའི་ཕྱིར་ཏེ། དེ་གསུམ་གྱི་འབྲས་བུ་གང་ཞིག དེ་གསུམ་གྲུབ་བྱེད་ཀྱི་རྒྱུ་ཡིན་པའི་
364



ཕྱིར།།
ཁོ་ན་རེ། འཕེན་བྱེད་ཀྱི་རྒྱུ་དང་འགྲུབ་བྱེད་ཀྱི་རྒྱུ་མི་འགལ་བར་ཐལ། འཕངས་འབྲས་དང་གྲུབ་
འབྲས་མི་འགལ་བའི་ཕྱིར་ཟེར་ན་མ་ཁྱབ། འདོད་ན། འཕེན་བྱེད་ཀྱི་ལས་དང་འགྲུབ་བྱེད་ཀྱི་ལས་ མི་
འགལ་བར་ཐལ་ལོ། །
ཁོ་ན་རེ། མ་རིག་པ་འདུ་བྱེད་རྣམ་ཤེས་ཀྱི་ རྟེན་འབྲེལ་གསུམ་ཆོས་ཅན། འགྲུབ་བྱེད་ཀྱི་རྒྱུ་ཡིན་
པར་ཐལ། རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྐྱེ་རྒ་གཉིས་ཀྱི་འགྲུབ་བྱེད་ཀྱི་རྒྱུ་ཡིན་ པའི་
ཕྱིར་ཏེ། དེ་གཉིས་ཀྱི་རྒྱུ་གང་ཞིག དེ་གཉིས་གྲུབ་འབྲས་ཡིན་ པའི་ ཕྱིར། ཁྱབ་པ་འགྲིག་ཟེར་ན་མི་
མཚུངས། དེ་བཞིན་དུ། སྲེད་ལེན་ སྲིད་པ་གསུམ་ཆོས་ཅན། འཕེན་བྱེད་ཀྱི་རྒྱུ་ཡིན་ པར་ཐལ། རང་
་དང་རྟེན་འབྲེལ་ཚར་གཅིག་ཏུ་གཏོ གས་པའི་མིང་གཟུགས་ནས་ཚོར་བའི་ བར་གྱི་འཕེན་བྱེད་ཀྱི་རྒྱུ་ཡིན་་་་་
པའི་ཕྱིར་ཏེ། དེ་རྣམས་ཀྱི་རྒྱུ་གང་ཞིག དེ་རྣམས་འཕངས་འབྲས་ཡིན་པའི་ཕྱིར་ཟེར་ན་མ་ཁྱབ། །
ཁོ་ན་རེ། རྫུས་སྐྱེས་ཀྱི་སྐྱེ་མཆེད་དྲུག་གི་རྟེན་འབྲེལ་ཆོས་ཅན། རང་དང་རྟེན་འབྲེལ་ཚར་གཅིག་
ཏུ་གཏོ གས་པའི་མིང་གཟུགས་ཀྱི་ རྟེན་འབྲེལ་ལས་བྱུང་བར་ཐལ། སྐྱེ་མཆེད་དྲུག་གི་རྟེན་འབྲེལ་ཡིན་ པའི་
ཕྱིར་ཟེར་ན་མ་ཁྱབ། འདོད་མི་ནུས་ཏེ། དེ་དང་དུས་མཉམ་ཡིན་པའི་ཕྱིར། ཁོ་ན་རེ། མིང་གཟུགས་
ཀྱི་རྟེན་འབྲེལ་ཡིན་པ་མེད་ པར་ཐལ། མིང་གཟུགས་ཅི་རིགས་པའི་རྟེན་འབྲེལ་གྱི་མཚན་ཉིད་ཅེས་བ ཤད་
པ་ལ་དགོས་པ་ཡོད་པའི་ཕྱིར་ན་མ་ཁྱབ། མིང་གཟུགས་ཅི་རིགས་པའི་རྟེན་འབྲེལ་ཡིན་ན། མིང་གཟུགས་
ཀྱི་རྟེན་འབྲེལ་ཡིན་དགོས་པར་ཐལ། དེ་ཡིན་པ་ཡོད་པའི་ཕྱིར་ཟེར་ན་མ་ཁྱབ། འདོད་ན། གཟུགས་
མེད་ཁམས་ན་མིང་གཟུགས་ཀྱི་རྟེན་འབྲེལ་ཡོད་ པར་ཐལ། དེ་ན་མིང་གཟུགས་ཅི་རིགས་པའི་རྟེན་འབྲེལ་
ཡོད་པ་གང་ཞིག འདོད་པའི་ ཕྱིར། དེས་སྐྱེ་མཆེད་དྲུག་ཅི་རིགས་པ་ལ་རིགས་འགྲེ་ཟེར་བ་མི་འཐད་
དེ། མངལ་དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་གྱི་ཕུང་པོ་ལྔ་པོ་དེ་མིང་གཟུགས་
ཀྱི་རྟེན་འབྲེལ་དང༌། མངལ་དུ་ཉིང་མཚམས་སྦྱར་ནས་དབང་པོ་དྲུག་ཚང་བར་དོད་མ་ཐག་པའི་གནས་
སྐབས་ཀྱི་མིག་སོགས་དབང་པོ་དྲུག་པོ་དེ་སྐྱེ་མཆེད་དྲུག་གི་རྟེན་འབྲེལ་ཡིན་པའི་ཕྱིར།
ཁོ་ན་རེ། དང་པོ་དེ་ཆོས་ཅན།. མིང་གི་རྟེན་འབྲེལ་དུ་ཐལ། མིང་གཟུགས་ཀྱི་རྟེན་འབྲེལ་ཡིན་
པའི་ཕྱིར་ཟེར་ན་མ་ཁྱབ་སྟེ། མིང་གཟུགས་ཆོས་ཅན། མིང་གི་ལྡོག་པ་ཡིན་པར་ཐལ། མིང་གཟུགས་
ཀྱི་ ལྡོག་པ་ཡིན་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། ཤེས་པ་ཡིན་ པར་ཐལ་ལོ། །
དེས་གཉིས་པ་ལ་རིགས་འགྲེའོ། །
365



E
ཁ་ཅིག མིང་གཟུགས་ཀྱི་རྟེན་འབྲེལ་ལ་གནས་པའི་ ཉན་ཐོས་དགྲ་བཅོམ་པ་ཡོད་ཟེར་ན། མངོལ་
དུ་ཉིང་མཚམས་སྦྱར་མ་ཐག་པའི་ གནས་སྐབས་ཀྱི་རྣམ་སྨིན་གྱི་ཕུང་པོ་ལ་གནས་པའི་ དེ་ཡོད་པར་ཐལ།
དམ་བཅའ་དེའི་ཕྱིར། འདོད་ན། སྐྱེ་སྲིད་ལ་གནས་པའི་ དེ་ཡོད་པར་ཐལ་ལོ། །འདོད་ན། སྲིད་པ་
ལ་གནས་པའི་དེ་ཡོད་ པར་ཐལ་ལོ། །ཁོ་ན་རེ། དམ་བཅའ་དེ་འཐད་པར་ཐལ། དེ་འདྲའི་ལྷག་བཅས་
མྱང་འདས་པ་ཡོད་པའི་ཕྱིར་ཏེ། ལྷག་བཅས་མྱང་འདས་པའི་རྒྱུད་ལ་མིང་གཟུགས་ཀྱི་རྟེན་འབྲེལ་ཡོད་
པའི་ཕྱིར་ཏེ། དེའི་རྒྱུད་ལ་འཕེན་བྱེད་ལས་ཀྱི་འཕངས་འབྲས་ཡོད་པའི་ཕྱིར་ཏེ། དེའི་རྒྱུད་ལ་ལས་ཉོན་
གྱིས་འཕངས་པའི་རྣམ་སྨིན་གྱི་ཕུང་པོ་ཡོད་པའི་ཕྱིར་ན་མ་ཁྱབ། དེར་ཐལ། དེའི་རྒྱུད་ཀྱི་གཟུགས་ཕུང་
དེ་རང་རྒྱུ་ལས་ཉོན་གྱི་དབང་གིས་བྱུང་བའི་ཟག་བཅས་ཡིན་པའི་ཕྱིར་ཏེ། དེ་སྡུག་བདེན་ཡིན་པའི་ སྤྱི ཡང༌།
གཞན་ཡང་། དེའི་རྒྱུད་ལ་དེ་ཡོད་པར་ཐལ། དེའི་རྒྱུད་ལ་རྒ་ཤིའི་རྟེན་འབྲེལ་ཡོད་པའི་ཕྱིར་ཏེ།
དེའི་རྒྱུད་ལ་རྣམ་སྨིན་གྱི་ཕུང་པོ་ན་ཚོད་གཞན་དུ་འགྱུར་བ་ཡང་ཡོད། སྲོག་གི་དབང་པོ་རང་དབང་མེད་
པར་འགག་པའི་ཆ་ཡང་ཡོད་པའི་ཕྱིར་ཟེར་ན་མ་ཁྱབ། དེས་ན། རང་དང་རྟེན་འབྲེལ་ཚར་མི་གཅིག་
པའི་ཚོར་བ་གསུམ་པོ་གང་རུང་ལ་སྲེད་པའི་སྒོ་ནས་རང་དང་རྟེན་འབྲེལ་ཚར་གཅིག་ཏུ་གཏོ གས་པའི་་་་་་
འཕེན་བྱེད་ཀྱི་ལས་ཀྱི་བག་ཆགས་དང་པོར་གསོས་འདེབས་པར་བྱེད་པའི་འདོད་ཆགས་དེ། བརྒྱད་པ་
སྲེད་པའི་རྟེན་འབྲེལ་གྱི་མཚན་ཉིད། སྤྱིར་འདོད་ཆགས་དང་སྲེད་པ་དོན་གཅིག སྲེད་པ་ལ་འདོད་
སྲེད། འཇིག་སྲེད། སྲིད་སྲེད་དང་གསུམ་ལས། དང་པོ་ནི། བདེ་བ་དང་འཕྲད་པར་འདོད་པའི་
འདོད་ཆགས་ལྟ་བུ། །
གཉིས་པ་ནི། སྡུག་བསྔལ་དང་འབྲལ་ བར་འདོད་པའི་འདོད་ཆགས་ལྟ་བུ། གསུམ་པ་ནི། རྣམ་
སྨིན་གྱི་ཕུང་པོ་ལ་ཆགས་པའི་འདོད་ཆགས་ལྟ་བུ། སྔར་གྱི་སྲེད་པའི་རྟེན་འབྲེལ་དེ་ལྷག་པར་འཕེལ་ཏེ་
འཕེན་བྱེད་ལས་ཀྱི་བག་ཆགས་གསོས་འདེབས་པ་ལ་ནུས་པ་མཐུ་ཅན་དུ་གྱུར་པའི་འདོད་ཆགས་དེ། དགུ་
པ་ལེན་པའི་རྟེན་འབྲེལ་གྱི་མཚན་ཉིད། དབྱེ་ན། དེར་གྱུར་པའི་འདོད་པ་ཉེ་བར་ལེན་པ། ལྟ་བ་ཉེ་
བར་ལེན་པ། ཚུལ་ཞུགས་མཆོག་འཛིན་ཉེ་བར་ལེན་པ། བདག་ཏུ་ལྟ་བ་ཉེ་བར་ལེན་པ་དང་བཞི་ལས།
དང་པོ་ནི། འདོད་ཡོན་ལྔ་ལ་ཆགས་པའི་འདོད་ཆགས་ལྟ་བུ། གཉིས་པ་ནི། ལྟ་ངན་དྲུག་ཅུ་རྩ་གཉིས་
ལ་ཆགས་པའི་འདོད་ཆགས་ལྟ་བུ། གསུམ་པ་ནི། ཟས་གཅོད་པ་དང༌། མེ་ལྔ་བསྟེན་པ་དང༌། བ་
ལང་དང་ཁྱི་ཕག་སོགས་ཀྱི་ཀུན་སྤྱོད་ལ་ཆགས་པའི་འདོད་ཆགས་ལྟ་བུ། བཞི་པ་ནི། གང་ཟག་གི་བདག་
འཛིན་དང༌། ངའོ་སྙམ་པའི་ང་རྒྱལ་ལ་ཆགས་པའི་འདོད་ཆགས་ལྟ་བུ། །
366
མདུ



སྔར་གྱི་སྲེད་ལེན་དེ་གཉིས་ཀྱིས་འཐེན་བྱེད་ལས་ཀྱི་བག་ཆགས་གསོས་བཏབ་སྟེ་ཡང་སྲི་ དོ་འགྲུབ་་་ཕབ་
པར་བྱེད་པའི་འགྲུབ་བྱེ་ད་ཀྱི་ལས་དེ། བཅུ་པ་ སྲིད་ པའི་རྟེན་འབྲེལ་གྱི་མཚན་ཉིད། སྤྱིར་ སྲིད་དང་
འཁོར་བ་དོན་གཅིག དབྱེ་ན། བར་སྲིད། སྐྱེ་སྲིད། སྔོན་དུས་ཀྱི་ སྲིད་པ། འཆི་སྲིད་དང་བཞི་
ལས། དང་པོ་ནི། ཚེ་སྔ་མའི་འཆི་སྲིད་དང་ཚེ་འདིའི་སྐྱེ་སྲིད་གཉིས་ཀྱི་བར་དུ་བྱུང་ བའི་ སྲིད་པ་ལྟ་བུ།
གཉིས་པ་ནི། མངལ་དུ་ཉིང་མཚམས་སྦྱར་མ་ཐག་པའི་ གནས་སྐབས་ཀྱི་རྣམ་སྨིན་གྱི་ཕུང་པོ་ལྟ་བུ།
གསུམ་པ་ནི། སྐྱེ་སྲིད་གྲུབ་པའི་སྐད་ཅིག་གཉིས་པ་ནས་འཆི་སྲིད་མ་གྲུབ་པའི་ བར་གྱི་སྲིད་པ་ལྟ་བུ།
སྤྱིར་སྔོན་དུས་ཀྱི་ སྲིད་པ་དང་སྐྱེ་སྲིད་གཉིས་མི་འགལ་ཏེ། གཟུགས་སུ་ཉེར་འགྲོའི་ཕྱིར་མི་འོང་སྐྱེས་
འདའ་བ་ལ་གསུམ་ གསུངས་པའི་མངོན་པར་འདུ་བྱེད་དང་བཅས་ཏེ་འདའ་བ་དེས་གཟུགས་ཀྱི་སྔོན་དུས་་་
ཀྱི་ སྲིད་པའི་ རྟེན་ལ་མྱང་འདས་མངོན་དུ་བྱེད་ པའི་ཕྱིར། སྲིད་པ་ལ་བཞིར་ཕྱེ་བའི་དེ་གཉིས་འགལ་ཏེ།
ཉོན་མོངས་དང་ཉེ་བའི་ཉོན་མོངས་པ་བཞིན་ནོ། །སྔོན་དུས་ཀྱི་སྲིད་པ་ལ་དུ་མ་ཡོད་དེ། སྨན་ལ། ལྷ་
རྣམས་ཀྱི་ མ ཤུ་ལ། འཁྲིག་པའི་ བསམ་པ་ཙམ་ལ། ཁུ་ཁྲག་ལ་བརྟེན་ནས་བྱུང་བ་དང་བཞི་ལས། དང་
པོ་ནི། རྒྱལ་པོ་སྡོང་དུམ་ལྟ་བུ། གཉིས་པ་ནི། རྒྱལ་པོ་སྲིད་སྒྲུབ་ལྟ་བུ། གསུམ་པ་ནི། ཤར་ཕྱོགས་
མངོན་དགའི་འཇིག་རྟེན་ཁམས་ཀྱི་ མི་ལྟ་བུ། བཞི་པ་ནི། ད་ལྟར་གྱི་མི་ཐ་མལ་པ་ལྟ་བུའོ། །འཆི་
སྲིད་ནི། ཚེ་འདི་ནས་ཕྱི་མར་འགྲོ་ཁ་མའི་སྲིད་པ་ལྟ་བུ།
སྔར་གྱི་སྲིད་ པའི་རྟེན་འབྲེལ་གྱི་མཐུས་སྐྱེ་སྲིད་དུ་ཉིང་མཚམས་སྦྱར་མ་ཐག་པའི་ གནས་སྐབས་ཀྱི་
རྣཡ་ སྨི ཀ་ ི་ ཕུང་པོའི་རིགས་སུ་གནས་པའི་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ། བཅུ་གཅིག་པ་
སྐྱེ་བའི་རྟེན་འབྲེལ་གྱི་མཚན་ཉིད། དབྱེ་ན། དེར་གྱུར་པའི་རྫུས་སྐྱེས། དྲོད་གཤེར་སྐྱེས། མངལ་
སྐྱེས། སྒོང་སྐྱེས་དང་བཞི་ཡོད། འགྲོ་བ་གང་ལ་སྐྱེ་གནས་དུ་ཡོད་ཅེ་ན། མི་དང་དུད་འགྲོ་ལ་སྐྱེ་གནས་
བ ཞི་ཀ་ཡོད། དམྱལ་བ་ལྷ་བར་སྲིད་ཀྱི་སེམས་ཅན་རྣམས་ལ་རྫུས་སྐྱེས་ཀྱིས་ཁྱབ། ཡི་དྭགས་ཕལ་ཆེར་
རྫུས་སྐྱེས་དང༌། མངལ་སྐྱེས་ཀྱང་ཡོད་དོ། །དེ་ལྟར་ཡང་མཛོད་ལས། དེར་ནི་སྒོ་ང་ལས་སྐྱེས་
སོགས། །སེམས་ཅན་སྐྱེ་གནས་བཞི་དག་ཏུ། །མི་དང་དུད་འགྲོ་རྣམ་པ་བཞི། །དམྱལ་བ་རྣམས་
དང་ ལྷ་རྣམས་དང༌། །སྲིད་པ་བར་མ་རྫུས་ཏེ་སྐྱེས། །ཡི་དྭགས་མངལ་ནས་སྐྱེ་བའང་ཡིན། །ཞེས་
གསུངས་པའི་ ཕྱིར། མི་ལ་རྫུས་སྐྱེས་ཡོད་དེ། བསྐལ་པ་དང་པོའི་མི་རྣམས་རྫུས་སྐྱེས་ཡིན་པའི་ཕྱིར།
མི་ལ་དྲོད་གཤེར་སྐྱེས་ཡོད་དེ། རྒྱལ་པོ་སྤྱི་བོ་སྐྱེས་དེ་དེ་ཡིན་པའི་ཕྱིར། ། མི་ལ་སྒོང་སྐྱེས་ཡོད་དེ། གྲུ་
ཆག་པའི་ཚོང་པ་ཁྲུང་ཁྲུང་མོ་དང་འགྲོགས་པས་སྒོ་ང་གཉིས་བྱུང་བ་ལས་ གནས་བརྟན་གྲགས་པ་དང་ཉེ་་་་
36



བའི་གྲགས་སུ་གྱུར་ པར་འདུལ་བ་ལུང་ལས་བཤད་པའི་ཕྱིར། དུད་འགྲོ་ལ་སྐྱེ་གནས་བཞི་ཀ་ཡོད་དེ། སྐྱེ་
གནས་བཞི་དང་ལྡན་པའི་མཁའ་ལྡིང་གིས་སྐྱེ་གནས་བཞི་དང་ལྡན་པའི་ཀླུ་ཟ་བར་ལུང་ལས་ བཤད་པའི་་་༌་
ཕྱིར། ཡི་དྭགས་ལ་མངལ་སྐྱེས་ཡོད་དེ། ཡི་དྭགས་མོ་ཞིག་གིས་འཕ གས་པ་འཇིག་རྟེན་དབང་ཕྱུག་ལ། །
འཕགས་པ། བདག་ལ་ཉིན་མོ་བུ་ལྔ་དང༌། །དེ་བཞིན་མཚན་མོ་བུ་ལྔ་རྣམས། །སྐྱེས་ནས་ཟ་བར་
འགྱུར་མོད་ཀྱི། །འོན་ ཀྱང་བདག་ལ་ཚིམ་པ་མེད། །ཅེས་བཤད་པ་གང་ཞིག རྫུས་སྐྱེས་ལ་རོ་ཟ་རྒྱུ་
མེད་པའི་ཕྱིར། ཁོ་ན་རེ། ལྷ་ལ་རྫུས་སྐྱེས་ཀྱིས་མ་ཁྱབ་པར་ཐལ། རྫུས་སྐྱེས་ལ་སྐྱེ་འཆི་བྱེད་པའི་ཚེ་
དབང་པོ་ལྔ་དང་ཡན་ལག་དང་ཉིང་ལག་ཅིག་ཅར་དུ་འབྱུང་བ་དང་ཅིག་ཅར་དུ་འགག་པར་བྱེད་པ་གང་་་
ཞིག་གཟུགས་མེད་ལ་དེ་མེད་པའི་ཕྱིར་ཟེར་ན་མ་ཁྱབ་སྟེ། དེ་ལྟར་བཤད་པ་དེ་འདོད་གཟུགས་ཀྱི་རྫུས་
སྐྱེས་གཙོ་ཆེ་བ་ལ་དགོངས་པའི་ཕྱིར། བར་སྲིད་ཀྱི་སེམས་ཅན་དེ་འགྲོ་བ་རིགས་དྲུག་པོ་གང་རུང་མ་ཡིན་
ཏེ། མཛོད་འགྲེལ་ལས། སྐྱེ་གནས་བཞིས་འགྲོ་བ་ལྔ་བསྡུས་ཀྱང་འགྲོ་བ་ལྔས་སྐྱེ་གནས་ བཞི་མ་བསྡུས་
ཏེ། གང་ཞིག་མ་བསྡུས་ན། སྲིད་པ་ བར་མའོ། །ཞེས་གསུངས་པའི་ཕྱིར། དེ་ལྟ་ནའང་གཟུགས་ཀྱི་
བར་སྲིད་པ་དེ་གཟུགས་ཁམས་པ་ནི་ཡིན་ཏེ། གཟུགས་ཀྱི་ བར་དོ་པ་དེ་གཟུགས་ཁམས་པ་ཡིན་པའི་ཕྱིར་
ཏེ། གཟུགས་ཀྱི་ བར་དོའི་རྟེན་ལ་མྱང་འདས་མངོན་དུ་བྱེད་པའི་གང་ཟག་ཡིན་ན། གཟུགས་ཀྱི་རྟེན་ལ་་
མྱང་འདས་མངོན་དུ་བྱེད་པའི་གང་ཟག་ཡིན་དགོས་པའི་ཕྱིར།
བཅུ་གཉིས་པ་རྒ་ཤིའི་རྟེན་འབྲེལ་ནི། སྐྱེ་སྲིད་གྲུབ་པའི་སྐད་ཅིག་གཉིས་པ་ནས་འཆི་སྲིད་མ་གྲུབ་
པའི་ བར་གྱི་རྣམ་སྨིན་གྱི་ཕུང་པོ་ན་ཚོད་གཞན་དུ་གྱུར་པའི་ཆ་ལ། རྒ་བའི་རྟེན་འབྲེལ་དང༌། རྣམ་སྨིན་
གྱི་ཕུང་པོ་རིགས་མཐུན་དོར་བའི་ཆ་ལ། ཤི་བའི་རྟེན་འབྲེལ་དུ་འཇོག་གོ །རྒ་ཤི་གཉིས་ཡན་ལག་གཅིག་་
ཏུ་འདྲེན་པའི་རྒྱུ་མཚན་ཡོད་དེ། དེ་གཉིས་གོ་རིམ་ངེས་མེད་དུ་འབྱུང་ བའི་རྒྱུ་མཚན་གྱིས་གཅིག་ཏུ་
བགྲངས་པའི་ཕྱིར། དེས་ན་མ་རྒས་པར་འཆི་བ་ཡོད་པར་གསུངས་པའི་ དགོངས་པ་ཡང་འཇིག་རྟེན་གྱི་
གྲགས་ཚོད་ལྟར་སྐྲ་དཀར་བ་དང་ གཉེར་མ་མང་བ་ལ་སོགས་པའི་རྒས་པ་མེད་པར་འཆི་བ་ཡོད་པ་་་་་་
དགོངས་པ་ཡིན་གྱི། མ་རྒས་པར་འཆི་བ་མེད་དེ། རྒ་བའི་རྟེན་འབྲེལ་དེ་སྐྱེ་སྲིད་གྲུབ་པའི་སྐད་ཅིག་
གཉིས་པ་ནས་འབྱུང་བའི་ཕྱིར། མྱ་ངན་དང༌། སྨྲེ་སྔགས་འདོན་པ་དང༌། སྡུག་བསྔལ་བ་དང་།
ཡིད་མི་བདེ་བ་སོགས་ཡན་ལག་བཅུ་གཉིས་ཀྱི་ཡན་ལག་ཏུ་མི་འདྲེན་པའི་རྒྱུ་མཚན་ཡོད་དེ། ལས་ཉོན་
གྱིས་སྐྱེ་འཆི་བྱེད་པ་ཐམས་ཅད་ལ་དེ་རྣམས་འབྱུང་བའི་ངེས་པ་མེད་པའི་རྒྱུ་མཚན་གྱིས་དེ་ལྟར་མ་་་་་་་་་་
བགྲངས་པའི་ཕྱིར། དེ་ངེས་པ་ཡང་མེད་དེ། ཚུལ་ཁྲིམས་དང་ལྡན་པའི་ དགེ་སློང་འགའ་ཞིག་ཡིད་བདེ་་
ཀ
368



བཞིན་དུ་འཆི་བ་ཡོད་པའི་ཕྱིར། དེ་རྣམས་དེའི་ཡན་ལག་ཏུ་མི་འདྲེན་ཀྱང་། དེ་ལྟར་གསུངས་པ་ལ་
དགོས་པ་ཡོད་དེ། གདུལ་བྱ་རྣམས་འཁོར་བ་ལས་ སྐྱོ་བ་བསྐྱེད་པར་བྱ་བའི་ཆེད་ཡིན་ པའི་ཕྱིར། དེ་ལྟར་
ན་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་པ་འདི་འབྱུང་ བར་འགྱུར་རོ། །ཞེས་གསུངས་པ་ལ་ཆོས་
ཅན། དགོས་པ་ཡོད་དེ། སྐྱེ་བ་སྔ་ཕྱིར་འགྲོ་འོང་བྱེད་པའི་གང་ཟག་གི་བདག་མེད་ལ་ཉེར་ལེན་གྱི་ཕུང་
པོ་ལ་བཏགས་པའི་ངའམ་བདག་ནི་ལས་འབྲས་ཀྱི་རྟེན་དུ་རྟོགས་པར་བྱ་བའི་དགོས་པ་ཡོད་པའི་ཕྱིར།
ཁ་ཅིག །འདོད་གཟུགས་ན་རྒས་ནས་འཆི་བ་ཡོད་ ཀྱང་། གཟུགས་མེད་ན་དེ་མེད་དེ། དེ་ན་རྒྱ་
བའི་རྟེན་འབྲེལ་མེད་པའི་ཕྱིར་ཏེ། དེ་ན་འདུ་བྱེད་རྙིང་བ་དང་ དེ་དང་ བཅས་པའི་རྒ་བ་མེད་ པའི་ ཕྱིར།
ཞེ་ན། སྐྱོན་མེད་དེ། དེ་ན་དེ་མེད་ ཀྱང་དེ་རྣམས་ཀྱི་རྣམ་སྨིན་གྱི་ཕུང་པོ་གནས་སྐབས་ གཞན་དུ་འགྱུར་
བ་ཡོད་པས་དེ་ལ་རྒལ་བའི་རྟེན་འབྲེལ་དུ་བཞག་པས་ཆོག་པའི་ཕྱིར་ཏེ། གསེར་ཕྲེང་ལས། འདོད་
གཟུ གས་ན་ཡན་ལག་བཅུ་གཉིས་ཚང་བར་ཡོད་དེ། འདུ་བྱེད་རྙིང་བ་དང་དེ་དང་བཅས་པའི་རྒ་བ་ཡོད་
ཅིང་གཞན་ཡང་ཡོད་པས་སོ། །གཟུགས་མེད་ན་ཡན་ལག་བཞི་པའི་ཕྱེད་དང་ལྔ་པའི་དབང་པོ་དང་པོ་
ལྔ་མེད་ཅིང་གཞན་རྣམས་ཡོད་པར་ཤེས་པར་བྱའོ། །ཞེས་གསུངས་པའི་ཕྱིར།
གསུམ་པ་བསྡུ་བ་ལ། ཡན་ལག་བཞིར་བསྡུ་བ། ཉོན་མོངས་གསུམ་དུ་བསྡུ་བ། སྡུག་ཀུན་གཉིས་
སུ་བསྡུ་བ། རྒྱུ་འབྲས་ཚར་གཉིས་སུ་བསྡུ་བ་དང་བཞི་ལས། དང་པོ་ནི། རྟེན་འབྲེལ་ཡན་ལག་བཅུ་
གཉིས་པོ་དེ་ཡ་ན་ལག་བཞིར་འདུ་བ་ཡིན་ཏེ། མ་རིག་པ། འདུ་བྱེད། རྣམ་ཤེས་ཀྱི་རྟེན་འབྲེལ་གསུམ།
འཕེན་བྱེད་ཀྱི་ཡན་ལག མིང་གཟུགས་ནས་ཚོར་བའི་ བར་རྣམས། འཕངས་པའི་ཡན་ལག སྲེད་
ལེན་སྲིད་པ་གསུམ་འགྲུབ་བྱེད་ཀྱི་ཡན་ལག སྐྱེ་རྒ་གཉིས་གྲུབ་པའི་ཡན་ལག་ཏུ་འདུ་བའི་ཕྱིར་ཏེ། ཀུན་
བ ཏུས་ལས། ཡན་ལག་མདོར་བསྡུས་པ་ཇི་ལྟ་བུ་ཞེ་ན། འཕེན་པའི་ཡན་ལག་དང༌། འཕངས་པའི་
ཡན་ལག་དང་། མངོན་པར་ འགྲུབ་པར་བྱེད་པའི་ཡན་ལག་དང་། མངོན་པར་གྲུབ་པའི་ཡན་ལག་
གོ །འཕེན་པའི་ཡན་ལག་གང་ཞེ་ན། མ་རིག་པ་དང༌། འདུ་བྱེད་དང༌། རྣམ་ པར་
ཤེས་པའོ། །འཕངས་པའི་ཡན་ལག་གང་ཞེ་ན། མིང་དང་གཟུགས་དང༌། སྐྱེ་མ ཆེད་དྲུག་དང་།
རེག་པ་དང་། ཚོར་བའོ། །མངོན་པར་འགྲུབ་པར་བྱེད་པའི་ཡན་ལག་གང་ཞེ་ན། སྲེད་པ་དང༌།
ལེན་པ་དང༌། སྲིད་པའོ། །མངོན་པར་གྲུབ་པའི་ཡན་ལག་གང་ཞེ་ན། སྐྱེ་བ་དང༌། རྒ་ཤིའོ། །
ཞེས་གསུངས་པའི་ཕྱིར།
གཉིས་པ་ནི། ཡན་ལག་བཅུ་གཉིས་པོ་དེ་ཉོན་མོངས་གསུམ་དུ་འདུ་བ་ཡིན་ཏེ། མ་རིག་པ། སྲིད་
369



པ། ལེན་པའི་རྟེན་འབྲེལ་གསུམ། ཉོན་མོངས་པའི་ཀུན་ནས་ཉོན་མོངས་པར་འདུ། འདུ་བྱེད། སྲིད་
པའི་རྟེན་འབྲེལ་གཉིས། ལས་ཀྱི་ཀུན་ནས་ཉོན་མོངས་པར་འདུ། ལྷག་མ་བདུན་སྐྱེ་བའི་ཀུན་ནས་ཉོན་་
མོངས་པའམ། ཚེའི་ཀུན་ནས་ཉོན་མོངས་པའམ། ། སྡུག་བསྔལ་གྱི་ཀུན་ནས་ཉོན་མོངས་པར་འདུ་བའི་
ཕྱིར་ཏེ། དབུ་མ་རྟེན་འབྲེལ་སྙིང་པོ་ལས། དང་པོ་བརྒྱད་པ་དགུ་ཉོན་མོངས། །གཉིས་པ་བཅུ་པ་
ལས་ཡིན་ཏེ། །ལྷག་མ་བདུན་ནི་སྡུག་བསྔལ་ཡིན། །ཞེས་དང་། མཛོད་ལས། ཉོན་མོངས་གསུམ་་
མོ་ལས་གཉིས་སོ། །བཞི་བདུན་དེ་བཞིན་འབྲས་བུ་ཡིན། །ཞེས་གསུངས་པའི་ཕྱིར། ཀུན་བཏུས་
ལས། མ་རིག་པ་གང་ཡིན་པ་དང༌། སྲེད་པ་གང་ཡིན་པ་དང༌། ལེན་པ་གང་ཡིན་པ་འདི་ནི་ཉོན་
མོངས་པའི་ཀུན་ནས་ཉོན་མོངས་པར་བསྡུའོ། །འདུ་བྱེད་གང་ཡིན་པ་དང་། རྣམ་པར་ཤེས་པ་གང་།
ཡིན་པ་དང་། སྲིད་པ་གང་ཡིན་པ་འདི་ནི་ལས་ཀྱི་ཀུན་ནས་ཉོན་མོངས་པར་བསྡུའོ། །ལྷག་མ་རྣམས་་
ནི་ཚེའི་ཀུན་ནས་ཉོན་མོངས་པར་བསྡུའོ། །ཞེས་རྣམ་ཤེས་ཀྱི་རྟེན་འབྲེལ་ལས་ཀྱི་ཀུན་ནས་ཉོན་མོངས་་
པར་བཤད་པ་དེ། རྒྱུ་དུས་ཀྱི་རྣམ་ཤེས་ཀྱི་རྟེན་འབྲེལ་དེ་འཕེན་བྱེད་ལས་ཀྱི་བག་ཆགས་བསྒོས་པའི་ གཞི་་
ཡིན་པས་དེ་ལ་ལས་ཀྱི་སྒྲས་བཏགས་པ་ཡིན་གྱི། དེ་ལས་མ་ཡིན་ཏེ། དེ་གཙོ་བོ་སེམས་ཡིན་པའི་ཕྱིར།
གསུམ་པ་ནི། ། ཡན་ལག་བཅུ་གཉིས་པོ་དེ་སྡུག་ཀུན་གཉིས་སུ་འདུ་བ་ཡིན་ཏེ། མ་རིག་པ། འདུ་
བྱེད། སྲེད་ལེན་སྲིད་པ་རྣམས་ཀུན་འབྱུང་བདེན་པ་དང་། གཞན་རྣམས་སྡུག་བསྔལ་བདེན་པ་ཡིན་་
པའི་ཕྱིར།།
བཞི་པ་ནི། ཡན་ལག་བཅུ་གཉིས་པོ་དེ་རྒྱུ་འབྲས་ཚར་གཉིས་སུ་འདུ་བ་ཡིན་ཏེ། འཕེན་བྱེད་ཀྱི་
རྒྱུ་འབྲས་དང༌། འགྲུབ་བྱེད་ཀྱི་རྒྱུ་འབྲས་གཉིས་སུ་འདུ་བའི་ཕྱིར་ཏེ། མ་རིག་པ་ནས་ཚོར་བའི་བར་
དང་ པོ་དང༌། སྲེད་པ་ནས་རྒ་ཤིའི་བར་གཉིས་པ་ཡིན་པའི་ཕྱིར།
གསུམ་པ་ལ། རྟེན་འབྲེལ་ཚར་གཅིག་གིས་བསྡུས་པའི་ཡན་ལག་བཅུ་གཉིས་པོ་དེའི་གོ་རིམ་ངེས་
པའི་ཚུལ་ཡོད་དེ། དང་པོར་མ་རིག་པའི་རྟེན་འབྲེལ་འབྱུང་། དེ་རྗེས་འདུ་བྱེད། དེ་རྗེས་རྣམ་ཤེས། །
དེ་རྗེས་སྲེད་པ། དེ་རྗེས་ལེན་པ། དེ་རྗེས་སྲིད་པའི་རྟེན་འབྲེལ་འབྱུང་། དེ་རྗེས་མིང་གཟུགས། དེ་
རྗེས་སྐྱེ་མ ཆེད་དྲུག དེ་རྗེས་རེག་པ། དེ་རྗེས་ཚོར་བའི་རྟེན་འབྲེལ་འབྱུང་ལ། སྐྱེ་བའི་རྟེན་འབྲེལ་དེ་
མིང་གཟུགས་ཀྱི་རྟེན་འབྲེལ་གྲུབ་པ་དང་ དུས་མཉམ་དུ་འབྱུང་། རྒ་ཤིའི་རྟེན་འབྲེལ་དེ་མིང་གཟུགས་ཀྱི་
རྟེན་འབྲེལ་གྲུབ་པའི་སྐད་ཅིག་གཉིས་པ་ནས་འབྱུང་ བའི་ཕྱིར། དེ་ཡང་ཡིན་ཏེ། མ་རིག་པས་ཀུན་ནས་
བསླངས་ཏེ་ལས་ བསགས། ལས་ཀྱི་བག་ཆགས་རྣམ་ཤེས་ཀྱི་སྟེང་དུ་བཞག་པ་ལས་བག་ཆགས་ཅན་གྱི་
.



，
རྣམ་ཤེས་ཀྱི་ རྟེན་འབྲེལ་དེ་འབྱུང༌། འཕེན་བྱེད་ལས་ཀྱི་བག་ཆགས་དེ་ཉིད་སྲེད་པས་དང་པོར་གསོས་
འདེབས་ པར་བྱེད་པས་དེ་རྗེས་སྲེད་པའི་རྟེན་འབྲེལ་འབྱུང་། སྲེད་པ་དེ་ལྷག་པར་འཕེལ་བ་ལས་ ལེན་
པའི་ རྟེན་འབྲེལ་འབྱུང་ བས་ དེ་རྗེས་ལེན་པའི་རྟེན་འབྲེལ་འབྱུང༌། སྲེད་ལེན་གཉིས་ཀྱིས་འཕེན་བྱེད་ལས་
ཀྱི་བག་ཆགས་གསོས་བཏབ་སྟེ་ཡང་སྲིད་འགྲུབ་བྱེད་ཀྱི་ལས་ནུས་པ་མཐུ་ཅན་གྱི་ སྲིད་པ་འབྱུང༌། དེའི་སྐྱེ་
བ་ཕྱི་མ་ལ་འབྲས་བུ་དྲུག་པོ་དེ་འབྱུང་བའི་ཕྱིར། ཁོ་ན་རེ། མདོ་ལས་ཚོར་བའི་རྐྱེན་ཀྱིས་སྲེད་པ་ཞེས་
གསུངས་པ་མི་འཐད་པར་ཐལ། རྟེན་འབྲེལ་ཚར་གཅིག་གི་ཚོར་བ་ལས་རྟེན་འབྲེལ་ཚར་གཅིག་པོ་དེའི་
སྲེད་པ་མི་འབྱུང་བའི་ཕྱིར་ཞེས་ཟེར་ན་མ་ཁྱབ་སྟེ། རྟེན་འབྲེལ་ཚར་གཞན་གྱི་ཚོར་བ་ལས་ དེ་དང་ཚར་
མི་གཅིག་པའི་སྲེད་པ་འབྱུང་བ་ལུང་དེའི་དོན་ཡིན་ པའི་ ཕྱིར་ཏེ། ལྷག་མཐོང་ལས། འགྲུབ་བྱེད་ཀྱི་སྲེད་
པ་དང་ དེས་སྐྱེད་པའི་ཚོར་བ་གཉིས་རྟེན་འབྲེལ་ཚར་མི་གཅི ག་པས། སྲེད་པ་སྐྱེད་པའི་ཚོར་བ་ནི་ཚར་
གཞན་གཅིག་གི་འབྲས་བུའི་སྐབས་སོ། །ཞེས་གསུངས་པའི་ཕྱིར།
བཞི་པ་ལ། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ལ་ཡན་ལག་བཅུ་གཉིས་སུ་གྲངས་ངེས་པའི་
རྒྱུ་མཚན་ཡོད་དེ། སེམས་ཅན་རྣམས་ལས་ཉོན་གྱིས་འཁོར་བར་སྐྱེ་བ་ལེན་པ་ལ། འཕེན་བྱེད་ཀྱི་རྒྱུ།
འཕངས་པའི་འབྲས་བུ། འགྲུབ་བྱེད་ཀྱི་རྒྱུ། གྲུབ་པའི་འབྲས་བུ་དང་ གཞིར་གྲངས་ངེས་ཤིང་། དང་
པོའི་དབང་དུ་བྱས་ནས་མ་རིག་པ། འདུ་བྱེད། རྣམ་ཤེས་གསུམ་བཞག གཉིས་པའི་དབང་དུ་བྱས་
ནས་མིང་གཟུགས་སོགས་བཞི་བཞག གསུམ་པའི་དབང་དུ་བྱས་ནས་སྲེད་ལེན་སྲིད་པ་གསུམ་བཞག
བཞི་པའི་དབང་དུ་བྱས་ནས་སྐྱེ་རྒ་གཉིས་བཞག་པའི་ཕྱིར། དང་པོའི་དབང་དུ་བྱས་ནས་གསུམ་པོ་དེར་
འཇོག་པའི་རྒྱུ་མཚན་ཡོད་དེ། འཕེན་བྱེད་ཀྱི་ལས་ཀྱི་དབང་དུ་བྱས་ནས་འདུ་བྱེད་ཀྱི་རྟེན་འབྲེལ་དང༌། །
ལས་ དེའི་ཀུན་སློང་གི་དབང་དུ་བྱས་ནས་མ་རིག་པའི་རྟེན་འབྲེལ་དང༌། ལས་དེའི་བག་ཆགས་བསྒོས་
པའི་གཞིའི་དབང་དུ་བྱས་ནས་རྣམ་ཤེས་ཀྱི་ རྟེན་འབྲེལ་བཞག་པའི་ཕྱིར། གཉིས་པའི་དབང་དུ་བྱས་ནས་
དེ་བཞིར་འཇོག་པའི་རྒྱུ་མཚན་ཡོད་དེ། འཕེན་པ་ལ་ལུས་འཕེན་པ་དང༌། ལོངས་སྤྱོད་འཕེན་པ་གཉིས་
སུ་ཡོད་པས། ལུས་དང་པོར་འཕེན་པའི་དབང་དུ་བྱས་ནས་མིང་གཟུགས་དང་། ལུས་རྫོགས་པར་
འཕེན་པའི་དབང་དུ་བྱས་ནས་སྐྱེ་མཆེད་དྲུག་དང༌།་ ལོངས་སྤྱོད་ལ་ལོངས་སྤྱོད་ཀྱི་རྒྱུ་དང་ ལོངས་སྤྱོད་
དངོས་གཉིས་ལས། དང་པོ འི་དབང་དུ་བྱས་ནས་རེག་པ་དང༌། གཉིས་པའི་ དབང་དུ་བྱས་ནས་ཚོར་
བའི་རྟེན་འབྲེལ་བཞག་པའི་ཕྱིར། གསུམ་པའི་དབང་དུ་བྱས་ནས་གསུམ་པོ་དེར་འཇོག་པའི་ རྒྱུ་མཚན་
ཡོད་དེ། འགྲུབ་བྱེད་ཀྱི་ལས་དངོས་ཀྱི་དབང་དུ་བྱས་ནས་སྲིད་པ་དང་། ལས་དེ་ལ་གསོས་འདེབས་པའི་
371



དབང་དུ་བྱས་ནས་སྲེད་ལེན་གཉིས་ཀྱི་རྟེན་འབྲེལ་བཞག་པའི་ཕྱིར། བཞི་པའི་དབང་དུ་བྱས་ནས་དེ་
གཉིས་སུ་འཇོག་པའི་རྒྱུ་མཚན་ཡོད་དེ། གྲུབ་པའི་འབྲས་བུ་དངོས་ཀྱི་དབང་དུ་བྱས་ནས་སྐྱེ་བ་དང་།
དེའི་ཉེས་དམིགས་ཀྱི་དབང་དུ་བྱས་ནས་རྒ་ཤིའི་རྟེན་འབྲེལ་བཞག་པའི་ཕྱིར།
འོ་ན། སེམས་ཅན་རྣམས་ལས་ཉོན་གྱིས་འཁོར་བར་སྐྱེ་བ་ལེན་པ་ལ་འཕེན་བྱེད་ཀྱི་ཡན་ལག་སོགས་
བཞི་པོ་དེར་ངེས་ན། འཕེན་ཚུལ་དང་ འགྲུབ་ཚུལ་དེ་གང་ཞེ་ན། དེ་སྟོན་པ་ལ་རྟེན་འབྲེལ་མདོ་འགྲེལ་
ལས། གང་གིས་འཕེན་དང་ཇི་ལྟར་གང་། །དེ་འགྲུབ་བྱེད་དང་ དེ་ལ་ཡང་། །ཉེས་པ་གང་ཡིན་ དེ་
དག་རྣམས། །ཡན་ལག་བཅུ་གཉིས་རྣམས་ཀྱིས་བསྟན། །ཞེས་མདོར་བསྟན་ནས། དེ་ཉིད་རྒྱས་
པར་འཆད་པ་ལ། གཉིས་ཀྱི་ཡན་ལག་གཅིག་གིས་དང༌། །རྣམ་པ་བཞིས་དང་གཉིས་ཀྱིས་དང༌། །
གཅིག་གིས་གཅིག་གིས་གཅིག་གིས་ནི། །དོན་བདུན་དག་ཏུ་རབ་ཏུ་བསྟན། །ཞེས་གསུངས། ཡན་
ལག་དེ་དག་ངོས་འཛིན་པ་ལ། བདེན་པ་ཇི་བཞིན་མི་ཤེས་ཕྱིར། །ལས་ཀྱིས་སེམས་ལ་བསྒོས་ཕྱིར་
དང་། །ཡན་ལག་བཞི་ནི་རིམ་གྱིས་འཕེན། །དེ་ཡི་ས་བོན་ཡོངས་བརྟས་ཕྱིར། །འཕངས་པ་བཞིན་
དུ་སྐྱེས་པ་ཡིས། །ཚོར་བས་བསྐྱེད་པས་སྲེད་པ་ལས། །ལེན་པ་འབྱུང་བས་དེ་ཡིས་ལས། །བསྒོས་པ་
མངོན་དུ་གྱུར་པ་ ཡིན། །གྲུབ་པ་སྐྱེ་ཡིན་ དེ་ལ་ཡང་། །རྒ་སོགས་ཉེས་དམིགས་གང་གི་ཕྱིར། །བདེན་
པ་མཐོང་ལ་འཕེན་པ་མེད། །སྲེད་དང་བྲལ་ལ་ཡང་སྲེད་མེད། །ཅེས་གསུངས། དོན་ནི། འཕེན་
ཚུལ་དང༌། འགྲུབ་ཚུལ་གཉིས་ལས། དང་པོ་ལ། འཕེན་པའི་ཡན་ལག་དང་། འཕ ངས་པའི་ཡན་
ལག་གཉིས་ལས། དང་ པོ་ནི། གང་གིས་འཕེན་དང༌། ཞེས་པས་རྟེན་འབྲེལ་ཡན་ལག་བཅུ་གཉིས་ཀྱི་
ནང་ཚན་དུ་གྱུར་པའི་འཕེན་བྱེད་ཀྱི་ཡན་ལག་མདོར་བསྟན་ནས། དེ་ཉིད་རྒྱས་པར་འཆད་པ་ལ། གཉིས་
ཀྱི་ཡན་ལག་གཅིག་གིས་དང་། །ཞེས་གསུངས་ཤིང་། འཕེན་བྱེད་ཀྱི་ཡན་ལག་གསུམ་པོ་ངོས་འཛིན་པ་
ལ། བདེན་པ་ཇི་བཞིན་མི་ཤེས་ཕྱིར། །ལས་ཀྱིས་སེམས་ལ་བསྒོས་ཕྱིར་དང༌། །ཞེས་གསུངས། དོན་
ནི༔ མིང་ གཟུགས་ནས་ཚོར་བའི་ བར་བཞི་པོ་དེ་གང་གིས་འཕེན་པར་བྱེད་པའི་ཡན་ལག་བཞག་ཏུ་ཡོད་
དེ། བདེན་པ་ཇི་ལྟ་བ་བཞིན་དུ་མི་ཤེས་ཤིང་དེ་ཁོ་ན་ཉིད་ལ་རྨོངས་པའི་མ་རིག་པ་དང༌། ལས་ འདུ་
བྱེད་དང་ གཉིས་ཀྱི་ཡན་ལག་འོ ག་མ་གཅིག་སྟེ། ་ ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་སེམས་
རྣམ་ཤེས་ཀྱི་སྟེང་དུ་འཕེན་བྱེད་ཀྱི་ལས་དེའི་བག་ཆགས་བསྒོས་པའི་ཚུལ་གྱིས་མིང་གཟུགས་སོགས་འཕེན་་་
པར་བྱེད་ པའི་ ཕྱིར།
. ཇི་ལྟར་གང༌། ཞེས་པས་གང་འཕངས་པའི་ཡན་ལག་མདོར་བསྟན་ནས། དེ་ཉིད་རྒྱས་པར་འཆད་
372



པ་ལ། རྣམ་པ་བཞིས་དང༌། ཞེས་གསུངས་ཤིང་། འཕངས་ པའི་ ཡན་ལག་བཞི་ངོས་འཛིན་པ་ལ།
ཡན་ལག་བཞི་ནི་རིམ་གྱིས་འཕེན། །དེ་ཡི་ས་བོན་ཡོངས་བརྟས་ཕྱིར། །འཕངས་པ་བཞིན་དུ་སྐྱེས་པ་
ཡིས༑ །ཞེས་གསུངས།
དོན་ནི། འཕེན་བྱེད་ཀྱི་ཡན་ལག་གསུམ་པོ་དེས་གང་འཕངས་པའི་ཡན་ལག་བཞག་ཏུ་ཡོད་དེ།
དེ་ལ་མིང་གཟུགས་སོགས་རྣམ་པ་བཞི་ཡོད་པའི་ཕྱིར། འཕངས་པའི་དོན་ཡོད་དེ། རྣམ་ཤེས་ཀྱི་སྟེང་དུ་
འཕེན་བྱེད་ལས་ཀྱི་བག་ཆགས་བཞག་པ་དེ་ཉིད་སྲེད་ལེན་གྱི་རྐྱེན་དང་འཕྲད་ན་མིང་གཟུགས་སོ གས་ཡན་་
ལག་བཞི་པོ་དེ་སྔར་གྱི་འཕེན་བྱེད་ཀྱི་ལས་ དེས་ཇི་ལྟར་འ”ངས་པ་བཞིན་དུ་འབྱུང་བར་བྱེད་པ་དེ་་་་་་་་་
འཕངས་པའི་དོན་ཡིན་པའི་ཕྱིར། །
གཉིས་པ་ལ། འགྲུབ་བྱེད་ཀྱི་ཡན་ལག་དང༌། གྲུབ་པའི་ཡན་ལག་གཉིས་ལས། དང་པོ་ནི། དེ་
འགྲུབ་བྱེད་དང༌། ཞེས་པས་འགྲུབ་བྱེད་ཀྱི་ཡན་ལག་མདོར་བསྟན་ནས། དེ་ཉིད་རྒྱས་པར་འཆད་པ་
ལ། གཉིས་ཀྱིས་དང༌། གཅིག་གིས། ཞེས་གསུངས་ཤིང་། ཡན་ལག་གསུམ་པོ་དེ་ངོས་འཛིན་པ་
ལ༑ ཚོར་བས་བསྐྱེད་པས་སྲེད་པ་ལས། །ལེན་པ་འབྱུང་ བས་ དེ་ཡིས་ལས། །བསྒོས་པ་མངོན་དུ་
གྱུར་པ་ཡིན། །ཞེས་གསུངས། དོན་ནི། སྐྱེ་རྒ་སོ གས་འགྲུབ་བྱེད་ཀྱི་ཡན་ལག་དེ་བཞ ག་ཏུ་ཡོད་དེ།
རང་གི་རྒྱུར་གྱུར་པའི་ཚོར་བས་བསྐྱེད་པའི་སྲེད་པ་ལས་ལེན་པ་འབྱུང་བས་སྲེད་ལེན་དེ་གཉིས་ཀྱིས། རྣམ་
ཤེས་ཀྱི་སྟེང་དུ་འཕེན་བྱེད་ལས་ཀྱི་བག་ཆགས་བ སྒོས་པ་དེ་གསོས་བཏབ་སྟེ་ཡང་སྲིད་འགྲུབ་པའི་ལས་ནུས་
པ་མཐུ་ཅན་དུ་གྱུར་པའི་སྲིད་པ་གཅིག་གིས་ཏེ་དེ་དང་གསུམ་པོ་དེ་འགྲུབ་བྱེད་ཀྱི་ཡན་ལག་ཡིན་ པའི་་་་་་
ཕྱིར། གཉིས་པ་ནི། དེ་ལ་ཡང་། ཉེས་པ་གང་ཡིན་དེ་དག་རྣམས། །ཞེས་པས་ཡན་ལག་མདོར་
བསྟན་ནས། དེ་ཉིད་རྒྱས་པར་འཆད་པ་ལ། །གཅིག་གིས་གཅིག་གིས་ནི། །ཞེས་གསུངས་ཤིང་། ཡན་
ལག་གཉིས་པོ་དེ་ངོས་འཛིན་པ་ལ། གྲུབ་པ་སྐྱེ་ཡིན་དེ་ལ་ཡང་། རྒ་སོགས་ཉེས་དམི གས་གང་གིས་
ཕྱིར། །ཞེས་གསུངས། དོན་ནི། སྲེད་ལེན་སྲིད་པ་གསུམ་པོ་དེས་གྲུབ་པའི་འབྲས་བུ་བཞག་ཏུ་ཡོད་
དེ། འཕེན་བྱེད་ཀྱི་ལས་ཀྱིས་རྣམ་ཤེས་ཀྱི་སྟེང་དུ་བག་ཆགས་དེ་ཉིད་སྲེད་ལེན་གཉིས་ཀྱིས་གསོས་བཏབ་་་
པས་ལས་ནུས་པ་མཐུ་ཅན་དུ་གྱུར་པའི་སྲིད་པའི་རྟེན་འབྲེལ་གྱིས་གྲུབ་པར་བྱས་པའི་ གཅིག་སྐྱེ་བའི་རྟེན་་་
འབྲེལ་དང༌། སྐྱེ་བ་དེའི་ཉེས་དམིགས་ཀྱི་དབང་དུ་བྱས་པའི་ གཅིག་རྒ་ཤིའི་རྟེན་འབྲེལ་གཉིས་པོ་དེ་གྲུབ་
པའི་འབྲས་བུ་ཡིན་ པའི་ ཕྱིར། བདེན་པ་མངོན་སུམ་དུ་མཐོང་བའི་འཕ གས་རྒྱུད་ལ་འདུ་བྱེད་ཀྱི་རྟེན་
འབྲེལ་མེད་དེ། འཕགས་པའི་རྟེན་ལ་འཕེན་བྱེད་ཀྱི་ལས་ གསར་དུ་གསོག་པ་མེད་པའི་ཕྱིར། སྲེད་པ་
373



སU.
དང་བྲལ་བ་དགྲ་བཅོམ་པའི་རྒྱུད་ལ་ཡན་ལག་བཅུ་གཉིས་པོ་ཐམས་ཅད་མེད་དེ། དགྲ་བཅོམ་པས་ཡང་
སྲིད་དུ་སྐྱེ་བའི་ལས་ཀྱི་ས་བོན་ཟད་པར་སྤུངས་པའི་ཕྱིར། །
འོ་ན༑ སེམས་ཅན་རྣམས་ལས་ཉོན་གྱི་དབང་གིས་འཁོར་བར་སྐྱེ་བ་ལེན་པ་ལ་རྒྱུ་འབྲས་ཚར་གཉིས་
སུ་དགོས་ན། གཉིས་པོ་དེ་སྐྱེ་བ་ལེན་ཐེབས་ གཅིག་གི་དབང་དུ་བྱས་སམ་གཉིས་ཀྱི་དབང་དུ་བྱེད་ཟེར་
ན། ཁ་ཅིག་གཉིས་ཀྱི་དབང་དུ་བྱེད་ཟེར་བ་མི་འཐད་དེ། དེ་ལྟར་ན་མིང་གཟུགས་ནས་ཚོར་བའི་ བར་
ལ་འགྲུབ་བྱེད་ཀྱི་རྒྱུ་མེད་པ་དང༌། སྐྱེ་རྒ་གཉིས་ལ་འཕེན་བྱེད་ཀྱི་ རྒྱུ་མེད་ པར་ཐལ་བའི་སྐྱོན་ཡོད་པའི་
ཕྱིར་ཏེ། མིང་གཟུགས་ནས་ཚོར་བའི་ བར་རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྲེད་ལེན་
སྲིད་པ་གསུམ་ལས་ མ་བྱུང་། སྐྱེ་རྒ་གཉིས་རང་དང་རྟེན་འབྲེལ་ཚར་གཅིག་ཏུ་གཏོགས་པའི་མ་རིག་པ་
འདུ་བྱེད་རྣམ་ཤེས་ཀྱི་རྟེན་འབྲེལ་གསུམ་ལས་ མ་བྱུང་བའི་ཕྱིར།
རང་ལུགས་ནི། སྐྱེ་བ་ལེན་ཐེབས་གཅིག་གི་དབང་དུ་བྱས་པ་ཡིན་ཏེ། འཕེན་བྱེད་ཀྱི་རྒྱུས་འཕ ངས་
པ་དེ་ཉིད་འགྲུབ་བྱེད་ཀྱི་རྒྱུས་དེ་ཉིད་དུ་གྲུབ་པར་བྱས་ཤིང་། འགྲུབ་བྱེད་ཀྱི་རྒྱུས་གྲུབ་པ་དེ་ཉིད་འཕེན་
བྱེད་ཀྱི་རྒྱུས་ཀྱང་འཕངས་པའི་ཕྱིར།
ལྔ་པ་ལ། ཡན་ལག་སྔ་མ་སྔ་མས་ཕྱི་མ་ཕྱི་མའི་རྐྱེན་བཞི་ཅི་རིགས་པར་བྱེད་པ་ཡོད་དེ། རིག་པར་
གྱུར་པའི་ཡན་ལག་སྔ་མས་རིག་པར་གྱུར་པའི་ཡན་ལག་ཕྱི་མའི་རྐྱེན་བཞི་ཀ་བྱེད་པ་ཡོད། དེས་གཟུགས་
ཅན་དུ་གྱུར་པའི་ཡན་ལག་ཕྱི་མའི་རྒྱུ་རྐྱེན་གཅིག་པུ་བྱེད་པ་ཡོད། གཟུགས་ཅན་དུ་གྱུར་པའི་ཡན་ལག་སྔ་
མས་གཟུགས་ཅན་དུ་གྱུར་པའི་ཡན་ལག་ཕྱི་མའི་རྒྱུ་རྐྱེན་དང་བདག་རྐྱེན་གཉིས་ཀ་བྱེད་པ་ཡོད། དེས་རིག་
པར་ གྱུར་པའི་ཡན་ལག་ཕྱི་མའི་དེ་མ་ཐག་རྐྱེན་མ་གཏོགས་བདག་རྐྱེན་དང་དམིགས་རྐྱེན་དང་རྒྱུ་རྐྱེན་་་་
གསུ མ་ག་བྱེད་པ་ཡོད་པའི་ཕྱིར། དེ་ལྟར་ཡང་ཀུན་བཏུས་ལས། ཡན་ལག་རྐྱེན་ཉིད་དུ་རྣམ་པར་བཞག་
པ་ཇི་ལྟ་བུ་ཞེ་ན། བག་ཆགས་དང༌། ཤུགས་དང་། ཡིད་ལ་བྱེད་པ་དང་། ལྷན་ཅིག་ཏུ་འབྱུང་
བས་ ཀྱང་ཡན་ལག་རྐྱེན་ཉིད་དུ་རྣམ་པར་བཞག་པར་རིག་པར་བྱའོ། །
དེ་ལ་ཡང་ཅི་རིགས་སུ་སྦྱར་རོ། །ཞེས་གསུངས་པའི་ཕྱིར། དེ་ཡང་མ་རིག་པ་ལྟ་བུ་ལ་མཚོན་ན།
མ་རིག་པའི་བག་ཆགས་ལས་འདུ་བྱེད་སྐྱེ་བས་མ་རིག་པ་དེའི་རྒྱུ་རྐྱེན་དང༌། དེའི་འཕེན་པའི་ཤུགས་ཀྱིས་
དེ་རྒྱུན་ཆགས་པར་འཇུག་པས་དེ་དེའི་དེ་མ་ཐག་རྐྱེན་དང༌། རྨོངས་པའི་དུས་ན་མཆོག་མ་ཡིན་པ་ལ་དེར་
ཡིད་ལ་བྱེད་པར་དམིགས་པ་ལ་འཇུག་པས་དེ་དེའི་དམིགས་རྐྱེན་དང༌། དེའི་དབང་གིས་དེ་དང་མཚུངས་
ལྡན་དུ་འབྱུང་བ་རྣམས་དམིགས་པ་ལ་ཕྱིན་ཅི་ལོག་ཏུ་བྱེད་པས་དེ་དེའི་བདག་རྐྱེན་ཡིན་ པའི་ ཕྱིར་ཞེས་་་་་་
374



པའི་དོན་ནོ། །
དྲུ ག་པ་ལ། ཀུན་བཏུས་ལས། མ་རིག་པ་ཅིའི་ལས་ཅན་ཞེ་ན། སྲིད་པ་ལས་སེམས་ཅན་རྨོངས་
པར་བྱེད་པ་དང་། འདུ་བྱེད་རྣམ་ཤེས་ཀྱི་རྐྱེན་ ཀྱང་ཡིན་ནོ། །འདུ་བྱེད་ཅིའི་ལས་ཅན་ཞེ་ན། འགྲོ་བ་
རྣམས་སུ་སེམས་ཅན་དག་རྣམ་པར་འབྱེད་པ་དང༌། རྣམ་པར་ཤེས་པའི་རྐྱེན་ ཀྱང་ཡིན་ནོ། །རྣམ་ པར
ཤེས་པ་ཅིའི་ལས་ཅན་ཞེ་ན། སེམས་ཅན་རྣམས་ཀྱི་འཆིང་བ་འཛིན་པ་དང༌། མིང་དང་གཟུགས་ ཀྱི་
རྐྱེན་ཀྱང་ཡིན་ནོ། །མིང་དང་ གཟུགས་ཅིའི་ལས་ཅན་ཞེ་ན། སེམས་ཅན་རྣམས་ལུས་ལེན་དུ་འཇུག་པ་
དང་། སྐྱེ་མཆེད་དྲུག་གི་རྐྱེན་ ཀྱང་ཡིན་ནོ། །སྐྱེ་མཆེད་དྲུག་ཅིའི་ལས་ཅན་ཞེ་ན། སེམས་ཅན་རྣམས་
ལུས་རྫོགས་པར་ལེན་དུ་འཇུག་པ་དང༌། རེག་པའི་རྐྱེན་ ཀྱང་ཡིན་ནོ། །རེག་པ་ཅིའི་ལས་
ཅན་ཞེ་ན། ཡུལ་གྱི་ལོངས་སྤྱོད་ལ་སེམས་ཅན་རྣམས་འཇུག་པ་དང་། ཚོར་བའི་རྐྱེན་ཀྱང་ཡིན་ནོ།
ཚོར་བ་ཅིའི་ལས་ཅན་ཞེ་ན། སྐྱེ་བའི་ལོངས་སྤྱོད་ལ་སེམས་ཅན་རྣམས་འཛུད་པ་དང༌། སྲེད་པའི་
རྐྱེན་ཀྱང་ཡིན་ནོ། །སྲེད་པ་ཅིའི་ལས་ཅན་ཞེ་ན། སེམས་ཅན་རྣམས་ཀྱི་སྐྱེ་བ་འདྲེན་པ་དང༌།
ལེན་པའི་ རྐྱེན་ ཀྱང་ཡིན་ནོ། །ལེན་པ་ཅིའི་ལས་ཅན་ཞེ་ན། ཡང་སྲིད་ལེན་པའི་ཕྱིར་སེམས་ཅན་
རྣམས་རྣམ་པར་ཤེས་པ་ཉེ་བར་ལེན་པ་དང་བཅས་པར་བྱེད་པ་དང་། སྲིད་པའི་རྐྱེན་ ཀྱང་ཡིན་ནོ།
སྲིད་པ་ཅིའི་ལས་ཅན་ཞེ་ན། ཡང་སྲིད་ལ་སེམས་ཅན་རྣམས་མངོན་པར་ཕྱོགས་པར་བྱེད་པ་དང༌། སྐྱེ་
བའི་རྐྱེན་ཀྱང་ཡིན་ནོ། །སྐྱེ་བ་ཅིའི་ལས་ཅན་ཞེ་ན། མིང་དང༌། གཟུགས་དང་། སྐྱེ་མཆེད་
དྲུག་དང༌། རེག་པ་དང༌། ཚོར་བའི་རིམ་གྱིས་སེམས་ཅན་རྣམས་མངོན་པར་འགྲུབ་པར་བྱེད་པ་
དང༌། རྒ་ཤིའི་རྐྱེན་ཀྱང་ཡིན་ནོ། །རྒ་ཤི་ཅིའི་ལས་ཅན་ཞེ་ན། ཡང་དང་ཡང་དུ་འཚེད་པར་འགྱུར་
བ་དང་སྲོག་འགྱུར་བ་ལ་སེམས་ཅན་རྣམས་སྦྱར་རོ། །ཞེས་གསུངས།
འདིའི་དོན་ལ། འདྲ་བའི་བྱེད་ལས་དང༌། མི་འདྲ་བའི་བྱེད་ལས་ གཉིས་ལས། དང་པོ་ཡོད་དེ།
མ་རིག་པས་འདུ་བྱེད་བསྐྱེད་པ་ནས། ཚོར་བས་རང་གི་འབྲས་བུར་གྱུར་པའི་སྲེད་པ་བསྐྱེད་པ་སོགས་ཡན་
ལག་སྔ་མ་སྔ་མས་ཕྱི་མ་ཕྱི་མ་སྐྱེད་པར་བྱེད་པ་ཡིན་པའི་ཕྱིར་རོ། །གཉིས་པ་ཡོད་དེ། མ་རིག་པས་
ཡུལ་གྱི་གནས་ཚུལ་མཐོང་བ་ལ་རྨོངས་པའམ་སྒྲིབ་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། འདུ་
བྱེད་ཀྱིས་ཡང་སྲིད་ཕྱི་མའི་ས་བོན་འདེབས་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། རྣམ་ཤེས་
ཀྱིས་ཡང་སྲིད་དུ་འཁྲིད་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། མིང་གཟུགས་ཀྱིས་ལུས་ཀུན་
འཛིན་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། སྐྱེ་མཆེད་དྲུག་གིས་ལུས་རྫོགས་པའི་སྒོ་ནས་
375



འགྲོ་བ་རྣམས་ཉོན་མོངས་པར་བྱེད། རེག་པས་ཡུལ་གྱི་འགྱུར་བ་ལ་སྤྱོད་པའི་སྒོ་ནས་འགྲོ་བ་རྣམས་ཉོན་
མོངས་པར་བྱེད། ཚོར་བས་རྣམ་སྨིན་གྱི་འབྲས་བུ་ལ་ལོངས་སྤྱོད་པའི་སྒོ་ནས་འགྲོ་བ་རྣམས་ཉོན་མོངས་
པར་བྱེད། སྲེད་པས་ཡང་སྲིད་ལ་ཆགས་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། ལེན་པས་
ཡང་སྲིད་དུ་སྐྱེ་བ་ལ་སྦྱོར་བའི་སྒོ་ནས་འགྲོ་བ་རྣམས་ཉོན་མོངས་པར་བྱེད། སྲིད་ པས་ཡང་སྲིད་དུ་སྐྱེ་
བ་ལ་མངོན་དུ་ཕྱོགས་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། སྐྱེ་རྒ་གཉིས་ཀྱིས་སྡུག་བསྔལ་
བའི་སྒོ་ནས་འགྲོ་བ་རྣམས་ཉོན་མོངས་པར་བྱེད་པའི་ཕྱིར། དེ་ལྟར་ཡང་དབུས་མཐའ་ལས། སྒྲིབ་པའི་
ཕྱིར་དང་འདེབས་པའི་ཕྱིར། །འཁྲིད་པའི་ ཕྱིར་དང་ཀུན་འཛིན་ཕྱིར། །རྫོགས་བྱེད་ཕྱིར་དང་ གསུམ་
སྤྱོད་ཕྱིར། །ཉེ་བར་སྤྱོད་ཕྱིར་སྡུད་པའི་ཕྱིར། །སྦྱོར་བའི་ཕྱིར་དང་མངོན་འདུའི་ཕྱིར། །དུ་ཁ འི་
ཕྱིར་ན་འགྲོ་ཉོན་མོངས། །ཞེས་གསུངས།
བདུན་པ་ལ། ཁ་ཅིག རྟེན་འབྲེལ་ཡན་ལག་བཅུ་གཉིས་པོ་དེ་ཚེ་གཉིས་ཁོ་ན་ལ་རྫོགས་ཏེ། མ་
རིག་པ་སོགས་རྒྱུ་དྲུག་པོ་དེ་ཡང་ངེས་པར་ཚེ་དང་པོ་ལ་རྫོགས། འབྲས་བུ་དྲུག་པོ་དེ་ཚེ་གཉིས་པ་ལ་རྫོགས་
པ་ཡིན་ པའི་ཕྱིར་ཟེར་ན། མི་འཐད་དེ། མིའི་རྟེན་ལ་ཚེ་སྟོད་ལ་མ་རིག་པའི་ དབང་ གིས་ལྷར་སྐྱེ་བའི་
འཕེན་བྱེད་ཀྱི་ལས་བསགས། ལས་ཀྱི་བག་ཆགས་རྣམ་ཤེས་ཀྱི་སྟེང་དུ་བཞག་པ་དེ་ཉིད། ཚེ་དེ་ལ་སྲེད་
ལེན་གཉིས་ཀྱིས་གསོས་འདེབས་མ་ནུས་པར་ལས་ གཞན་གྱི་དབང་གིས་ངན་སོང་དུ་སྐྱེས། ་ རྟེན་དེ་ལ་
སྔར་གྱི་ལས་ དེ་སྲེད་ལེན་གཉིས་ཀྱིས་གསོས་བཏབ་སྟེ་ལྷར་སྐྱེ་བ་གཅིག་ཡོད་པའི་ཕྱིར་ཏེ། ལྷར་སྐྱེ་བའི་
ལན་གྲངས་གཞན་ལ་མྱོང་འགྱུར་གྱི་ལས་ཡོད་པའི་ཕྱིར། ་་་
ཁ་ཅིག ཚར་མི་གཅིག་པའི་ དབང་དུ་བྱས་ན་རྟེན་འབྲེལ་ཡན་ལག་བཅུ་གཉིས་པོ་དེ་ཚེ་གཅིག་ལ་
རྫོགས་པ་ཡོད་དེ། ནམ་མཁའ་མཐའ་ཡས་ནས་རྣམ་ཤེས་མཐའ་ཡས་སུ་སྐྱེ། རྣམ་ཤེས་མཐའ་ཡས་ནས་
ཅི་ཡང་མེད་དུ་སྐྱེ་བ་དེའི་ཚེ་ནམ་མཁའ་མཐའ་ཡས་ནས་རྣམ་ཤེས་མཐའ་ཡས་སུ་སྐྱེ་བའི་འབྲས་བུའི་རྟེན་་་
འབྲེལ་དྲུག་པོ་དེ་དང༌། རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བའི་རྒྱུའི་རྟེན་འབྲེལ་དྲུག་པོ་དེ་
རྣམ་ཤེས་མཐའ་ཡས་ཀྱི་རྟེན་དེ་ལ་རྫོགས་པའི་ཕྱིར་ཏེ། དེ་ནས་དེར་སྐྱེ་བ་ལ་བར་དོ་བརྒྱུད་མི་དགོས་
པའི་ཕྱིར། འདོད་གཟུགས་གཉིས་ན་ཇི་ལྟར་གྱུར་ཡང་ཚེ་གསུམ་ལ་ངེས་པར་རྫོགས་དགོས་ཏེ། མི་ནས་
ཤི་འཕོས་ནས་མིར་སྐྱེ་བའི་ཚེ་སྲེད་ལེན་སྲིད་པ་གསུམ་གྱི་ཆ་གཅིག་ཚེ་སྔ་མའི་འཆི་སྲིད་ ཀྱི་ གནས་སྐབས་ན་་་
ཡོད་ཅིང་། ཆ་གཅིག་ཚེ་ཕྱི་མའི་བར་སྲིད་ཀྱི་གནས་སྐབས་ན་ཡོད་པའི་ཕྱིར། བུལ་ན་ཚེ་བཞི་ཕན་ཆད་
ལ་རྫོགས་པ་ཡོད་དེ། འདོད་ལྷའི་རྟེན་ལ་བསམ་གཏན་དང་པོར་སྐྱེ་བའི་འཕེན་བྱེད་ཀྱི་ལས་བསགས།
E
，
.cz



དེ་ནས་ལས་ གཞན་ གྱི་དབང་གིས་ངན་སོང་དུ་སྐྱེ་བའི་ཚེ་དེའི་རྟེན་ལ་བསམ་གཏན་དང་པོར་སྐྱེ་བའི་རྣམ་་་
ཤེས་ཀྱི་རྟེན་འབྲེལ་ཡོད་ པའི་ཕྱིར་ཞེས་ཟེར་ན། རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བའི་རྒྱུའི་
རྟེན་འབྲེལ་ཡིན་ན། རྣམ་ཤེས་མཐའ་ཡས་ཀྱི་རྟེན་ལ་འབྱུང་ བས་ཁྱབ་པར་ཐལ། དམ་བཅའ་དང་ པོ་
དེའི་ཕྱིར། འདོད་མི་ནུས་ཏེ། འདོད་ལྷའི་རྟེན་ལ་རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བའི་
འཕེན་བྱེད་ཀྱི་ལས་ཡོད་པའི་ཕྱིར་ཏེ། དེའི་རྟེན་ལ་དེ་འདྲའི་ལས་ གསོག་པ་ཡོད་པའི་ཕྱིར་ཏེ། དེའི་
རྟེན་ལ་ཅི་ཡང་མེད་དུ་སྐྱེ་བའི་ལས་ གསོག་པ་ཡོད་པའི་ཕྱིར།
གཞན་ཡང་། མིར་སྐྱེ་བའི་འཕེན་བྱེད་ཀྱི་ལས་ཡིན་ན། ལན་གྲངས་གཞན་ལ་མྱོང་འགྱུར་གྱི་ལས་
ཡིན་དགོས་པར་ཐལ། དེ་ཡིན་ན་རང་དང་རང་གི་འབྲས་བུའི་བར་དུ་ཚེ་རབས་གཞན་གྱིས་ཆོད་པས་
ཁྱབ་པའི་ཕྱིར་ཏེ། འདོད་གཟུགས་གཉིས་ན་ཇི་ལྟར་མྱུར་ཡང་ཚེ་གསུམ་ལ་རྫོགས་དགོས་པའི་ཕྱིར།
གཞན་ཡང་། རང་དང་རྟེན་འབྲེལ་ཚར་གཅིག་ཏུ་གཏོ གས་པའི་འཕེན་བྱེད་ཀྱི་ལས་ སྔོན་དུ་སོང་
བའི་མ་རིག་པའི་རྟེན་འབྲེལ་ཡོད་པར་ཐལ། དེ་འདྲའི་སྲིད་པའི་རྟེན་འབྲེལ་སྔོན་དུ་སོང་བའི་ལེན་པའི་
རྟེན་འབྲེལ་ཡོད་པའི་ཕྱིར་ཏེ། མི་ནས་ཤི་འཕོས་ནས་མིར་སྐྱེ་བ་དེའི་ཚེ་སྲེད་ལེན་སྲིད་པ་གསུམ་གྱི་ཆ་
གཅིག་ཚེ་སྔ་མའི་འཆི་སྲིད་ཀྱི་ གནས་སྐབས་ན་ཡོད་ཅིང་ཆ་གཅིག་ཚེ་ཕྱི་མའི་བར་སྲིད་ཀྱི་གནས་སྐབས་ན་་་
ཡོད་པའི་ཁྱད་པར་འཐད་པའི་ཕྱིར།
རང་ལུགས་ནི། ཡན་ལག་བཅུ་གཉིས་པོ་དེ་ཚེ་གཉིས་ལ་རྫོགས་པ་ཡོད་དེ། མིའི་རྟེན་ལ་ཚེ་སྟོད་ལ་
མ་རིག་པས་ཀུན་ནས་བསླངས་ཏེ་ལྷར་སྐྱེ་བའི་འཕེན་བྱེད་ཀྱི་ལས་བསགས། ། ལས་ཀྱི་བག་ཆགས་རྣམ་
ཤེས་ཀྱི་སྟེང་དུ་བཞག་པ་དེ་ཉིད་ཚེ་སྨད་ལ་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་ནས་ལས་ནུས་་་
པ་མཐུ་ཅན་གྱི་ སྲིད་པ་གྲུབ་སྟེ། དེའི་སྐྱེ་བ་ཕྱི་མ་ལ་ལྷར་སྐྱེས་ཏེ་འབྲས་བུ་དྲུག་པོ་དེ་མངོན་དུ་གྱུར་པ་
གཅི ག་ཡོད་པའི་ཕྱིར། ཚེ་གསུམ་ལ་རྫོགས་པ་ཡང་ཡོད་དེ། སྔར་གྲུབ་ཟིན་པའི་ཕྱིར། དེ་ལྟར་ཡང་།
ཀུན་བཏུས་ཀྱི་དར་ཊཱིཀ་ལས། ཡན་ལག་བཅུ་གཉིས་པོ་འདི་དག་སྐྱེ་གནས་མྱོང་འགྱུར་གྱི་ལས་བསགས་
པ་ཡིན་ན་ཚེ་གཉིས་ལ་རྫོགས་ཤིང་། དེ་མིན་ན་ཚེ་གསུམ་ལ་རྫོགས་དགོས་པས་འཕེན་བྱེད་དང་འཕ ངས་
པའི་འབྲས་བུའི་བར་དུ་ཚེ་རབས་གྲངས་ལས་འདས་པས་ཆོད་ཀྱང་། རྟེན་འབྲེལ་གཞན་གྱི་ཚར་ཡིན་ གྱི་
དེའི་ཚ ར་མིན་ནོ། །འགྲུབ་བྱེད་ཀྱི་རྒྱུ་དང་གྲུབ་པའི་འབྲས་བུའི་བར་དུ་ཚེ་རབས་གཞན་གྱིས་ཆོད་པ་མི་
སྲིད་དོ། །ཞེས་གསུངས་པའི་ཕྱིར།
གཞན་ཡང་། དེ་ཚེ་གཉིས་ལ་རྫོགས་པ་ཡོད་དེ། མཚམས་མེད་ཀྱི་ལས་བསགས་པའི་འབྲས་བུ་
, *
7



དམྱལ་བར་སྐྱེ་བ་དེ་ལས་ བསགས་པའི་ཚེ་ཕྱི་མ་དེ་ལ་ངེས་པར་མྱོང་དགོས་པའི་ཕྱིར་ཏེ། དེ་ལ་མཚམས་
མེད་ཀྱི་ལས་ཞེས་བཤད་པ་ལ་དགོས་པ་ཡོད་པའི་ཕྱིར། དེ་ལྟར་ནའང་། ཚེ་གཅིག་ལ་མཚམས་མེད་ཀྱི་
ལས་དུ་མ་བསགས་པ་མེད་པར་ མི་འགྱུར་ཏེ། ཚེ་གཅིག་ལ་མཚམས་མེད་ཀྱི་ལས་དུ་མ་བྱས་པའི་ གང་ཟག་
དེ་ཚེ་ཕྱི་མར་དམྱལ་བའི་རྟེན་ལ་ཚེ་རིང་ལ་ལུས་ཆེ་ཞིང་སྡུག་བསྔལ་ཆེས་ལྷག་པར་མྱོང་བར་འགྱུར་བའི་་་་༌་
ཕྱིར། དེ་ལྟ་ན་ནི། ལས་དུ་མས་ལུས་གཅིག་འཕེན་པ་ཡོད་པར་ མི་འགྱུར་ཏེ། དེའི་མཚམས་མེད་ཀྱི་
ལས་དང་པོ་དེ་འཕེན་བྱེད་ཀྱི་ ལས་དང་ཕྱི་མ་རྣམས་རྫོགས་བྱེད་ ཀྱི་ལས་སུ་འདོད་པའི་ཕྱིར། ཡན་ལག་
བཅུ་ག ཉིས་པོ་དེ་ཇི་ལྟར་བུལ་ཡང་ཚེ་གསུམ་ལ་ངེས་པར་ རྫོགས་ དགོས་ཏེ། འཕེན་བྱེད་ཀྱི་རྒྱུ་གསུམ་པོ་དེ་
ཡང་ཚེ་གཅིག་ལ་རྫོགས། འགྲུབ་བྱེད་ཀྱི་རྒྱུ་གསུམ་པོ་དེ་ཡང་ཚེ་གཅིག་ལ་རྫོགས། འབྲས་བུ་དྲུག་པོ་དེ་
ཡང་ཚེ་གཅིག་ལ་རྫོགས་དགོས་པའི་ཕྱིར། དེ་ལྟར་ན། འཕེན་བྱེད་ཀྱི་ ལས་གཅིག་གི་འཕངས་འབྲས་
ཡིན་ན་ཚེ་གཅིག་གིས་བསྡུས་པའི་མ་ཁྱབ་སྟེ། མིའི་སྐྱེ་སྲིད་དང་ བར་སྲིད་གཉིས་པོ་དེ་འཕེན་བྱེད་ཀྱི་ལས་
གཅིག་གིས་འཕངས་པའི་ཕྱིར་ཏེ། མཛོད་ལས། དེ་ནི་འཕེན་པ་གཅིག་པའི་ཕྱིར། །ཞེས་གསུངས་་
པའི་ཕྱིར། དེ་འདྲའི་སྐྱེ་སྲིད་ཡིན་ན་ཡང་ཚེ་གཅིག་གིས་བསྡུས་པས་མ་ཁྱབ་སྟེ། འཕེན་བྱེད་ཀྱི་ལས་
གཅིག་གིས་མིའི་སྐྱེ་སྲིད་དུ་མ་འཕེན་པ་ཡོད་པའི་ཕྱིར་ཏེ། ཀུན་བཏུས་ལས། ལས་གཅིག་གིས་ལུས་དུ་
མ་འཕེན་པ་ཡང་ཡོད། ལས་གཅིག་གིས་ལུས་གཅིག་འཕེན་པ་ཡང་ཡོད་པའི་ཕྱིར། ཞེས་གསུངས།
ཁ་ཅིག ལས་གཅིག་གིས་ལུས་དུ་མ་འཕེན་པ་མེད་ཟེར་ན། དེ་ཡོད་པར་ཐལ། ལས་ གཅིག་གིས་
མིའི་ལུས་དང་དྲི་ཟའི་ལུས་གཉིས་ཀ་འཕེན་པ་ཡོད་པའི་ཕྱིར། ལས་གཅིག་གིས་མིའི་སྐྱེ་སྲིད་ཀྱི་ལུས་དང་
བར་སྲིད་ཀྱི་ལུས་གཉིས་ཀ་འཕེན་པ་ཡོད་ པའི་ཕྱིར། ཁོ་ན་རེ། འཕེན་བྱེད་ཀྱི་ ལས་ གཅིག་གིས་ལུས་
འཕགས་པོའི་ལུས་དང་ བ་གླང་སྤྱོད་པའི་ལུས་གཉིས་ཀ་འཕེན་པ་ཡོད་པར་ཐལ། འཕེན་བྱེད་ཀྱི་ ལས་
གཅིག་གིས་ལུས་དུ་མ་འཕེན་པ་ཡོད་པའི་ཕྱིར། འདོད་ན། དང་པོར་ལུས་འཕགས་པོའི་སྐྱེ་བ་འཕེན་
ཅིང་དེ་རྗེས་སུ་བ་གླང་སྤྱོད་པའི་སྐྱེ་བ་འཕེན་བྱེད་ཀྱི་ ལས་ཆོས་ཅན། སྐྱེས་གནས་མྱོང་འགྱུར་གྱི་ ལས་ཡིན་
པར་ཐལ། རང་གི་རྣམ་སྨིན་སྐྱེ་བ་ཕྱི་མ་དེ་ཉིད་ལ་འབྱིན་པར་ངེས་པའི་ ལས་ཡིན་པའི་ཕྱིར། འདོད་མི་
ནུས་ཏེ། ལག་གྲངས་གཞན་ལ་མྱོང་འགྱུར་གྱི་ ལས་ཡིན་ པའི་ ཕྱིར་ཏེ། རང་གི་རྣམ་སྨིན་སྐྱེ་བ་གསུམ་པ་
ཕན་ཆད་ལ་འབྱིན་པའི་ལས་ཡིན་པའི་ཕྱིར་ཟེར་ན། ཐམས་ཅད་ཡོད་སྨྲའི་མདོ་བསླབ་བཏུས་སུ་དྲངས་
པ་ལས། དགེ་སློང་དག་དགེ་སློང་གིས་འདི་ལྟ་སྟེ་སྐྲ་དང་ སེན་མོའི་མཆོད་རྟེན་ལ་ཕྱག་འཚལ་ཏེ་སེམས་
དད་བར་བྱས་པ་ལ་ལྟོས། བཙུན་པ་དེ་ལྟར་ལགས་སོ། །དགེ་སློང་དག་དགེ་སློང་འདིས་ཇི་ཙམ་ནོན་
378



པའི་འོག་དཔག་ཚད་བརྒྱད་ཁྲི་ནས་གསེར་གྱི་འཁོར་ལོ་ལ་ཐུག་གི་བར་བྱེ་མ་ཇི་སྙེད་ཅིག་ཡོད་པ་དེ་སྙེད་ཀྱི་ཡ་
གྲངས་དང་མཉམ་པའི་འཁོར་ལོས་སྒྱུར་བའི་ རྒྱལ་སྲིད་སྟོང་འགྱུར་ལ་ལོངས་སྤྱོད་པར་འགྱུར་རོ། །ཞེས་
གསུངས་པ་མི་འཐད་པར་ཐལ། འཕེན་བྱེད་དགེ་བའི་ལས་གཅིག་གིས་འཁོར་ལོས་སྒྱུར་བའི་ རྒྱལ་པོའི་སྐྱེ་
བ་བརྒྱ་སྟོང་ལ་སོགས་པ་འཕེན་པ་མེད་པའི་ཕྱིར། རྟགས་ཁས།
གཞན་ཡང་། བློ་གྲོས་རྒྱ་མཚོས་ཞུས་པའི་མདོ་ལས། ཇི་ལྟར་རྒྱ་མཚོ་ཆེ་ནང་ཆུ་ཐིགས་ལྷུང་། །
ཞེས་སོགས་གསུངས་པ་མི་འཐད་པར་ཐལ། ལས་རང་ ཉིད་ཀྱི་ རྣམ་སྨིན་གྱི་འབྲས་བུ་ལ་ལོངས་སྤྱོད་པས་
ཟད་པར་ མི་འ གྱུར་བའི་ ལས་མེད་པའི་ཕྱིར་ཏེ། ལས་རང་གི་འབྲས་བུ་ཚེ་རབས་དུ་མའི་བར་དུ་འབྱིན་
པའི་ལས་མེད་པའི་ཕྱིར་ཏེ། ལས་རང་གི་རྣམ་སྨིན་གྱི་འབྲས་བུ་ལས་རང་ཉིད་བསགས་པའི་སྐྱེ་བ་ཕྱི་མ་
དེ་ནས་བཟུང་སྟེ་ཚེ་རབས་དུ་མའི་བར་དུ་འབྱིན་པ་མེད་པའི་ཕྱིར། མ་གྲུབ་ན། དེ་ཁོ་ཁོ་རང་དུ་ཐལ།
དེ་ཡོད་པའི་ཕྱིར། འདོད་ན། དེ་ཆོས་ཅན། སྐྱེས་གནས་མྱོང་འགྱུར་གྱི་ལས་ཡིན་པར་ཐལ། རང་གི་
རྣམ་སྨིན་སྐྱེ་བ་ཕྱི་མ་དེ་ཉིད་ལ་འབྱིན་པའི་ལས་ཡིན་པའི་ཕྱིར། འདོད་མི་ནུས་ཏེ། ལན་གྲངས་གཞན་
ལ་མྱོང་འགྱུར་གྱི་ ལས་ཡིན་ པའི་ཕྱིར། ཁྱབ་པ་ཁས། དེར་ཐལ། རང་གི་རྣམ་སྨིན་སྐྱེ་བ་ཡང་ཕྱི་ལ་་
འབྱིན་པའི་ལས་ཡིན་པའི་ཕྱིར་རོ། །
ཁོ་ན་རེ། འཕེན་བྱེད་ཀྱི་ལས་གཅིག་གིས་འདོད་ལྷ་རིགས་དྲུག་ཏུ་རིམ་གྱིས་སྐྱེ་བའི་ཚེ་སུམ་ཅུ་རྩ་
གསུམ་གྱི་འབྲས་བུའི་རྟེན་འབྲེལ་དྲུག་དང་། རྒྱལ་ཆེན་རིས་བཞིའི་འབྲས་བུའི་རྟེན་འབྲེལ་དྲུག་པོ་དེ་
འཕེན་བྱེད་ཀྱི་ ལས་གཅིག་གིས་འཕངས་འབྲས་སུ་ཐལ། འཕེན་བྱེད་ཀྱི་ལས་གཅིག་གིས་དེ་ལྟར་སྐྱེ་བ་ཡོད་
པའི་ཕྱིར། རྟགས་སོང་། འདོད་ན། དེའི་ཚེ་དེ་གཉིས་རྟེན་འབྲེལ་ཚར་གཅིག་ཏུ་གཏོགས་པར་ཐལ།
འདོད་པའི་ཕྱིར་ན་མ་ཁྱབ། འདོད་ན། དེའི་ཚེ་སུམ་ཅུ་རྩ་གསུམ་གྱི་སྐྱེ་བའི་རྟེན་འབྲེལ་ཆོས་ཅན། རང་
དང་རྟེན་འབྲེལ་ཚར་གཅིག་ཏུ་གཏོ གས་པའི་རྒ་ཤིའི་རྟེན་འབྲེལ་སྔོན་དུ་མ་སོང་བར་ཐལ། སྐྱེ་བའི་རྟེན་
འབྲེལ་ཡིན་ པའི་ཕྱིར། འདོད་མི་ནུས་ཏེ། དེ་འདྲའི་རྒྱལ་ཆེན་རིས་བ ཞིའི་སྐྱེ་བའི་རྟེན་འབྲེལ་སྔོན་དུ་
སོང་བའི་ཕྱིར། རྟགས་གྲུབ་སྟེ། དེ་གཉིས་རྟེན་འབྲེལ་ཚར་གཅིག་ཏུ་གཏོགས་པའི་ཕྱིར། རྟགས་ཁས་སོ།།
ཁོ་ན་རེ། དེ་ལྟར་སྐྱེ་བའི་ཚེ་སུམ་ཅུ་རྩ་གསུམ་གྱི་སྐྱེ་བའི་རྟེན་འབྲེལ་ཆོས་ཅན། ཁྱོད་ རྒྱལ་ཆེན་
རིས་བཞིའི་སྐྱེ་བའི་རྟེན་འབྲེལ་དང་རྟེན་འབྲེལ་ཚར་གཅིག་ཏུ་གཏོགས་པར་ཐལ། ཁྱོད་དང་ཚར་གཅིག་
ཏུ་གཏོགས་པའི་འདུ་བྱེད་ཀྱི་རྟེན་འབྲེལ་དེ་ རྒྱལ་ཆེན་རིག་བཞིའི་དེ་དང་རྟེན་འབྲེལ་ཚར་གཅིག་ཏུ་་་་
གཏོ གས་པའི་ཕྱིར་ཟེར་ན་མ་ཁྱབ།
s



ཁོ་ན་རེ། རྒྱལ་ཆེན་རིས་བཞིར་སྐྱེ་འགྱུར་གྱི་སྲིད་པའི་རྟེན་འབྲེལ་དང༌། སུམ་ཅུ་རྩ་གསུམ་དུ་སྐྱེ་
འ གྱུར་གྱི་སྲིད་ པའི་རྟེན་འབྲེལ་གྱི་གཞི་མཐུན་ཡོད་པར་ཐལ། དེ་གཉིས་སུ་སྐྱེ་འགྱུར་གྱི་འདུ་བྱེད་ཀྱི་རྟེན་
འབྲེལ་གྱི་གཞི་མཐུན་ཡོད་ པའི་ཕྱིར་ཟེར་ན་མ་ཁྱབ་སྟེ།། གནས་གཙང་དུ་སྐྱེ་བའི་འཕེན་བྱེད་ཀྱི་ལས་
དང༌། འབྲས་བུ་ཆེ་བར་སྐྱེ་བའི་འཕེན་བྱེད་ཀྱི་ལས་ཀྱི་ གཞི་མཐུན་མེད་པར་ཐལ། འདོད་ལྷ་རིགས
དྲུག་ལ་དེའི་ཕྱིར། རྟགས་ཁས། འདོད་མི་ནུས་ཏེ། །
རྣམ་བཤད་ལས། སྔོན་སོ་སོ་སྐྱེ་བོའི་དུས་སུ་བསམ་གཏན་བཞི་པར་འཕེན་བྱེད་ཀྱི་ ལས་བསགས་པ་
དེ་ཉིད་བསམ་གཏན་བཞི་པ་དག་པ་པ་བསྒོམས་པས་གནས་གཙང་དུ་སྐྱེ་བའི་རྒྱུར་སྒྱུར་པར་བྱེད་པའི་་་་་་
ཕྱིར། བདེན་པ་མཐོང་ནས་ཡང་སྲིད་འཐེན་བྱེད་ཀྱི་ལས་གསར་དུ་གསོག་པར་ཐལ་བའི་སྐྱོན་མེད་དོ། །
ཞེས་དང༌། གསེར་ཕྲེང་ལས། གལ་ཏེ་བདེན་པ་མཐོང་བ་ལ་འཕེན་པ་མེད་ན། ཕྱིར་མི་འོང་སྤེལ་ མ་
སྒོམ་པ་དེས་གནས་གཙང་མར་སྐྱེ་བ་མི་རིགས་ཏེ། དེར་སྐྱེ་བ་ལ་བསམ་གཏན་ཟག་མེད་ ཀྱང་སྐྱེ་དགོས་ལ་
སོ་སྐྱེའི་དུས་སུ་ཟ ག་མེད་མི་ཐོབ་ཅིང་འཕགས་པའི་ཚེ་ལས་མ་བསགས་པའི་ཕྱིར་ཞེ་ན། དེ་ལ་འབྲས་བུ་
ཆེ་བར་སྐྱེ་བའི་ ལས་ཐོག་མེད་ནས་ཡོད་ལ་དེ་སྤེལ་མས་གནས་གཙང་དུ་སྐྱེ་བའི་རྒྱུར་བསྒྱུར་བས་ཉེས་པ་་་་༌་
མེད་ཅེས་དོན་གསང་ལས་འཆད་པ་ལྟར་ཁས་བླངས་སོ། །ཞེས་གསུངས་པའི་ཕྱིར། དེས་ན་མཛོད་
ལས། ། གཅིག་གིས་སྐྱེ་བ་གཅིག་འཕེན་གྱི། །ཡོངས་རྫོགས་བྱེད་པ་དུ་མ་ཡིན།། །ཞེས་གསུངས་པ་དང་
མི་འགལ་ཏེ། དེ་ནི་འཕེན་བྱེད་ཀྱི་ ལས་གཅིག་གིས་ལུས་གཅི ག་འཕེན་པ་ཡོད་ཅིང་། རྫོགས་བྱེད་ ཀྱི་ལས་
ལ་དུ་མ་དགོས་པའི་དོན་ཡིན་པའི་ཕྱིར་རོ། །་་་་་་
ཁོ་ན་རེ། འགྲུབ་བྱེད་ཀྱི་རྒྱུ་ལ་སྲེད་ལེན་སྲིད་པ་གསུམ་ཡོད་པའི་སྲེད་པའི་རྟེན་འབྲེལ་མངོན་དུ་
གྱུར་ནས། ལེན་པའི་རྟེན་འབྲེལ་མངོན་དུ་མ་གྱུར་པའི་གནས་སྐབས་དེར་འཆི་འཕོ་བ་མེད་པར་ཐལ།
རྟེན་འབྲེལ་ཡན་ལག་བཅུ་གཉིས་པོ་དེ་ཇི་ལྟར་བུ ལོ་ཡང་ཚེ་གསུམ་ལ་རྫོགས་དགོས་པའི་ཕྱིར། འདོད་ན།
སྲེད་ལེན་ག ཉིས་མངོན་དུ་གྱུར་ནས་སྲིད་པ་མངོན་དུ་མ་གྱུར་པའི་གནས་སྐབས་དེར་འཆི་འཕོ་བ་མེད་པར་
ཐལ་ལོ། །འདོད་ན། སྐྱེ་བ་མངོན་དུ་གྱུར་ནས་རྒ་ཤིའི་མངོན་དུ་མ་གྱུར་པའི་གནས་སྐབས་དེར་འཆི་
འཕོ་བ་མེད་པར་ཐལ། འདོད་པའི་ཕྱིར། འདོད་ན། སྲིད་པ་མངོན་དུ་གྱུར་ནས་སྐྱེ་བ་མངོན་དུ་མ་
གྱུར་པའི་ གནས་ སྐབས་དེར་འཆི་འཕོ་བ་མེད་པར་ཐལ། འདོད་པའི་ཕྱིར་ཟེར་ན་མ་ཁྱབ།
བརྒྱུད་པ་ལ། ཁ་ཅིག མ་རིག་པ་དང་རྣམ་ཤེས་གཉིས་ལས་གང་དུ་བསགས་པའི་བསགས་ ས་
དེར་གཏོགས་ཏེ། མ་རིག་པ་དེ་ཉོན་ཡིད་འཁོར་གྱི་མ་རིག་པ་དང༌། རྣམ་ཤེས་ཀུན་གཞིའི་རྣམ་ཤེས་ལ་
་
་
.
.
3S



A༔་
བྱེད་རིགས་པ་གང་ཞིག དེ་གཉིས་རྟེན་གང་དུ་སྐྱེས་པའི་སྐྱེས་ས་དེར་གཏོ གས་ པའི་ཕྱིར་ཏེ། སུམ་ཅུ་
པ་ལས། གང་དུ་སྐྱེས་པ་དེ་ཡི་འོ། །ཞེས་གསུངས་པའི་ཕྱིར། །འདུ་བྱེད་གང་དུ་སྐྱེ་འགྱུར་གྱི་སར་
གཏོ གས་ཏེ། ས་གཞན་གྱི་ལས་ཀྱིས་ས་གཞན་གྱི་ རྣམ་སྨིན་འཕེན་པ་མེད་པའི་ཕྱིར། འབྲས་དུས་ཀྱི་རྣམ་
ཤེས་ཀྱི་རྟེན་འབྲེལ་སོགས་འབྲས་བུའི་རྟེན་འབྲེལ་རྣམས་གང་དུ་སྐྱེ་འགྱུར་གྱི་སར་གཏོགས་ཏེ། འདུ་བྱེད་
དེར་གཏོགས་པ་གང་ཞིག ས་གཞན་གྱི་ ལས་ཀྱིས་ས་གཞན་གྱི་རྣམ་སྨིན་འཕེན་པ་མེད་པའི་ཕྱིར། སྲིད་
ལེན་སྲིད་པ་གསུམ་གང་གི་སར་གཏོགས་ཤེ་ན།
དོན་གསང་རྣམ་བ ཤད་ལས། སྐྱེ་བའི་ ས་པ་གང་ཡིན་པ་མངོན་པར་འགྲུབ་པའི་ཉོན་མོངས་པ་ཡང་་
ངེས་པར་དེའི་ས་པ་ཁོ་ན་ཡིན་ནོ། །ཞེས་གསུངས་པས་སྲེད་ལེན་གཉིས་གང་དུ་སྐྱེ་འགྱུར་གྱི་སར་གཏོགས་
ཞེས་གསུངས་པ་འདི་འོག་ས་ནས་གོང་སར་སྐྱེ་བ་ལ་འགྲིག་ཀྱང་གོང་ས་ནས་འོ ག་སར་སྐྱེ་བ་ལ་མི་འགྲིག་སྟེ།
བསམ་གཏན་དང་པོ་ནས་འདོད་ལྷར་སྐྱེ་བ་དེའི་ཚེ་སྲེད་ལེན་གཉིས་པོ་དེ་འདོད་པའི་སར་གཏོ གས་མ་ཡིན་
པར་ ཐལ། བསམ་གཏན་དང་པོའི་སར་གཏོ གས་པའི་ཕྱིར་ཏེ། དེའི་ཚེ་དེ་འདོད་པའི་སར་གཏོ གས་མ་
ཡིན་ཏེ། བསམ་གཏན་དང་པོའི་རྟེན་ལ་འདོད་ཉོན་མེད་པའི་ཕྱིར་ཏེ། གོང་སའི་རྟེན་ལ་འདོད་ཉོན་
མེད་པ་ཆོས་མངོན་པའི་སྤྱི་སྐད་ཡིན་ པའི་ཕྱིར། ཞེས་གསུངས། རེ་ཞིག་ ཉོན་ཡིད་ཡོད་པར་ཐལ། །
དམ་བཅའ་འཐད་པའི་ཕྱིར། འདོད་ན། དམན་ལམ་སྔོན་དུ་མ་སོང་བའི་སྦྱོར་ལམ་ཆོས་མཆོག་འབྲིང་
ལ་གནས་པའི་སེམས་དཔའི་རྒྱུད་ལ་དེ་ཡོད་པར་ཐལ། འདོད་པ་གང་ཞིག་ཉོན་ཡིད་དེ་གནས་
སྐབས་གསུམ་མ་གཏོ གས་འཁོར་བའི་གནས་སྐབས་ཐམས་ཅད་དུ་འབྱུང་ བར་བ ཤད་པའི་ཕྱིར། འདོད་
མི་ནུས་ཏེ། དེའི་རྒྱུད་ལ་བདེན་འཛིན་མེད་པའི་ཕྱིར། དེ་ རྣམ་པ་ནི་རྣམ་པར་རྟོག་པ་ཐམས་ཅད་དུ་མི་་
འཐད་པས། ཞེས་གསུངས་པའི་ཕྱིར་ཟེར། །
གཞན་ཡང་། ས་གཞན་གྱི་ ལས་ཀྱིས་ས་གཞན་གྱི་རྣམ་སྨིན་གྲུབ་པ་ཡོད་པར་ཐལ། ། ས་གཞན་གྱི་
ཉོན་མོངས་པས་ས་གཞན་གྱི་རྣམ་སྨིན་འགྲུབ་པ་ཡོད་པའི་ཕྱིར་ཏེ། བསམ་གཏན་དང་པོ་ནས་འདོད་པར་
སྐྱེ་བའི་ཚེ་སྲེད་ལེན་གཉིས་པོ་དེ་བསམ་གཏན་དང་པོའི་སར་གཏོགས་ པའི་ཕྱིར། རྟགས་ཁས། འདོད་
ན ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་འཕེན་པ་ཡོད་པར་ཐལ་ལོ། །
གཞན་ཡང་། བསམ་གཏན་དང་པོ་པའི་རྒྱུད་ལ་འདོད་ཉོན་ཡོད་པར་ཐལ། བསམ་གཏན་དང་པོ་
ནས་འདོད་པར་འཆི་འཕོ་ཁ་མའི་གང་ཟག་གི་རྒྱུད་ལ་དེ་ཡོད་པའི་ཕྱིར་ཏེ། བསམ་གཏན་དང་པོ་ནས་
དམྱལ་བར་འཆི་འཕོ་ཁ་མའི་གང་ཟག་གི་རྒྱུད་ལ་དེ་ཡོད་པའི་ཕྱིར་ཏེ། དེའི་རྒྱུད་ལ་འདོད་པའི་ མི་དགེ་
ཙ་
I



བའི་ལས་ཡོད་པའི་ཕྱིར་ཏེ། དེའི་རྒྱུད་ལ་མི་དགེ་བའི་ ལས་ཡོད་པ་གང་ཞིག དེ་ཡིན་ན་འདོད་པའི་མི་
དགེ་བའི་ལས་ཡིན་དགོས་པའི་ཕྱིར་ཏེ། ཁམས་གོང་མའི་སས་བསྡུས་ཀྱི་མི་དགེ་བ་མེད་པའི་ཕྱིར། དང་
པོ་གྲུབ་སྟེ། དེའི་རྒྱུད་ལ་དམྱ ལ་བའི་ རྣམ་སྨིན་འགྲུབ་བྱེད་ཀྱི་ལས་ཡོད་པའི་ཕྱིར། མ་གྲུབ་ན། དེ་ཆོས་
ཅན། ཁྱོད་ཀྱི་རྒྱུད་ལ་དེ་ཡོད་པར་ཐལ། ཁྱོད་ལས་ཉོན་གྱིས་དམྱལ་བར་འཆི་འཕོ་ཁ་མའི་གང་ཟག །
ཡིན་པའི་ཕྱིར།
གཞན་ཡང༌། བསམ་གཏན་བཞི་པའི་བར་དོ་པའི་རྟེན་ལ་མི་དགེ་བ་མེད་པར་ཐལ། ཁམས་གོང་
མའི་རྟེན་ལ་མི་དགེ་བ་མེད་པའི་ཕྱིར། རྟགས་ཁས། འདོད་ན། བསམ་གཏན་བཞི་པའི་དངོས་གཞིའི་
སྙོམས་འཇུག་ཐོབ་ལ་མ་ཉམས་པའི་གང་ཟག་འགའ་ཞིག་བསམ་གཏན་བཞི་པའི་དངོས་གཞི་ལ་ཐར་པར་་་
འཁྲུལ་ནས། བསམ་གཏན་བཞི་པའི་ བར་དོ་གྲུབ་པ་ན་ཐར་པ་ལ་ཡིད་བརྟན་མི་རུང་བའི་ལོག་ལྟ་སྐྱེས་
པའི་དབང་གིས་ངན་འགྲོར་སྐྱེ་བ་ཡོད་པར་མདོ་ལས་གསུངས་པ་མི་འཐད་པར་ཐལ་ལོ། །
གཞན་ཡང༌། བསམ་གཏན་དང་པོ་ནས་འདོད་པར་འཆི་འཕོ་ཁ་མའི་གང་ཟག་གི་རྒྱུད་ལ་འདོད་
པའི་མི་དགེ་བ་ཡོད་པར་ཐལ། དེ་ནས་དེར་སྐྱེས་མ་ཐག་པའི་གང་ཟག་གི་རྒྱུད་ཀྱི་མི་དགེ་བའི་སེམས་དེ་
ལ་རང་གི་ཉེར་ལེན་དུ་གྱུར་པའི་སེམས་བཅུ་ལ་བརྟེན་ནས་བྱུང་བ་གཅིག་ཡོད་པའི་ཕྱིར་ཏེ། མཛོད་
ལས།: མི་དགེ་བ་ནི་བཅུ་དག་ལས། །ཞེས་སོགས་གསུངས་པའི་ཕྱིར།
ཁོ་ན་རེ། བསམ་གཏན་དང་པོ་ནས་འདོད་པར་འཆི་འཕོ་ཁ་མའི་གང་ཟག་གི་རྒྱུད་ལ་འདོད་པའི་
འདོད་ཆགས་ཡོད་པར་ཐལ། དེའི་རྒྱུད་ལ་འདོད་ཉོན་ཡོད་པའི་ཕྱིར། འདོད་ན། དེ་ཆོས་ཅན། ཁྱོད་
ཀྱི་རྒྱུད་ལ་དེ་མེད་པར་ཐལ། ཁྱོད་འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་པའི་ཕྱིར་ཏེ།
ཁྱོད་བསམ་གཏན་གྱི་ དངོས་གཞི་སྙོམས་འཇུག་ཐོབ་ལ་མ་མཉམ་པའི་གང་ཟག་ཡིན་ པའི་ཕྱིར་ཟེར་ན་མ་་་་་
ཁྱབ་སྟེ། དམན་ལམ་སྔོན་དུ་མ་སོང་བའི་བྱང་འཕགས་ཆོས་ཅན། ཁྱོད་ཀྱི་རྒྱུད་ལ་འདོད་ཉོན་མེད་པར་
ཐལ། ཁྱོད་འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་པའི་ཕྱིར་ཏེ། བསམ་གཏན་གྱི་
དངོས་གཞིའི་སྙོམས་འཇུག་ཐོབ་པའི་གང་ཟག་ཡིན་པའི་ཕྱིར། ཁྱ བ་པ་ཁས། འདོད་མི་ནུས་ཏེ། ཁྱོད་
རང་རྒྱུད་ཀྱི་འདོད་པའི་ཉོན་མོངས་གཞན་དོན་བྱེད་པའི་ཡན་ལག་ཏུ་སྒྱུར་བར་བྱེད་ པའི་ རྒྱལ་སྲས་་་་་་༌་
འཕགས་པ་ཡིན་ པའི་ཕྱིར། །
ཁ་ཅིག མ་རིག་པ་མ་གཏོ གས་ཡན་ལག་ལྷག་མ་རྣམས་ས་མཚུངས་ཏེ། དེ་རྣམས་གང་དུ་སྐྱེ་
འགྱུར་གྱི་སར་གཏོགས་པའི་ཕྱིར། མ་རིག་པ་ལ་མུ་བཞི་ཡོད་དེ། སྐྱེ་ས་ཁོ་ནར་གཏོགས་པ། འཆི་ས་ཁོ་
34.



1
|
-
，
ནར་གཏོ གས་པ། དེ་གཉིས་ཀའི་སར་གཏོགས་པ། དེ་གཉིས་ཀ་མ་ཡིན་ པའི་སར་གཏོ གས་པ་དང་ བཞི་
ཡོད་པའི་ཕྱིར། དང་ པོ་གྲུབ་སྟེ། བསམ་གཏན་དང་པོ་སོགས་གང་ཡང་རུང་བ་ནས་འདོད་པར་སྐྱེ་བ་
དེའི་ཚེ་མ་རིག་པ་སྐྱེ་ས་ཁོ་ནར་གཏོ གས་ པའི་ཕྱིར། དེའི་ཚེ་དེ་འདོད་པའི་སར་གཏོགས་པའི་ ཕྱིར།
གཉིས་པ་གྲུབ་སྟེ། འདོད་པ་ནས་བསམ་གཏན་དང་པོ ར་སྐྱེ་བ་དེའི་ཚེ་མ་རིག་པ་དེ་འཆི་ས་ཁོ་ནར་
གཏོ གས་ པའི་ ཕྱིར་ཏེ། དེའི་ཚེ་མ་རིག་པ་དེ་འདོད་པའི་སར་གཏོགས་པའི་ཕྱིར། གསུམ་པ་གྲུབ་སྟེ། །
འ དོད་པ་ནས་འདོད་པར་སྐྱེ་བ་དེའི་ཚེ་དེ་དེ་གཉིས་ཀའི་སར་གཏོགས་པའི་ཕྱིར་ཏེ། དེའི་ཚེ་དེ་འདོད་
པའི་སར་གཏོ གས་པའི་ཕྱིར། བཞི་པ་གྲུབ་སྟེ། འདོད་པ་ནས་བསམ་གཏན་གཉིས་པར་སྐྱེ་བ་དེའི་ཚེ་དེ་
དེ་གཉིས་ཀ་མ་ཡིན་ པའི་སར་གཏོགས་པའི་ཕྱིར་ཏེ། དེའི་ཚེ་དེ་བསམ་གཏན་དང་པོའི་སར་གཏོགས་
པའི་ཕྱིར་ཟེར་ན། འདོད་པ་ནས་འདོད་པར་སྐྱེ་བ་དེའི་ཚེ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་
མ་རིག་པ་དེ་ཡིན་ན་སྐྱེ་འཆི་གཉིས་ཀའི་སར་གཏོགས་པས་ཁྱབ་པར་ཐལ། དམ་བཅའ་དེའི་ཕྱིར། འདོད་
ན༑ དུད་འགྲོ་ནས་འདོད་ལྷར་སྐྱེ་བ་དེའི་ཚེ་མ་རིག་པ་དེ་དེ་གཉིས་ཀའི་སར་གཏོགས་པར་ཐལ། འདོད་
པའི་ཕྱིར། འདོད་ན། དེའི་ ཚེ་མ་རིག་པ་དེ་དུད་འགྲོའི་མ་རིག་པ་ཡིན་ པར་ཐལ། དེའི་ཚེ་དེ་འཆི་སར་
ག ཏོ གས་པའི་ཕྱིར། འདོད་མི་ནུས་ཏེ། དེའི་ཚེ་དེ་འདོད་ལྷའི་མ་རིག་པ་ཡིན་པའི་ཕྱིར་ཏེ། དེའི་ཚེ་དེ་
དེའི་སྐྱེ་སར་གཏོགས་པའི་ཕྱིར། །
ཁ་ཅིག མ་རིག་པ་དང་ རྣམ་ཤེས་གཉིས་ལས་གང་དུ་བསགས་པའི་བསགས་སར་གཏོགས་ཟེར་
ན། བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་པར་བསམ་གཏན་གཉིས་པའི་ཉེར་བསྡོགས་
སྒོམ་པ་ཡོད་པར་ཐལ། དེ་མ་ཐོབ་པར་དེའི་འཕེན་བྱེད་ཀྱི་ལས་གསར་དུ་གསོག་པ་ཡོད་པའི་ཕྱིར་ཏེ།
འདོད་པ་ལ་འདོད་ཆགས་མངོན་གྱུར་པ་དང་ མ་བྲལ་བར་དེ་གསར་དུ་གསོག་པ་ཡོད་པའི་ཕྱིར་ཏེ། བསམ་
གཏན་གཉིས་པའི་ རྣམ་སྨིན་འཕེན་བྱེད་ ཀྱི་ ལས་གསར་དུ་གསོག་བཞིན་པའི་འདོད་ལྷའི་རྟེན་ཅན་གྱི་ གང་་་་
ཟག་དེའི་རྒྱུད་ལ་འདོད་ཉོན་མངོན་གྱུར་པ་ཡོད་པའི་ཕྱིར་ཏེ། དེའི་རྒྱུད་ཀྱི་བསམ་གཏན་གཉིས་པའི་
རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་དེ་འདོད་པའི་སས་བསྡུས་ཡིན་པའི་ཕྱིར། །
རྟ གས་སོང་།
ཁ་ཅིག ས་དགུ་པོ་གང་རུང་ནས་འདོད་པར་སྐྱེ་བ་དེའི་ཚེ་མ་རིག་པ་འདོད་པའི་སས་བསྡུས་ཡིན་
ཏེ། འདོད་པའི་རྣམ་སྨིན་འཕེན་བྱེད་ཀྱི་ལས་ ཀྱི་ཀུན་སློང་དུ་གྱུར་པའི་ཉོན་མོངས་ཅན་གྱི་ མ་རིག་པ་དེ་་་་
འདོད་པའི་སས་བསྡུས་ཡིན་པའི་ཕྱིར་ཏེ། པ དེ་དེ་དང་ བསམ་གཏན་དང་པོའི་སས་བསྡུས་གང་རུང་གང་
343



ཞིག གཉིས་པ་མ་ཡིན་ པའི་ཕྱིར་ཏེ། འདོད་པའི་རྣམ་སྨིན་འཕེན་བྱེད་ཀྱི་ལས་དེ་འདོད་པ་ལ་འདོད་
ཆགས་དང་ མ་བྲལ་བའི་གང་ཟ ག་གི་རྟེན་ལ་གསོག་དགོས་པ་གང་ཞིག འདོད་པ་ལ་འདོད་ཆགས་དང་
མ་བྲལ་བའི་གང་ཟག་གི་རྒྱུད་ལ་བསམ་གཏན་དང་ པོ་ཡན་ཆད་ཀྱི་སས་བསྡུས་ཀྱི་ཉོན་མོངས་མེད་པའི་་་་་
ཕྱིར༔ དང་ པོ་དེར་ཐལ། ངན་འགྲོའི་རྣམ་སྨིན་འཕེན་བྱེད་ ཀྱི་ལས་དེ་དེའི་རྟེན་ལ་གསོག་དགོས་པ་གང་
ཞིག རྒྱུ་མཚན་མཚུངས་པའི་ཕྱིར། དང་པོ་གྲུབ་སྟེ། དེ་དེ་ལ་འདོད་ཆགས་དང་བྲལ་བའི་གང་
ཟག་གི་རྒྱུད་ལ་གསོག་པ་བྱེད་ པའི་ཕྱིར་ཏེ། དེའི་རྒྱུད་ལ་ངན་སོང་བའི་རྣམ་སྨིན་འཕེན་བྱེད་ཀྱི་ལས་མེད་
པའི་ཕྱིར་ཏེ། དེའི་རྒྱུད་ལ་བསོད་ནམས་མ་ཡིན་ པའི་ལས་མེད་པའི་ཕྱིར་ཏེ། དེའི་རྒྱུད་ལ་མི་དགེ་བའི་
ལས་མེད་པའི་ཕྱིར་ཏེ། དེའི་རྒྱུད་ལ་མི་དགེ་བའི་སེམས་མེད་པའི་ཕྱིར། ཁྱབ་སྟེ། མི་དགེ་བའི་སེམས་
ཡིན་ན། རང་གི་འཁོར་དུ་བྱུང་བའི་མི་དགེ་བའི་ལས་ ཡོད་དགོས་པའི་ཕྱིར། རྟགས་གྲུབ་སྟེ། དེའི་
རྒྱུད་ལ་འདོད་པའི་ མི་དགེ་བའི་སེམས་མེད་པའི་ཕྱིར། ཁྱབ་སྟེ། མི་དགེ་བའི་སེམས་ཡིན་ན་འདོད་པའི་
མི་དགེ་བའི་སེམས་ཡིན་དགོས་པའི་ཕྱིར། ཁམས་གོང་མའི་སས་བསྡུས་ཀྱི་མི་དགེ་བའི་ སེམས་མེད་པའི་
ཕྱིར་ཏེ། དེའི་མི་དགེ་བའི་ ལས་མེད་པའི་ཕྱིར། གོང་གི་རྟགས་གྲུབ་སྟེ། དེའི་རྒྱུད་ལ་འདོད་ཉོན་མེད་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་འདོད་པ་ལ་འདོད་ཆགས་དང་བྲལ་བའི་གང་
ཟག་ཡིན་པའི་ཕྱིར། རྩ་རྟགས་གཉིས་པ་གྲུབ་སྟེ། དེའི་རྒྱུད་ལ་བསམ་གཏན་དང་པོའི་སས་བསྡུས་ཀྱི་
ཉོན་མོངས་མེད་པའི་ཕྱིར་ཏེ། ་ དེའི་རྒྱུད་ལ་བསམ་གཏན་དང་པོའི་དངོས་གཞིའི་སས་བསྡུས་ཀྱི་ཉོན་
མོངས་མེད་པ་གང་ཞིག དེ་ཡིན་ན་བསམ་གཏན་དང་པོའི་དངོས་གཞིའི་སས་བསྡུས་ཀྱི་ཉོན་མོངས་ཡིན་
དགོས་པའི་ཕྱིར་ཏེ། དེའི་ཉེར་བསྡོགས་ཀྱི་སས་བསྡུས་ཀྱི་ཉོན་མོངས་མེད་པའི་ཕྱིར་ཏེ། ཉེར་བསྡོགས་
ཉོན་མོངས་ཅན་མེད་པའི་ཕྱིར། དང་ པོ་གྲུབ་སྟེ། དེའི་རྒྱུད་ལ་བསམ་གཏན་དང་པོའི་དངོས་གཞིའི་
སས་བསྡུས་ཀྱི་ཉོན་མོངས་དང་མཚུངས་ལྡན་དུ་གྱུར་པའི་སེམས་མེད་པའི་ཕྱིར། ཁྱབ་སྟེ། དེ་ཡིན་ན་
རང་དང་ མཚུངས་ལྡན་གྱི་བསམ་གཏན་དང་པོའི་དངོས་གཞིའི་སས་བསྡུས་ཀྱི་སེམས་ཀྱི་འཁོར་དུ་བྱུང་་་
བས་ཁྱབ་པའི་ཕྱིར་ཏེ། དེ་ཡིན་ན་བསམ་གཏན་དང་པོའི་སས་བསྡུས་ཀྱི་སེམས་བྱུང་ཡིན་དགོས་པའི་
ཕྱིར་ཏེ། ཉོན་མོངས་ཡིན་ན། སེམས་བྱུང་ཡིན་དགོས་པའི་ཕྱིར། གོང་གི་རྟགས་གྲུབ་སྟེ། དེའི་དངོས་
གཞིའི་སེམས་ཐོབ་ལ་མ་ཉམས་པའི་གང་ཟག་ཡིན་ན་འདོད་པ་ལ་འདོད་ཆགས་དང་བྲལ་བས་ཁྱབ་པའི་་་་
ཕྱིར༑ ་་་་་་་་་་་
དེ་བཞིན་དུ་ས་དགུ་པོ་གང་རུང་ནས་བསམ་གཏན་དང་པོར་སྐྱེ་བ་དེའི་ཚེ་མ་རིག་པ་འདོད་པའི་་་་
384



སས་བསྡུས་ཡིན་ཏེ། བསམ་གཏན་དང་པོའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་ཉོན་
མོངས་ཅན་གྱི་མ་རིག་པ་དེ་དེ་ཡིན་ པའི་ ཕྱིར་ཏེ། ༈ བསམ་གཏན་དང་པོའི་ཉེར་བསྡོགས་ཀྱི་སས་བསྡུས་
པའི་ འཇིག་རྟེ ན་པའི་ བར་ཆད་མེད་ལམ་གྱི་ཀུན་སློང་དུ་གྱུར་པའི་མ་རི ག་པ་དེ་འདོད་པའི་སས་བསྡུས་་་་་་
གང་ཞིག བསམ་གཏན་དང་པོའི་རྣམ་སྨིན་འཕེན་བྱེད་ཀྱི་ལས་ཡིན་ན། དེའི་ཉེར་བསྡོགས་ཀྱི་སས་
བསྡུས་ཀྱི་འཇིག་རྟེན་པའི་ བར་ཆད་མེད་ལམ་འཁོར་དང་ བཅས་པས་བསྡུས་པས་ཁྱབ་པའི་ཕྱིར། དང་ པོ་
དེར་ཐལ། དེ་འདོད་པའི་སས་བསྡུས་དང་ བསམ་གཏན་དང་པོའི་སས་བསྡུས་གང་རུང་གང་ཞིག།
ག ཉིས་པ་མ་ཡིན་པའི་ཕྱིར་ཏེ། དེ་དེའི་ཉེར་བསྡོ གས་ཀྱི་སས་བསྡུས་ཀྱང་མ་ཡིན། དེ་དེའི་དངོས་གཞིའི་
སས་བསྡུས་ཀྱང་མ་ཡིན་པའི་ཕྱིར། དང་ པོ་དེར་ཐལ། དེའི་ཉེར་བསྡོགས་ཀྱི་སས་བསྡུས་ཀྱི་ཉོན་མོངས་
མེད་ པའི་ ཕྱིར། གཉིས་པ་གྲུབ་སྟེ། དེའི་དངོས་གཞི་ཐོབ་པའི་གང་ཟ ག་གི་རྒྱུད་ལ་དེ་མེད་པའི་ཕྱིར་
ཏེ༑ དེ་འདྲའི་གང་ཟ ག་གིས་བས མ་གཏན་དང་པོའི་ཉེར་བསྡོགས་སྒོམ་པ་མེད་པའི་ཕྱིར་ཏེ། དེས་དེ་
བསྒོམ་པ་ལ་དགོས་པ་མེད་པའི་ཕྱིར།
གཞན་ཡང་། དེ་འདོད་པའི་སས་བསྡུས་ཡིན་ པར་ ཐལ། བསམ་གཏན་དང་པོའི་ཉེར་བསྡོགས་
སྐད་ཅིག་དང་པོའི་ཀུན་སློང་དུ་གྱུར་པའི་ཉོན་མོངས་ཅན་གྱི་ མ་རིག་བ་དེ་དེ་ཡིན་ པའི་ ཕྱིར། དེ་དེ་དང་
བསམ་གཏན་དང་པོའི་སས་བསྡུས་གང་རུང་གང་ཞིག གཉིས་པ་མ་ཡིན་པའི་ཕྱིར་ཏེ། དེའི་ཀུན་སློང་
ལ་གནས་པའི་གང་ཟག་ཡིན་ན་དེའི་ཉེར་བསྡོགས་སྐད་ཅིག་དང་ པོ་ཙམ་ཡང་མ་ཐོབ་པའི་གང་ཟག་ཡིན་་
དགོས། དེ་མ་ཐོབ་པའི་གང་ཟག་གི་རྒྱུད་ལ་བསམ་གཏན་དང་པོའི་སས་བསྡུས་ཀྱི་ཉོན་མོངས་མེད་པའི་
ཕྱིར༑ མ་གྲུབ་ན། དེ་ཆོས་ཅན། ཁྱོད་ཀྱི་རྒྱུད་ལ་དེ་མེད་པར་ཐལ། ཁྱོད་ཀྱི་རྒྱུད་ལ་དེའི་སས་བསྡུས་
ཀྱི་ཤེས་པ་མེད་པའི་ཕྱིར་ཏེ། ཆོས་ཅན་དེའི་ཕྱིར། ཞེས་ཟེར་ན། དམན་ལམ་སྔོན་དུ་མ་སོང་བའི་བྱང་
འཕ གས་ཆོས་ཅན། ཁྱོད་འདོད་པ་ལ་འདོད་ཆགས་དང་བྲལ་བའི་གང་ཟག་ཏུ་ཐལ། ཁྱོད་བསམ་གཏན་
དང་པོའི་དངོས་གཞིའི་སེམས་ཐོབ་ལ་མ་ཉམས་པའི་གང་ཟག་ཡིན་པའི་ཕྱིར། ཁྱབ་པ་ཁས། འདོད་
ན། དེ་ཆོས་ཅན། ཁྱོད་ཀྱི་རྒྱུད་ལ་འདོད་པའི་འདོད་ཆགས་མེད་པར་ཐལ། འདོད་པའི་ཕྱིར། ཁྱ བ་
པ་ཁས།།
གཞན་ཡང་། བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་ ཀྱི་ཀུན་སློང་ལ་གནས་པའི་ཕྱི་
རོལ་པ་ཆོས་ཅན། འདོད་པ་ལ་འདོད་ཆགས་དང་བྲལ་བའི་གང་ཟག་ཏུ་ཐལ། བསམ་གཏན་གཉིས་
པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་ལ་གནས་པའི་གང་ཟག་ཡིན་པའི་ཕྱིར། ཁྱབ་པ་ཁས།།
385



ན་
རྟགས་གྲུབ་སྟེ། དེ་ཡོད་པའི་ཕྱིར་ཏེ། བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་གསོག་
བཞིན་པའི་ཕྱི་རོལ་པ་ཡོད་པའི་ཕྱིར་ཏེ། དེར་སྐྱེ་བ་ལེན་པའི་དེ་ཡོད་པའི་ཕྱིར།
རང་ལུགས་ལ། ས་དགུ་ནས་ས་དགུར་སྐྱེ་བ་བརྒྱད་ཅུ་གྱ་གཅིག་ལས། ས་དགུ་པོ་གང་ཡང་རུང་
བ་ནས། འདོད་པར་སྐྱེ་བ་དེའི་ཚེ་ཡན་ལག་བཅུ་གཉིས་པོ་དེ་ས་མཚུངས་ཏེ། དེའི་ཚེ་དེ་ཐམས་ཅད་
འདོད་པའི་སར་གཏོ གས་ པའི་ཕྱིར། ས་དགུ་པོ་གང་རུང་ནས་བསམ་གཏན་དང་པོར་སྐྱེ་བ་དེའི་ཚེ་མ་
རིག་པ་མ་ གཏོ གས་ལྷག་མ་རྣམས་ས་མཚུངས་ཏེ། དེའི་ཚེ་དེ་ཐམས་ཅད་བསམ་ གཏན་དང་པོའི་སར་
གཏོ གས་པའི་ཕྱིར། དེའི་ཚེ་མ་རིག་པས་མི་མཚུངས་ཏེ། དེའི་ཚེ་མ་རིག་པ་འདོད་པའི་སས་བསྡུས་ཡིན་
པའི་ཕྱིར། ས་དགུ་པོ་གང་རུང་ནས་བསམ་གཏན་གཉིས་པར་སྐྱེ་བ་དེའི་ཚེ་མ་རིག་པ་མ་ གཏོགས་ཡན་
ལག་ལྷག་མ་ཐམས་ཅད་ས་མཚུངས་ཏེ། དེའི་ཚེ་དེ་ཐམས་ཅད་བསམ་ གཏན་ གཉིས་པའི་སར་གཏོགས་
པའི་ཕྱིར། དེའི་ཚེ་མ་རིག་པས་མི་མཚུངས་ཏེ། དེའི་ཚེ་མ་རིག་པ་བསམ་ གཏན་དང་པོའི་སར་གཏོགས་
པའི་ཕྱིར། ས་དགུ་བོ་གང་རུང་ནས་སྲིད་རྩེར་སྐྱེ་བ་དེའི་ཚེ་མ་རིག་པ་མ་གཏོགས་ཡན་ལག་གཞན་ཐམས་
ཅད་ས་མཚུངས་ཏེ། དེའི་ཚེ་དེ་ཐམས་ཅད་སྲིད་རྩེའི་སས་བསྡུས་པའི་ཕྱིར། དེའི་ཚེ་མ་རིག་པ་ས་མི་
མཚུངས་ཏེ། དེའི་ཚེ་མ་རིག་པ་ཅི་ཡང་མེད་ཀྱི་སས་བསྡུས་པའི་ཕྱིར། དེས་བར་བ་རྣམས་ལ་རིགས་
འགྲེ། དེ་དག་གི་སྒྲུབ་བྱེད་ནི། ས་དགུ་པོ་གང་རུང་ནས་འདོད་པར་སྐྱེ་བ་དེའི་ཚེ་མ་རིག་པ་འདོད་པའི་
སར་གཏོ གས་ཏེ། འདོད་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་དེ་འདོད་
པའི་སས་བསྡུས་ཡིན་ པའི་ཕྱིར་ཏེ། དེ་དེ་དང་བསམ་གཏན་དང་པོའི་སས་བསྡུས་གང་རུང་གང་ཞིག །
གཉིས་པ་མ་ཡིན་པའི་ཕྱིར་ཏེ། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་མ་སྤངས་པའི་གང་
ཟག་གི་རྟེན་ལ་འདོད་པའི་རྣམ་སྨིན་འཕེན་བྱེད་ ཀྱི་ལས་གསོག་པ་ཡོད་པ་གང་ཞིག དེའི་རྒྱུད་ལ་བསམ་
གཏན་དང་པོའི་སས་བསྡུས་ཀྱི་ཉོན་མོངས་མེད་ པའི་ཕྱིར། དང་པོ་དེར་ཐལ། དེས་ངན་འགྲོའི་རྣམ་
སྨིན་འཕེན་བྱེད་ཀྱི་ ལས་གསོག་པ་ཡོད་པ་གང་ཞིག མཚུངས་པའི་ཕྱིར། དང་པོ་གྲུབ་སྟེ། དེ་དང་
བྲལ་བའི་ གང་ཟག་གིས་དེ་གསོག་པ་མེད་པའི་ཕྱིར་ཏེ། དེའི་རྒྱུད་ལ་ངན་འགྲོའི་རྣམ་སྨིན་འཕེན་བྱེད་ཀྱི་
ལས་མེད་པའི་ཕྱིར། རྩ་རྟགས་གཉིས་པ་གྲུབ་སྟེ། དེའི་རྒྱུད་ལ་བསམ་ གཏན་དང་པོའི་དངོས་གཞིའི་
སས་བསྡུས་ཀྱི་ཉོན་མོངས་མེད་པའི་ཕྱིར། ཁྱབ་སྟེ། དེའི་ཉེར་བསྡོགས་ཀྱི་སས་བསྡུས་ཀྱི་ཉོན་མོངས་
མེད་པའི་ཕྱིར། རྟགས་གྲུབ་སྟེ། བསམ་གཏན་དང་པོའི་དངོས་གཞིའི་སེམས་ཐོབ་ལ་མ་ཉམས་པའི་
གང་ཟག་ཡིན་ན། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་སྤངས་པས་ཁྱབ་པའི་ཕྱིར། མ་
386



་དགུ་པོ་གང་རུང་ནས་བསམ་ གཏན་དང་པོར་སྐྱེ་བ་དེའི་ཚེ་མ་རིག་པ་འདོད་པའི་སས་བསྡུས་ཡིན་ཏེ།
བསམ་ གཏན་དང་པོའི་ཉེར་བསྡོགས་སྐད་ཅིག་དང་པོའི་ཀུན་སློང་དུ་གྱུར་པའི་ཉོན་མོངས་ཅན་གྱི་མ་རིག་་་
པ་དེ་དེ་ཡིན་པ་གང་ཞིག དེ་ཡིན་ན་དེའི་ཉེར་བསྡོགས་སྐད་ཅིག་དང་པོའི་ཀུན་སློང་ གིས་བསྡུས་པས་
ཁྱབ་པའི་ཕྱིར།
གཞན་ཡང་། རེ་འདོད་པའི་སས་བསྡུས་ཡིན་ཏེ། དེ་དེ་དང་བསམ་ གཏན་དང་པོའི་སས་བསྡུས་
གང་རུང་གང་ཞིག གཉིས་པ་མ་ཡིན་ པའི་ཕྱིར་ཏེ། བསམ་གཏན་དང་པོའི་རྣམ་སྨིན་འཕེན་བྱེད་ ཀྱི་
་ལས་དེ་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་མ་སྤངས་པའི་གང་ཟག་གི་རྟེན་ ལ་གསོག་པ་་་་་་
གང་ཞིག དེའི་རྒྱུད་ལ་བསམ་ གཏན་དང་པོའི་སས་བསྡུས་ཀྱི་ཉོན་མོངས་མེད་ པའི་ ཕྱིར་ཏེ། དེའི་རྒྱུད་
ལ་བསམ་གཏན་དང་པོའི་དངོས་གཞིའི་སས་བསྡུས་ཀྱི་དེ་མེད་པ་གང་ཞིག དེའི་ཉེར་བསྡོགས་ཀྱི་སས་
བསྡུས་ཀྱི་ཉོན་མོངས་མེད་པའི་ཕྱིར་ཏེ། ཉེར་བ སྡོ གས་ ཉོན་མོངས་ཅན་མེད་པའི་ཕྱིར། དང་པོ་གྲུབ་
སྟེ༑ བསམ་གཏན་དང་པོའི་དངོས་གཞིའི་སེམས་ཐོབ་ལ་མ་ཉམས་པའི་ གང་ཟག་ཡིན་ན། འཇིག་རྟེན་
པའི་སྒོམ་སྤང་དུ་ གྱུར་ པའི་འདོད་ཉོན་སྤངས་པས་ཁྱབ་པའི་ཕྱིར། རྩ་རྟགས་དང་པོ་དེར་ཐལ། དེ་དང་
བྲལ་བའི་གང་ཟག་གིས་དེ་ གསོག་པ་མེད་པའི་ཕྱིར་ཏེ། དེས་དེའི་ཉེར་བསྡོགས་སྒོམ་པ་མེད་པའི་ཕྱིར་
ཏེ། དེས་དེ་བསྒོམ་པ་ལ་དགོས་པ་མེད་ པའི་ཕྱིར། ས་དགུ་པོ་གང་རུང་ནས་བསམ་གཏན་གཉིས་པར་
སྐྱེ་བའི་ཚེ་མ་རིག་པ་བསམ་ གཏན་དང་པོའི་སས་བསྡུས་ཡིན་ཏེ། བསམ་གཏན་གཉིས་པའི་རྣམ་སྨིན་
འཕེན་བྱེད་ ཀྱི་ ལས་ ཀྱི་ཀུན་སློང་དུ་གྱུར་པའི་མ་རིག་པ་དེ་དེ་ཡིན་པའི་ཕྱིར་ཏེ། དེ་དེ་དང་བསམ་ གཏན་
གཉིས་པའི་སས་བསྡུས་གང་རུང་གང་ཞིག གཉིས་པ་མ་ཡིན་ པའི་ཕྱིར་ཏེ། བསམ་ གཏན་ གཉིས་པའི་
རྣམ་སྨིན་འཕེན་བྱེད་ཀྱི་ལས་དེ་འཇིག་རྟེན་པའི་སྒོམ་སྤང་དུ་གྱུར་པའི་བསམ་གཏན་དང་པོའི་འདོད་་་་་་་་
ཆགས་མ་སྤངས་པའི་གང་ཟག་གི་རྟེན་ལ་གསོག་དགོས་པ་གང་ཞིག དེའི་རྒྱུད་ལ་བསམ་ གཏན་ གཉིས་
པའི་སས་བསྡུས་ཀྱི་ཉོན་མོངས་མེད་པའི་ཕྱིར། དང་པོ་དེར་ཐལ། དེ་དང་བྲལ་བའི་གང་ཟག་གིས་དེ་
གསོག་པ་མེད་པའི་ཕྱིར་ཏེ། དེ་སྤངས་པའི་གང་ཟག་ཡིན་ན། བསམ་གཏན་གཉིས་པའི་དངོས་གཞིའི་
སྙོམས་འཇུག་ཐོབ་པའི་གང་ཟག་ཡིན་དགོས། དེ་ཐོབ་པའི་གང་ཟག་གིས་དེ་གསོག་པ་མེད་པའི་ཕྱིར་
ཏེ༑ དེས་དེའི་ཉེར་བསྡོགས་སྒོམ་པ་མེད་པའི་ཕྱིར། གཉིས་པ་དེར་ཐལ། དེའི་རྒྱུད་ལ་དེའི་ཉེར་
བསྡོགས་ཀྱི་དེ་ཡང་མེད། དེའི་དངོས་གཞིའི་དེ་ཡང་མེད་པའི་ཕྱིར། དང་པོ་སླ། གཉིས་པ་དེར་ཐལ།
དེའི་རྒྱུད་ལ་དེའི་དངོས་གཞིའི་སས་བསྡུས་ཀྱི་ཤེས་པ་མེད་པའི་ཕྱིར་ཏེ། དེའི་དངོས་གཞིའི་སེམས་ཐོབ་
387



བྱ
པའི་གང་ཟག་ཡིན་ན་དེ་སྤངས་པས་ཁྱབ་པའི་ཕྱིར། དེས་གཞན་རྣམས་ལ་རིགས་འགྲེའོ།། ༡༠
ས་དགུ་པོ་གང་རུང་ནས་འདོད་པར་སྐྱེ་བ་དེའི་ཚེ་འདུ་བྱེད་དེ་འདོད་པའི་སས་བསྡུས་ཡིན་ཏེ།
དེའི་ཚེ་དེ་འདོད་པའི་རྣམ་སྨིན་འཕེན་བྱེད་ ཀྱི་ལས་གང་ཞིག ས་གཞན་གྱི་ ལས་ ཀྱིས་ས་གཞན་གྱི་ རྣམ་
སྨིན་འཕེན་པ་མེད་པའི་ཕྱིར། དེའི་ཚེ་རྣམ་ཤེས་ཀྱི་རྟེན་འབྲེལ་དེ་དེ་ཡིན་ཏེ། དེ་འདོད་པའི་རྣམ་སྨིན་
འཕེན་བྱེད་ ཀྱི་ ལས་ཀྱི་བག་ཆགས་བསྒོམ་པའི་ གཞིར་གྱུར་པའི་གཙོ་བོ་ཡིད་ཀྱི་རྣམ་རིག་ཡིན་ པའི་ཕྱིར། །
དེའི་ཚེ་མིང་གཟུགས་སོགས་བཞི་པོ་དེ་དེ་ཡིན་ཏེ། དེ་རྣམས་འདོད་པའི་རྣམ་སྨིན་འཕེན་བྱེད་ ཀྱི་ལས་ཀྱི་་
འཕངས་འབྲས་གང་ཞིག ས་གཞན་གྱི་ ལས་ཀྱིས་ས་གཞན་གྱི་རྣམ་སྨིན་འཕེན་པ་མེད་པའི་ཕྱིར། དེའི་
ཚེ་སྲེད་ལེན་གཉིས་པོ་དེ་འདོད་པའི་སར་གཏོ གས་ཏེ། དེ་གཉིས་འདོད་པའི་རྣམ་སྨིན་འཕེན་བྱེད་ ཀྱི་
ལས་ཀྱི་བག་ཆགས་གསོས་འདེབས་པར་བྱེད་ པའི་ཉོན་མོངས་གང་ཞིག ས་གཞན་གྱི་ཉོན་མོངས་པས་ས་
གཞན་གྱི་རྣམ་སྨིན་འཕེན་བྱེད་ ཀྱི་ ལས་ ཀྱི་བག་ཆགས་གསོས་འདེབས་པ་བྱེད་པའི་ཕྱིར། དེའི་ཚེ་སྲེད་་
པའི་རྟེན་འབྲེལ་དེ་དེ་ཡིན་ཏེ། དེ་འདོད་པའི་རྣམ་སྨིན་འགྲུབ་བྱེད་ཀྱི་ལས་གང་ཞིག ས་གཞན་གྱི་
ལས་ཀྱིས་ས་གཞན་གྱི་རྣམ་སྨིན་འགྲུབ་པ་མེད་པའི་ཕྱིར། དེའི་ཚེ་སྐྱེ་རྒ་གཉིས་པོ་དེ་དེར་གཏོགས་ཏེ།
དེ་འདོད་པའི་རྣམ་སྨིན་འགྲུབ་བྱེད་ཀྱི་ལས་ཀྱི་གྲུབ་འབྲས་གང་ཞིག ས་གཞན་གྱི་ལས་ཀྱིས་ས་གཞན་གྱི་
རྣམ་སྨིན་འགྲུབ་པ་མེད་པའི་ཕྱིར། དེས་ལྷག་མ་གཞན་ལ་རིགས་འགྲེའོ།།
དགུ་པ་ནི། ཀུན་བཏུས་ལས། ལུགས་དང་མཐུན་པ་དང་ལུགས་དང་མི་མཐུན་པས་ཇི་ལྟ་བུ་ཞེ་་
ན། ཀུན་ནས་ཉོན་མོངས་པའི་ལུགས་དང་མཐུན་པ་དང༌། ལུགས་དང་ མི་མཐུན་པ་དང་། རྣམ་པར་
བྱང་བའི་ལུགས་དང་མཐུན་པ་དང༌། ལུགས་དང་མི་མཐུན་པས་ཀྱང་རྟེན་ཅིང་འབྲེལ་བར་འབྱུང་བའི་
ལུགས་དང་མཐུན་པ་དང་ལུགས་དང་མི་མཐུན་པར་བལྟའོ། །ཞེས་གསུངས། དོན་ནི། ཀུན་ནས་
ཉོན་མོངས་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་པོ་དེ་ལུགས་མཐུན་དང་ལུགས་མི་མཐུན་དུ་སྒོམ་་་་་
ཚུལ་ཡོད་དེ། མ་རིག་པའི་རྐྱེན་གྱིས་འདུ་བྱེད་འབྱུང་བ་ནས། ཚོར་བ་ལས་རང་གི་འབྲས་བུར་གྱུར་
པའི་སྲེད་པ་འབྱུང་བ་སོགས་སུ་སྒོམ་པ་ལུགས་མཐུན་དང༌། རྒ་ཤི་བྱུང་རྒ་ཤི་གང་ལས་བྱུང་ན་དེ་སྐྱེ་བ་
ལས་བྱུང་། ཞེས་པ་ནས། སྲེད་པ་རང་གི་རྒྱུར་གྱུར་པའི་ཚོར་བའི་ རྐྱེན་གྱིས་བྱུང་བ་སོགས་སུ་སྒོམ་པ་ནི་
ལུགས་ལྡོག་ཏུ་སྒོམ་པའི་རིམ་པ་ཡིན་ པའི་ཕྱིར། རྣམ་བྱང་ཕྱོགས་ ཀྱི་རྟེན་འབྲེལ་ལུགས་འབྱུང་ལྡོག་ཏུ་
སྒོ པ་ཚུལ་ཡོད་དེ། མ་རིག་པ་འགག་པས་འདུ་བྱེད་འགག་པ་སོགས་སུ་སྒོམ་པ་ནི་ལུགས་འབྱུང་དུ་སྒོམ་པ་
དང༌། རྒ་ཤི་འགག་གོ་རྒ་ཤི་གང་འགག་པས་འགག་ན་སྐྱེ་བ་འགག་པས་སོ་སྙམ་པ་སོགས་སུ་སྒོམ་པ་ནི་
388



་ས
-
ལུགས་ལྡོག་ཏུ་སྒོམ་པའི་རིམ་པ་ཡིན་པའི་ཕྱིར། ཀུན་བཏུས་ཀྱི་འགྲེལ་པར། རྒ་ཤི་རྒ་ཤི! ཀུན་འབྱུང་
རྒ་ཤི། འགོག་པ་རྒ་ཤི། འགོག་པ་དེར་འགྲོ་བའི་ལམ། ཞེས་སོ གས་སུ་སྦྱར་བ་རྣམས་བདེན་པ་རྣམ་
གཞག་གི་ཀུན་ནས་ ཉོན་མོངས་ཕྱོགས་ ཀྱི་རྟེན་འབྲེལ་ལུགས་ལྡོག་ཏུ་བཤད་པ་ཡིན་ཏེ། སའི་དངོས་
གཞིར། ཅིའི་ཕྱིར་རྟེན་ཅིང་འབྲེལ་བར་འབྱུང་བ་ལུགས་རྒ་ཤི་ནས་བཟུང་སྟེ་ལུགས་ལས་ལྡོག་པའི་གོ་
རིམ་དུ་བ སྟན་ཅེ་ན། བདེན་པའི་ཚུལ་བསྟན་པའི་དབང་དུ་བྱས་པ་ཡིན་ཏེ། འདི་ལྟར་སྐྱེ་བ་དང་རྒ་
ཤི་ནི་སྡུག་བསྔལ་གྱི་བདེན་པ་ལས་རབ་ཏུ་ཕྱེ་བ་ཡིན་ནོ། །ཞེས་སོགས་གསུངས་པའི་ཕྱིར།
འདིའི་དོན་ནི། རྒ་ཤི་བྱུང་དེ་གང་ལས་བྱུང་ན་སྐྱེ་བ་ལས་སོ། །ཞེས་སོགས་དང༌། རྒ་ཤི་འགག་
ཅེས་སོགས་སུ་རྟོག་པའི་དགོས་པ་ཡོད་དེ། སྡུག་བདེན་དང་སྡུག་བདེན་འགག་པའི་འགོག་བདེན་ལ་
མཁས་པར་བྱ་བའི་ཆེད་ཡིན་པའི་ཕྱིར་ཏེ། སྐྱེ་རྒ་གཉིས་པོ་དེ་སྡུག་བདེན་ཡིན་ པའི་ཕྱིར་ཏེ། དེ་གཉིས་
ལས་ཉོན་གྱི་རྣམ་སྨིན་མཐར་ཐུག་པ་ཡིན་ པའི་ཕྱིར། མ་རིག་པའི་རྐྱེན་གྱིས་འདུ་བྱེད་ འབྱུང་བ་སོགས་
དང་༑ མ་རིག་པ་འགག་པས་འདུ་བྱེད་འགག་པ་སོགས་སུ་རྟོག་པའི་དགོས་པ་ཡོད་དེ། ཀུན་འབྱུང་
དང་ལམ་ལ་མཁས་པར་བྱ་བའི་ཕྱིར་ཏེ། མ་རིག་པ་དང་ འདུ་བྱེད་ གཉིས་ནི་ཀུན་འབྱུང་བདེན་པ་ཡིན་
ལ། དེ་འགོག་བྱེད་ནི་ལམ་བདེན་ཡིན་ པའི་ཕྱིར། བཅུ་པ་ནི། དེ་ལྟར་རྟོགས་ཟིན་གོམས་པར་བྱས་པ་
ལ་ཕན་ཡོན་ཁྱད་པར་ཅན་ཡོད་དེ། འཁོར་བར་འཇུག་ལྡོག་ལ་མཁས་ཤིང་དེ་ལ་འདོར་ལེན་བྱས་པས་
ཕན་བདེ་མ་ལུས་པའི་འབྱུང་གནས་སངས་རྒྱུས་ཀྱི་ གོ་འཕང་ཐོབ་པར་འགྱུར་བའི་ཕན་ཡོན་ཁྱད་པར་ཅན་་
ཡོད་པའི་ཕྱིར།
དྲུག་པ། སྒོམ་ལམ་རྩེ་སྦྱོར་བཤད་པ།
གསུམ་པ་སྒོམ་ལམ་རྩེ་སྦྱོར་བཤད་པ་ལ། རྟེན་སྒོམ་ལམ། སྤང་བྱ་རྣམ་རྟོག བརྟེན་པ་ཡོན་
ཏན་དང་ གསུམ་ལས། དང་པོ་ལ། མདོ་དང་བསྟན་བཅོས་གཉིས་ལས། དང་པོ་ནི། མཐོང་ལམ་རྩེ་
སྦྱོར་སེང་གེ་རྣམ་བསྒྱིངས་ཀྱི་ཏིང་ངེ་འཛིན་གསུངས་པ་ལས་འཕྲོས་ནས། རབ་འབྱོར་བྱང་ཆེན་གྱི་ཏིང་
ངེ་འཛིན་སེང་གེ་རྣམ་པར་བསྒྱིངས་པ་དེ་གང་ཞེ་ན། རབ་འབྱོར་འདི་ལ་བྱང་ཆེན་འདོད་པས་དབེན་
པ། ཞེས་སོགས་ གསུངས་
s：



གཉིས་པ་ལ་གསུམ་ལས། དང་པོ་ནི། དེ་ལྟར་མཐོང་ལམ་རྩེ་སྦྱོར་བཤད་ཟིན་ནས་དེའི་འོག་ཏུ་
སྒོམ་ལམ་རྩེ་སྦྱོར་འཆད་པའི་དགོས་པ་ཡོད་དེ། སྒོམ་ལམ་གྱི་སྤང་བྱ་སྤོང་བ་དང་ཡོན་ཏན་བསྐྱེད་པ་ནི་
དེ་དག་གི་རྟེན་སྒོམ་ལམ་རྟོ གས་ པ་སྔོན་དུ་བཏང་བ་ཡིན་ན་གོ་སླ་བས་དེ་ལྟར་བ ཤད་པའི་ཕྱིར། ཞེས་
མཚམས་སྦྱོར་བ་ལ། དེ་ལྟར་མཐོང་བའི་ལམ་བརྗོད་ནས་མི་མཐུན་པའི་ཕྱོགས་སྤོང་བ་ལ་སོགས་པ་ནི་
རྟེན་གྲུབ་པ་སྔོན་དུ་འགྲོ་བ་ཡིན་ན་གོ་སླ་བས་རྟེན་སྒོམ་པའི་ལམ། ཞེས་གསུངས། གཉིས་པ་ནི། མདོ་
དེའི་དོན་འཆད་པ་ལ། འགོག་དང་བཅས་པའི་སྙོམས་ འཇུག་དགུར། །ཞེས་སོགས་གསུངས། གསུམ་
པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། བྱང་ཆུབ་སེམས་དཔའ་རྣམས་ནི། ཞེས་སོགས་གསུངས།
འདི་ལ་ཡང་སྦྱོར་བ་དང་། དངོས་གཞི་ དང༌། དོན་བསྡུ་བ་དང་གསུམ་ལས། དང་པོ་ནི། རབ་
འབྱོར་འདི་ལ་བྱང་ཆེན་འདོད་ པས་དབེན་སྡིག་ཏོ་མི་དགེ་བའི་ཆོས་ཀྱིས་དབེན་པ་རྟོག་པ་དང་བཅས་པ་་་་
དཔྱོད་པ་དང་བཅས་པ་དབེན་པ་ལས་སྐྱེས་པའི་ དགའ་བ་དང་བདེ་བ་ཅན་ བསམ་གཏན་དང་པོ་ཉེ་བར་་་་
བ སྒྲུབས་ཏེ་གནས་སོ། །བས མ་གཏན་དང་པོ་ལས་ལངས་ནས་བསམ་གཏན་གཉིས་པ་ལ་སྙོམས་པར་
འཇུག་གོ །ཞེས་པ་ནས། འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ལས་ལངས་ནས་འགོག་པ་ལ་
སྙོམས་པར་འཇུག་གོ །འགོག་པ་ལས་ལངས་ནས་འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ལ་
སྙོམས་པར་འཇུག་གོ །ཞེས་པ་ནས། བསམ་གཏན་གཉིས་པ་ལས་ལངས་ནས་བསམ་གཏན་དང་པོ་ལ་
སྙོམས་པར་འཇུག་གོ །ཞེས་གསུངས། དེའི་དོན་འཆད་པ་ལ། འགོག་དང་བཅས་པའི་སྙོམས་འཇུག་
དགུར། །རྣམ་པ་གཉིས་སུ་སོང་འོངས་ནས། །ཞེས་དང༌། བྱང་ཆུབ་སེམས་དཔའ་རྣམས་ནི་བསམ་
གཏན་དང་པོ་ནས་བཟུང་སྟེ་འགོག་པའི་ བར་དུ་སོང་ནས་དེའི་འོག་ཏུ་འགོག་པ་ནས་བཟུང་སྟེ། བས མ་་
གཏན་དང་པོའི་བར་དུ་འོངས་ཏེ། དེ་ལྟར་ལུགས་དང་མཐུན་པ་དང་། ལུགས་དང་མི་མཐུན་པ་རྣམ་པ་
གཉིས་ཀྱིས་བསམ་གཏན་བཞི་དང་གཟུགས་མེད་པ་བཞི་དང་འགོག་པའི་མཚན་ཉིད་ཀྱི་སྙོམས་པར་འཇུག་
པ་དགུ་ལ་སོང་ཞིང་འོངས་ནས། ཞེས་གསུངས། །
གཉིས་པ་ལ། སོང་བ་ཡར་སོང་དང་། འོང་བ་མར་འོང་གཉིས་ལས། དང་པོ་ལ། འགོག་པ་
མ་སྤེལ་བ་དང་། སྤེལ་བ་གཉིས་ལས། དང་པོ་ནི། དེ་སེང་གེ་རྣམ་པར་བསྒྱིངས་པའི་ཏིང་ངེ་འཛིན་
འདི་རྣམ་པར་དབྱེ་བ་བྱས་ནས་ཐོད་རྒལ་གྱི་ཏིང་ངེ་འཛིན་ལ་སྙོམས་པར་འཇུག་གོ །རབ་འབྱོར་བྱང་
ཆེན་གྱི་ཏིང་ངེ་འཛིན་གྱི་ཐོད་རྒལ་གང་ཞེ་ན། རབ་འབྱོར་འདི་ལ་བྱང་ཆེན་འདོད་པས་དབེན་ནས།
བདེ་བ་ཅན་བསམ་ གཏན་དང་པོ་ཉེ་བར་བསྒྲུབས་ཏེ་གནས་མོ། །བསམ་ གཏན་དང་ པོ་ལས་ལངས་ནས་
390



-
，
-
བསམ་གཏན་གཉིས་པ་ལ་སྙོམས་པར་འཇུག་གོ །ནས། འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་
ལས་ ལངས་ནས་འགོག་པ་ལ་སྙོམས་པར་འཇུག་གོ །ཞེས་གསུངས། དེའི་དོན་བསྟན་བཅོས་རྩ་འགྲེལ་
གྱིས་ཤུགས་ ལ་བསྟན། གཉིས་པ་ནི། བསམ་ གཏན་དང་པོ་ལས་ལངས་ནས་འགོག་པ་ལ་སྙོམས་པར་
འཇུག་གོ །དེ་ལས་ལངས་ནས་བསམ་ གཏན་ གཉིས་པ་ལ་སྙོམས་པར་འཇུག་གོ །དེ་ལས་ལངས་ནས་
འགོག་པ་ལ་སྙོམས་པར་འཇུག་གོ །ཞེས་པ་ནས། འགོག་པ་ལས་ལངས་ནས་འདུ་ཤེས་མེད་འདུ་ཤེས་
མེད་ མིན་གྱི་སྐྱེ་མཆེད་ལ་སྙོམས་པར་འཇུག་གོ །དེ་ལས་ལངས་ནས་འགོག་པ་ལ་སྙོམས་པར་འཇུག་གོ །
ཞེས་གསུངས། དེའི་དོན། གཅིག་དང་གཉིས་གསུམ་བཞི་དང་ལྔ། ཞེས་སོགས་ཀྱིས་ཤུགས་ལ་
བསྟན༑ དེའི་དོན་འཆད་པ་ལ། ཡང་བསམ་ གཏན་དང་པོ་ལ་སྙོམས་པར་ཞུགས་ཏེ། དེ་ལས་ལངས་
ནས་འགོག་པ་ལའོ། །དེ་བཞིན་དུ་འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཀྱི་བར་ལས་འགོག་པ་
ལ་སྙོམས་པར་ཞུགས་ཏེ། ཞེས་གསུངས། གཉིས་པ་དེ་སྟོན་པ་ལ། དེ་འགོག་པ་ལས་ལངས་ནས་
མཉམ་པར་མ་བཞག་པའི་སེམས་མངོན་དུ་བྱེད་དོ། །དེ་ལས་ལངས་ནས་འགོག་པ་མངོན་དུ་བྱེད་དོ། །
དེ་ལས་ ལངས་ནས་མཉམ་པར་མ་བཞག་པའི་སེམས་མངོན་དུ་བྱེད་དོ། །དེ་ལས་ལངས་ནས་འདུ་ཤེས་
མེད་འདུ་ཤེས་མེད་མིན་གྱི་སྐྱེ་མཆེད་མངོན་དུ་བྱེད་དོ། དེ་ལས་ལངས་ནས་མཉམ་པར་མ་བཞག་པའི་
སེམས་མངོན་དུ་བྱེད་དོ། །ཞེས་པ་ནས། བསམ་གཏན་དང་པོ་ལས་ལངས་ནས་མཉམ་པར་མ་བཞག་
པའི་སེམས་མངོན་དུ་བྱེད་དོ། །ཞེས་གསུངས།
དེའི་དོན་འཆད་པ་ལ། འདོད་པར་གཏོ གས་ པའི་རྣམ་པར་ཤེས། །ཞེས་སོགས་དང༌། དེ་ལས་
ལངས་ནས་དེ་མ་ཐག་པའི་སྙོམས་པར་འཇུག་པ་ལ་དམིགས་ཏེ། འདོད་པ་ན་སྤྱོད་པའི་རྣམ་པར་ཤེས་
པ་མཚམས་ཀྱི་ངོ་བོར་བཞག་ནས་ཐབས་མཁས་པའི་སྟོབས་ཀྱིས་ལངས་ཏེ། རྣམ་པར་ཤེས་པ་མཉམ་པར་
མ་བཞག་པ་དེ་ལྟ་བུ་དེ་མངོན་དུ་བྱས་ནས། དེའི་འོ ག་ཏུ་འགོག་པ་ལའོ། །དེ་ནས་མཉམ་པར་མ་
བཞག་པ་ལའོ། །དེའི་འོག་ཏུ་འགོག་པ་གཅིག་པུ་བོར་ལ་འདུ་ཤེས་མེད་འདུ་ ཤེས་མེད་མིན་གྱི་སྐྱེ་མཆེད་
ལའོ། །དེ་ནས་མཉམ་པར་མ་བཞག་པ་ལའོ། །དེ་ནས་གཉིས་བོར་ལ་ཅི་ཡང་མེད་ པའི་སྐྱེ་མཆེད་
ལའོ། །དེ་ནས་མཉམ་པར་མ་བཞག་པ་ལའོ། །དེ་བཞིན་དུ་བརྒྱུད་ཀྱི་བར་དུ་བོར་ནས་བསམ་གཏན་
དང་པོ་ལའོ། །དེ་ནས་མཉམ་པར་མ་བཞག་པ་ལའོ། །ཞེས་གསུངས།
གསུམ་པ་དོན་བསྡུ་བ་ལ། དེ་ལྟར་གཅིག་ལ་སོགས་པ་བོར་ནས་འགོག་པའི་སྙོམས་པར་འཇུག་པ་
ལ་ཐུག་བའི་བར་དུ་མི་འདྲ་བའི་སྒོ་ནས་འགྲོ་བས་ན་མི་འདྲ་བར་འགྲོ་བ་ཐོད་རྒལ་གྱི་སྙོམས་པར་འཇུག་པ་
391



ལ་དབང་བ་ཉིད་ཀྱི་མཚན་ཉིད་མངོན་སུམ་དུ་བྱེད་པས་ན་སྒོམ་པའི་ལམ་ཡིན་ནོ། །ཞེས་གསུངས།
གཞུང་དོན་ནི། བྱང་སེམས་སྒོམ་ལམ་པའི་རྒྱུད་ཀྱི་ཐོད་རྒལ་གྱི་སྙོམས་འཇུག་ཆོས་ཅན། སྒོམ་
ལམ་རྩེ་སྦྱོར་ཡིན་ཏེ། སྒོམ་སྤང་རྟོག་པའི་དངོས་གཉེན་བྱེད་ པའི་རིགས་སུ་གནས་པའི་ཐེག་ཆེན་གྱི་རྗེས་
ལ་མངོན་རྟོགས་ཡིན་པའི་ཕྱིར། རྟགས་དེ་གསལ་བ་དེའི་མཚན་ཉིད།
ཁ་ཅིག སྒོམ་སྤང་རྟོག་པའི་དངོས་གཉེན་བྱེད་པའི་ཐེག་ཆེན་ གྱི་ རྗེས་ལ་མངོན་རྟོགས། དེའི་
མཚན་ཉིད་ཟེར་ན། ས་གཉིས་པའི་བར་ཆད་མེད་ལམ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། འདོད་ན། ས་གསུམ་པ་པ་དེས་སྒོམ་སྤང་རྟོག་པ་སྤངས་པར་ཐལ། འདོད་པའི་ཕྱིར། །
གཞན་ཡང་། བྱང་སེམས་སྒོམ་ལམ་པའི་རྒྱུད་ཀྱི་ཀུན་རྫོ བ་སེམས་བསྐྱེད་ཆོས་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། ཐེག་ཆེན་གྱི་སྒོམ་ལམ་བར་ཆད་མེད་ལམ་དུ་
ཐལ་ལོ། །
ཁ་ཅིག ཐོད་རྒལ་ཀྱི་སྙོམས་འཇུག་དེ་ལ་ཆུང་འབྲིང་ཆེན་པོ་གསུམ་དུ་ཡོད་དེ། སྦྱོར་བ་སེང་གེ་
རྣམ་བསྒྱིངས་སྔོན་དུ་བཏང་ནས་མཐར་གནས་སྙོམས་ འཇུག་དགུ་ལ་བར་དུ་གང་ཡང་མ་སྤེལ་བར་ལུགས་་་
མཐུན་ཁོ་ནར་སྙོམས་པར་འཇུག་པའི་སྙོམས་འཇུག་དེ་ཐོད་རྒལ་གྱི་སྙོམས་འཇུག་ཆུང་ངུ་ཡིན། ཐོད་རྒལ་
གྱི་སྙོམས་འཇུག་ཆུང་དུ་སྔོན་དུ་བཏང་ནས། བསམ་གཟུགས་བརྒྱད་ལ་འགོག་པ་སྤེལ་ནས་ལུགས་མཐུན་
དུ་སྙོམས་པར་འཇུག་པའི་སྙོམས་འཇུག་དེ་ཐོད་རྒལ་གྱི་སྙོམས་འཇུག་འབྲིང་ཡིན། ཐོད་རྒལ་གྱི་སྙོམས་
འཇུག་ཆུང་འབྲིང་གཉིས་སྔོན་དུ་བཏང་ནས། མཐར་གནས་སྙོམས་འཇུག་དགུ་ལ་འདོད་སེམས་སྤེལ་
ནས་ལུགས་མི་མཐུན་དུ་སྙོམས་པར་འཇུག་པའི་སྙོམས་འཇུག་དེ་ཐོད་རྒལ་གྱི་སྙོམས་འཇུག་ཆེན་པོ་ཡིན་་་་
པའི་ཕྱིར། ཟེར་ན། མཚན་གཞི་དང་པོ་དེ་ཆོས་ཅན། ཁྱོད་སྤེལ་གཞི་སྤེལ་ཆོས་མི་འདྲ་བར་སྤེལ་བའི་
སྙོམས་འཇུག་ཡིན་པར་ཐལ། ཁྱོད་ཐོད་རྒལ་གྱི་སྙོམས་འཇུག་ཡིན་པའི་ཕྱིར། ཁྱབ་སྟེ། དེ་ལྟར་གཅིག་
ལ་སོགས་པ་བོར་ནས། ཞེས་སོགས་ གསུངས་ པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར།
གཞན་ཡང་། དེ་ཐོད་རྒལ་གྱི་སྙོམས་འཇུག་མ་ཡིན་པར་ཐལ། དེ་ཐོད་རྒལ་གྱི་སྦྱོར་བ་ཡིན་པའི་ཕྱིར།
དེ་དེའི་ཉེ་སྦྱོར་ཡིན་པའི་ཕྱིར་ཏེ། མཐར་གནས་སྙོམས་འཇུག་དགུ་ལ་བར་དུ་གང་ཡང་མ་སྤྲུལ་བར་
ལུགས་མཐུན་དང་ལུགས་མི་མཐུན་གཉིས་ཀར་དུ་སྙོམས་པར་འཇུག་པའི་སྙོམས་འཇུག་དེ་དེའི་རིང་སྦྱོར་་་
ཡིན་ པའི་ཕྱིར།
ཁོ་ན་རེ། དེ་ཐོད་རྒལ་གྱི་སྙོམས་འཇུག་ཏུ་ཐལ། སྦྱོར་བ་སེང་གེ་རྣམ་བསྒྱིངས་བ ཤུད་པའི་འོག་ཏུ་
392



མདོ་ལས། བྱང་ཆེན་ཏིང་ངེ་འཛིན་གྱི་ཐོད་རྒལ་གང་ཞེ་ན། ཞེས་མཚམས་སྦྱོར་ནས། མཐར་གནས་
སྙོམས་འཇུག་དགུ་ལ་བར་དུ་གང་ཡང་མ་སྤེལ་བར་ལུགས་མཐུན་ཁོ་ནར་སྙོམས་པར་འཇུག་པའི་སྙོམས་་་
འཇུག་དེ་ཐོད་རྒལ་གྱི་སྙོམས་འཇུག་ཏུ་བཤད་པའི་ཕྱིར་ཟེར་ན་མ་ཁྱབ་སྟེ། དེ་ཐོད་རྒལ་གྱི་རྒྱུ་ཡིན་ པས་
ཐོད་རྒལ་ཙམ་དུ་བཤད་པའི་ཕྱིར། དེ་ལྟ་མ་ཡིན་ན་བསམ་གཟུགས་བརྒྱད་པོ་དེ་སྒོམ་ལམ་རྩེ་སྦྱོར་ཡིན་
པར་ཐལ། དེ་དེར་བཤད་པའི་ཕྱིར། ཁྱབ་པ་ཁས། འགོག་སྙོམས་དེ་འདས་ལམ་ཡིན་པའི་ཕྱིར། དེ་
འདས་ལམ་དུ་བཤད་པའི་ཕྱིར། ཁྱབ་པ་ཁས། སེམས་གནས་པའི་ཐབས་དགུ་པོ་དེ་ཞི་གནས་སུ་ཐལ། །
ཀུན་བཏུས་ལས། ཞི་གནས་གང་ཞེ་ན། ནང་ཉིད་དུ་འཇོག་པ་དང་། ཞེས་གསུངས་པའི་ཕྱིར། ཁྱབ་
པ་ཁས།
ཁོ་ན་རེ། དེ་ཐོད་རྒལ་གྱི་སྙོམས་འཇུག་ཡིན་ པར་ཐལ། ཐོད་རྒལ་གྱི་སྙོམས་འཇུག་ཆུང་ངུ་ཡོད་
པའི་ཕྱིར་ཏེ། དེའི་སྙོམས་འཇུག་འབྲིང་ཡོད་ པ འི་ཕྱིར་ཏེ། བསམ་གཟུགས་བརྒྱད་ལ་འགོག་པ་སྤེལ་
ནས་ལུགས་མཐུན་དུ་སྙོམས་པར་འཇུག་པའི་ཡར་སོང་ཐོད་རྒལ་གྱི་སྙོམས་འཇུག་དེ་ཐོད་རྒལ་གྱི་སྙོམས་་་
འཇུག་འབྲིང་ཡིན་པའི་ཕྱིར་ཏེ། དེ་ཐོད་རྒལ་གྱི་སྙོམས་འཇུག་ཡིན་པའི་ཕྱིར་ཟེར་ན་མ་ཁྱབ་སྟེ། མཐར་
གནས་སྙོམས་འཇུག་དགུ་ལ་བར་དུ་གང་ཡང་མ་སྤེལ་བར་ལུགས་མཐུན་དུ་སྙོམས་པར་འཇུག་པའི་སྙོམས་་་
འཇུག་དེ་སྤེལ་ གཞི་སྤེལ་ཆོས་མི་འདྲ་བར་སྤེལ་བའི་ཐོད་རྒལ་གྱི་སྙོམས་འཇུག་ཆུང་ངུ་ཡིན་པར་ཐལ། དེ་
འདྲའི་དེ་ཆུང་ངུ་ཡོད་པའི་ཕྱིར་ཏེ། དེ་འདྲའི་དེ་འབྲིང་ཡོད་པའི་ཕྱིར་ཏེ། བསམ་གཟུགས་བརྒྱད་ལ་
འ གོག་པ་སྤེལ་ནས་ལུགས་མཐུན་དུ་སྙོམས་པར་འཇུག་པའི་ཡར་སོང་ཐོད་རྒལ་གྱི་སྙོམས་འཇུག་དེ་དེ་་་་་་་
འདྲའི་དེ་འབྲིང་ཡིན་པའི་ཕྱིར་ཏེ། དེ་སྤེལ་གཞི་སྤེལ་ཆོས་མི་འདྲ་བར་སྤེལ་བའི་ཐོད་རྒལ་གྱི་སྙོམས་
འཇུག་ཡིན་པའི་ཕྱིར། ཁྱབ་པ་ཁས།
ཁ་ཅིག་ སྤེལ་གཞི་སྤེལ་ཆོས་མི་འདྲ་བར་སྤེལ་བའི་སྙོམས་འཇུག་ཐོད་རྒལ་གྱི་སྙོམས་འཇུག་གི་
མཚན་ཉིད་ཟེར་ན། ཕྱིར་མི་འོང་གི་རྒྱུད་ཀྱི་བསམ་ གཏན་གྱི་སྤེལ་སྒོམ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། འདོད་ན། སྒོམ་ལམ་རྩེ་སྦྱོར་དུ་ཐལ་ལོ།. །ཁ་ཅིག དེ་འདྲའི་ཐེག་ཆེན་གྱི་
རྗེས་ལ་མངོན་རྟོ གས་ཐོད་རྒལ་གྱི་ཏིང་ངེ་འཛིན་གྱི་མཚན་ཉིད་ཟེར་ན། ཐོད་རྒལ་གྱི་ཏིང་ངེ་འཛིན་དང་
མཚུངས་ལྡན་གྱི་གཙོ་བོ་སེམས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་
ཆོས་ཅན། ཏིང་ངེ་འཛིན་དུ་ཐལ་ལོ། །
ཁ་ཅིག སྦྱོར་བ་སེང་གེ་རྣམ་བསྒྱིངས་ཀྱི་གནས་ལ་བཅུ་བདུན་དུ་ཡོད་དེ། དེ་ལ་ཡར་སོང་བསམ་
393



གཟུགས་བརྒྱུད། མར་འོང་བསམ་གཟུགས་བརྒྱད། བར་གྱི་འགོག་པ་དང་བཅུ་བདུན་དུ་ཡོད་པའི་
ཕྱིར། ཐོད་རྒལ་ཆུང་ངུའི་གནས་དེ་ལ་དགུ་ཡོད་དེ། དེ་ལ་མཐར་གནས་སྙོམས་འཇུག་དགུར་ཡོད་པའི་
ཕྱིར། ཡར་སོང་ཐོད་རྒལ་གྱི་གནས་ལ་བཅུ་བདུན་དུ་ཡོད་དེ། ཡར་སོང་བསམ་གཟུགས་བརྒྱུད། མར་
འོང་བསམ་གཟུགས་བརྒྱད། སྲིད་རྩེའི་ནུད་ཆུང་དང་བཅུ་བདུན་དུ་ཡོད་ པའི་ཕྱིར། མར་འོང་ཐོད་
རྒལ་གྱི་གནས་དེ་ལ་བཅོ་བརྒྱད་དུ་ཡོད་དེ། ཡར་སོང་མཐར་གནས་སྙོམས་འཇུག་དགུ མ ར་འོང་
མཐར་གནས་སྙོམས་འཇུག་དགུ་ཡོད་པའི་ཕྱིར་ཟེར་ན། སྦྱོར་བ་སེང་གེ་རྣམ་བསྒྱིངས་ཀྱི་ གནས་ལ་བཅོ་
བརྒྱད་ཡོད་པར་ཐལ། དེ་ལ་ཡར་སོང་མཐར་གནས་སྙོམས་འཇུག་དགུ མར་འོང་མཐར་གནས་སྙོམས་
འཇུག་དགུ་ཡོད་པ་གང་ཞིག དེའི་ཡར་སོང་གི་གནས་ཀྱི་ནང་ཚན་དུ་གྱུར་པའི་འགོག་པ་དེ་ཡིན་ན།
དེ འི་མར་འོང་གི་གནས་ཀྱི་ནང་ཚན་དུ་གྱུར་པའི་འགོག་པ་ཡིན་པས་མ་ཁྱབ་པའི་ཕྱིར། དང་པོ་མ་གྲུབ་
ན། དེའི་གནས་དེ་ལ་ཡར་སོང་མཐར་གནས་སྙོམས་འཇུག་དགུ་ཡོད་པར་ཐལ། དེ་ཡར་སོང་མཐར་
གནས་ སྙོམས་འཇུག་དགུ་ལ་སྙོམས་པར་འཇུག་པའི་སྙོམས་འཇུག་ཡིན་པའི་ཕྱིར་ཏེ། ཆོས་ཅན་དེའི་
ཕྱིར༑ དེ་ལ་མར་འོང་མཐར་གནས་སྙོམས་འཇུག་དགུ་ཡང་ཡོད་པར་ཐལ། དེ་མར་ འོང་མཐར་གནས་
སྙོམས་འཇུག་དགུ་ལ་སྙོམས་པར་འཇུག་པའི་སྙོམས་འཇུག་ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཕྱི་མ་
མ་གྲུབ་ན། དེའི་ཡར་སོང་གི་གནས་ཀྱི་ནང་ཚན་དུ་གྱུར་བའི་སྲིད་རྩེའི་དངོས་གཞི་དེ་ཡིན་ན། དེའི་
མར་འོང་གི་གནས་ཀྱི་ནང་ཚན་དུ་གྱུར་པའི་དེ་ཡིན་དགོས་པར་ཐལ། མ་གྲུབ་པ་དེའི་ཕྱིར། འདོད་ན།
དེའི་གནས་དེ་ལ་བཅུ་བདུན་མེད་པར་ཐལ་ལོ། །
གཞན་ཡང༌། བྱང་ཆུབ་སེམས་དཔའ་རྣམས་ནི་བསམ་ གཏན་དང་པོ་ནས་བཟུང་སྟེ་འགོག་པའི་
བར་དུ་སོང་ནས་དེའི་འོག་ཏུ་འགོག་པ་ནས་ བཟུང་སྟེ་བསམ་གཏན་དང་པོའི་བར་དུ་འོངས་ནས། ཞེས་
འགོག་པ་གཉིས་བཤད་པ་མི་འཐད་པར་ཐལ། དེའི་ཡར་སོང་གི་གནས་ཀྱི་ནང་ཚན་གྱི་འགོག་པ་དང༌།
དེའི་མར་འོང་གི་གནས་ཀྱི་ནང་ཚན་དུ་གྱུར་པའི་འགོག་པ་ཐ་དད་པ་གཉིས་མེད་པའི་ཕྱིར།་ གཞན་
ཡང་། སྲིད་རྩེའི་ནུད་ཆུང་དེ་ཡར་སོང་ཐོད་རྒལ་གྱི་གནས་མ་ཡིན་པར་ཐལ། དེ་དང་དེའི་རྗེས་སུ་བྱུང་
བའི་ འདོད་སེམས་གཉིས་ཡར་སོང་དང་མར་འོང་གི་མཚམས་འཛིན་ཡིན་པའི་ཕྱིར་ཏེ། མཉམ་བཞག་
མིན་ པའི་མཚམས་བཟུང་སྟེ། །ཞེས་གསུངས་པའི་ཕྱིར། གཞན་ཡང་། དེ་དེའི་གནས་མ་ཡིན་ པར་
ཐལ། དེ་དེའི་གནས་ཀྱི་ནང་ཚན་དུ་གྱུར་པའི་སྤེལ་ གཞི་ཡང་མ་ཡིན། དེ་དེའི་སྤེལ་ཆོས་ཡང་མ་ཡིན་
པའི་ཕྱིར། དང་པོ་གྲུབ་སྟེ། དེའི་སྤེལ་གཞི་ལ་བསམ་གཟུགས་བརྒྱུད་དུ་གྲངས་ངེས་པའི་ཕྱིར་དང༌།
394



དེའི་རྗེས་སུ་བྱུང་བའི་དེའི་སྤེལ་ཆོས་མེད་པའི་ཕྱིར། གཉིས་པ་གྲུབ་སྟེ། དེའི་སྔ་རོལ་ཏུ་བྱུང་བའི་
འགོག་པ་དེ་ལེའི་སྤེལ་གཞི་མ་ཡིན་ པའི་ཕྱིར། །
ཁ་ཅིག ས་ལྔ་པ་མན་ཆད་དུ་ཐོད་རྒལ་གྱི་ཏིང་ངེ་འཛིན་ལ་སྙོམས་པར་འཇུག་པ་མེད་ཟེར་ན།
དེ་ ་་པར་ཐལ། ཐོད་རྒལ་གྱི་ཏིང་ངེ་འཛིན་ལ་སྙོམས་པར་འཇུག་པའི་ས་གཉིས་པ་ཡོད་པའི་ཕྱིར་ཏེ།
ཕྱིར་མི་ལྡོག་པ་འཁོར་ལོའི་མདོ་ལས། བསྐལ་པ་ཆེན་པོ་གཉིས་ཀྱི་ངེས་པར་འབྱུང་བའི་བྱང་ཆེན་ཏིང་ངེ་
འཛིན་ལ་ཐོད་རྒལ་དུ་སྙོམས་པར་འཇུག་པའོ། །ཞེས་གསུངས་པའི་ཕྱིར།
རང་ལུགས་ལ། མདོ་ལས་ གསུངས་ཚུལ། བསྟན་བཅོས་ཀྱིས་བསྡུས་ཚུལ། ཐོད་རྒལ་གྱི་རང་
བ ཞིན་བཤད་པ་དང་ གསུམ་ལས། དང་ པོ་ནི། སྐབས་འདིར་མདོ་ལས་བར་དུ་གང་ཡང་མ་ སྤེལ་བར་
མཐར་གནས་སྙོམས་འཇུག་དགུ་ལ་ལུགས་མཐུན་དང་ལུགས་མི་མཐུན་གཉིས་ཀར་དུ་སྙོམས་པར་འཇུག་་་་
པའི་སྦྱོར་བ་སེང་གེ་རྣམ་བསྒྱིངས་དང༌། དེ་དགུ་ལ་བར་དུ་གང་ཡང་མ་སྤེལ་བར་ལུགས་མཐུན་ཁོ་ནར་
སྟོ་ མས་པར་འཇུག་པའི་སྙོམས་འཇུག་གཅིག་དང༌། བསམ་གཟུགས་བརྒྱུད་ལ་ འགོག་པ་སྤེལ་ནས་ལུགས་
མཐུན་དུ་སྙོམས་པར་འཇུག་པའི་ཡར་སོང་ཐོད་རྒལ་གྱི་སྙོམས་འཇུག་དང༌། མཐར་གནས་སྙོམས་འཇུག་
དགུ་ལ་འདོད་སེམས་སྤེལ་ནས་ལུགས་མི་མཐུན་དུ་སྙོམས་པར་འཇུག་པའི་མར་འོང་ཐོད་རྒལ་གྱི་སྙོམས་་་་
འཇུག་གཅིག་རྣམས་བ སྟན་ཅིང་དེ་ལས་མང་བ་རྒྱས་འབྲིང་བསྡུས་གསུམ་དུ་མ་གསུངས་སོ། ། །
གཉིས་པ་ནི། འགོག་དང་ བཅས་པའི་སྙོམས་འཇུག་དགུར། །རྣམ་པ་གཉིས་སུ་སོང་འོང་
ནས༑ །ཞེས་དང༌། བྱང་ཆུབ་སེམས་དཔའ་རྣམས་ནི། ཞེས་སོགས་ཀྱིས། སྦྱོར་བ་སེང་གེ་རྣམ་
བསྐྱིངས་དེ་དངོས་སུ་བསྟན། འདོད་པར་གཏོ གས་པའི་རྣམ་ པར་ཤེས། །མཉམ་བཞག་མིན་པའི་
མཚམས་བཟུང་སྟེ། །ཞེས་དང༌། འདོད་ན་སྤྱོད་པའི་རྣམ་པར་ཤེས་པ། ཞེས་སོགས་ཀྱིས་མཚམས་
འཛིན་ གྱི་འདོད་སེམས་དངོས་སུ་བསྟན། གཅིག་དང་ གཉིས་གསུམ་བཞི་དང་ ལྔ། །དྲུག་དང་བདུན་
དང་བརྒྱད་བརྒལ་ནས། །འགོག་པའི་བར་དུ་མི་འདྲར་འགྲོ། །ཞེས་དང༌། དེའི་འོག་ཏུ་འགོག་པ་
ལའོ༑ །ཞེས་སོགས་ཀྱིས། མཐར་གནས་སྙོམས་འཇུག་དགུ་ལ་འདོད་སེམས་སྤེལ་ནས་སྙོམས་པར་
འཇུག་པའི་མར་འོང་ཐོད་རྒལ་གྱི་སྙོམས་འཇུག་དེ་དངོས་སུ་བསྟན། གཞུང་རྩ་བར་མཐར་གནས་སྙོམས་
འཇུག་དགུ་ལ་བར་ཏུ་གང་ཡང་མ་སྤེལ་ བ ར་ལུགས་མཐུན་ཁོ་ནར་སྙོམས་པར་འཇུག་པའི་སྙོམས་འཇུག་་་་་
དང་། བསམ་ གཟུགས་བརྒྱུད་ལ་འགོག་པ་སྤེལ་བའི་ཡར་སོང་ཐོད་རྒལ་གྱི་སྙོམས་འཇུག་གཉིས་གོ་སླ་བ་
ལ་དགོངས་ནས་ཤུགས་ལ་བསྟན། འགྲེལ་པར་ཡང་། སྔ་མ་ དེ་སྦྱོར་བ་སེང་གེ་རྣམ་བསྒྱིངས་བསྟན་
95



ས་ས་
，
。
པའི་ཤུགས་ལ་བསྟན་ནས། གཉིས་པ་དེ་སྟོན་པ་ལ། ཡང་བསམ་གཏན་དང་པོ་ལ་སྙོམས་པར་ཞུགས་
ཏེ། ཞེས་སོགས་གསུངས། ཐོད་རྒལ་དུ་ནི་སྙོམས་འཇུག་པ། – །ཞེས་དང་། འགོག་པའི་བར་དུ་མི་
འདྲར་འགྲོ་ །ཞེས་དང༌། དེ་ལྟར་གཅིག་ལ་སོགས་པ་བོར་ནས། ཞེས་སོགས་ཀྱིས། དེ་རྣམས་ཀྱི་
དོན་བསྡུས་དང་ཐོད་རྒལ་གྱི་སྒྲ་བ ཤུད་དེ་བསྟན་ནོ། ། ས ་
ཁ་ཅིག གཅིག་དང་ གཉིས་གསུམ་ བ ཞི་དང་ལྔ། །དྲུག་དང་བདུན་དང་བརྒྱད་བརྒལ་ནས། །
ཞེས་པ་མར་འོང་ཐོད་རྒལ་གྱི་སྙོམས་འཇུག་དངོས་སུ་བསྟན་པ་མི་འཐད་དེ། དེས་ཡར་སོང་ཐོད་རྒལ་གྱི་
སྙོམས་འཇུག་དངོས་སུ་བསྟན་པའི་ཕྱིར་ཏེ། འགོག་པའི་བར་དུ་མི་འདྲར་འགྲོ། །ཞེས་པའི་འགོག་པ་
དེ་ཐོད་རྒལ་གྱི་སྤེལ་ཆོས་ཀྱི་འགོག་པ་ལ་བྱེད་རིགས་པའི་ཕྱིར། དེ་རིགས་པའམ། དེ་དེའི་སྤེལ་ གཞིའི་
འགོད་པ་ལ་བྱེད་རིགས་པ་གང་རུང་གང་ཞིག ཕྱི་མ་མ་ཡིན་པའི་ཕྱིར་ཏེ། སྤེལ་ གཞིའི་འགོག་པ་དེ་
མར་འོང་ཐོད་རྒལ་གྱི་གནས་ཀྱི་དང་ པོ་གང་ཞིག འདིའི་སྐབས་སུ། འགོག་པའི་བར་དུ། ཞེས་
རྫོགས་ཚིག་སྨོས་པའི་ཕྱིར། ཞེས་ཟེར་བ་མི་འཐད་དེ། དེ་ལྟར་གཅིག་ལ་སོགས་པ་བོར་ནས་འགོག་པའི་
སྙོམས་པར་འཇུག་པ་ལ་ཐུག་གི་བར་དུ། ཞེས་པའི་འགོག་པ་དེ་སྤེལ་ཆོས་ཀྱི་འགོག་པ་ལ་བྱེད་རིགས་པར་་
ཐལ༑ དེ་དེ་ལ་བྱེད་པའམ། དེ་སྤེལ་གཞིའི་འགོག་པ་ལ་བྱེད་པ་གང་རུང་གང་ཞིག ཕྱི་མ་མ་ཡིན་
པའི་ཕྱིར་ཏེ། སྤེལ་ གཞིའི་འགོག་པ་མར་འོང་ཐོད་རྒལ་གྱི་ གནས་ཀྱི་དང་ པོ་གང་ཞིག དེའི་སྐབས་སུ་
འགོག་པ་ལ་ཐུག་གི་བར་དུ་ཞེས་རྫོགས་ཚིག་སྨོས་པའི་ཕྱིར། གསུམ་པ་དངོས། རྩ་བར་འདོད་ན།
དེའི་འགོག་པ་དེ་འགོག་པ་ཐ་མ་ལ་བྱེད་རིགས་པར་ཐལ། འདོད་པའི་ཕྱིར། འདོད་ན། དེ་ལྟར་
གཅིག་ལ་སོགས་པ་བོར་ནས། ཞེས་པའི་བོར་དེ་འགོག་པ་ལ་མི་བྱེད་པར་བསམ་གཏན་དང༌ པོ་ལ་བྱེད་
རིགས་པར་ཐལ་ལོ། །འདོད་ན། དེའི་འོག་ཏུ་འགོག་པ་གཅིག་བོར་ལ། ཞེས་གསུངས པ་མི་འཐད་
པར་ཐལ་ལོ། །གཞན་ཡང་། གཞུང་དེས་ཡར་སོང་ཐོད་རྒལ་གྱི་དངོས་གཞི་སྙོམས་འཇུག་དངོས་སུ་
བསྟན་པ་མི་འཐད་དེ། དེ་ལྟར་ན་ཡར་སོང་ཐོད་རྒལ་དེའི་སྔོན་དུ་མཚམས་འཛིན་གྱི་འདོད་སེམས་འགྲོ་
དགོས་པར་ཐལ། དེས་དེ་ལྟར་བསྟན་པ་གང་ཞིག འདོད་པར་གཏོགས་པའི་རྣམ་པར་ཤེས། །
མཉམ་བཞག་མིན་པའི་མཚམས་བཟུང་སྟེ། གཅིག་དང་ གཉིས་གསུམ་བཞི་དང་ལྔ། །ཞེས་སོགས་ཀྱི་
སྐབས་ནས་དངོས་སུ་བསྟན་པའི་ཐོད་རྒལ་གྱི་སྙོམས་འཇུག་དེས་མཚམས་འཛིན་གྱི་འདོད་སེམས་མངོན་དུ་
བྱེད་པར་བཤད་པའི་ཕྱིར།
གསུམ་པ་ལ། ཐོད་རྒལ་གྱི་སྦྱོར་བ་དང༌། དངོས་གཞི་དང༌། དེའི་རྣམ་གཞག་བཤད་པ་གསུམ་
396



.
ལས། དང་ པོ་ལ་མཚན་ཉིད། དབྱེ་བ། ས་མཚམས་དང་ གསུམ་ལས། དང་ པོ་ནི། རང་གི་ཐོབ་
བྱར་གྱུར་པའི་ཐོད་རྒལ་གྱི་དངོས་གཞི་སྙོམས་འཇུག་ཐོབ་དོན་དུ་མཐར་གནས་སྙོམས་འཇུག་དགུ་ལ་བར་་་
དུ་གང་ཡང་ཡ་སྤེལ་བར་སྙོམས་པར་འཇུག་པའི་ཐེག་ཆེན་གྱི་ རྗེས་ལ་མངོན་རྟོ གས། ཐོད་རྒལ་གྱི་སྦྱོར་
བའི་མཚན་ཉིད། དབྱེ་ན་རིང་སྦྱོར་དང༌། ཉེ་སྦྱོར་གཉིས་ལས། དང་ པོ་ནི། བྱང་སེམས་ས་གཉིས་
པ་པའི་རྒྱུད་ཀྱི་མཐར་གནས་སྙོམས་འཇུག་དགུ་ལ་བར་དུ་གང་ཡང་མ་ སྤེལ་བར་ལུགས་མཐུན་དང་ལུགས་་
མི་མཐུན་གཉིས་ཀར་དུ་སྙོམས་པར་འཇུག་པའི་སྙོམས་འཇུག་ལྟ་བུ། དེའི་གནས་ལ་བཅོ་བརྒྱུ ད་ཡོད་
དེ། བསམ་གཏན་དང་ པོ་ནས་འགོག་པའི་བར་དགུ འགོག་པ་ནས་ བསམ་ གཏན་དང་པོའི་བར་དགུ་
ཡོད་པའི་ཕྱིར། །
གཉིས་པ་ནི། དེ་ལྟ་བུའི་སྦྱོར་བ་སེང་གེ་རྣམ་ བསྐྱི ངས་དེ་སྔོན་དུ་བཏང་ནས། མཐར་གནས་
སྙོམས་འཇུག་དགུ་ལ་བར་དུ་གང་ཡང་མ་སྤེལ་བར་ལུགས་མཐུན་ཁོ་ནར་སྙོམས་པར་འཇུག་པའི་སྙོམས་་་་་
འཇུག་ལྟ་བུ། དེའི་གནས་དེ་ལ་དགུར་ཡོད་དེ། དེ་ལ་མཐར་གནས་སྙོམས་འཇུག་དགུ་ཡོད་པའི་ཕྱིར།
མདོ་ལས་ འདི་ཐོད་རྒལ་གྱི་སྙོམས་འཇུག་ཏུ་བ ཤད་ཅིང་དེ་དང་མཐུན་པར་གསེར་ཕྲེང་དུ་གསུངས་པས་་་་་
འདིར་ཡང་ གོང་དུ་གཞུང་འགྲེལ་གྱི་སྐབས་སུ་དེ་དང་མཐུན་པར་བྱས་པ་ཡིན་ལ། དེ་ཐོད་རྒལ་གྱི་སྙོམས་
འཇུག་དངོས་མ་ཡིན་ཏེ། དེ་ཐོད་རྒལ་གྱི་སྙོམས་འཇུག་ཡིན་ན། ་དེ་ཏིང་ངེ་འཛིན་ལ་ཐོད་རྒལ་དུ་
སྙོམས་པར་འཇུག་པའི་སྙོམས་འཇུག་ཡིན་ དགོས་པ་ལ། དེ་དེ་མ་ཡིན་པའི་ཕྱིར་ཏེ། དེ་བར་དུ་གང་
ཡང་མ་བཅུགས་པར་མཐར་ཆགས་སུ་སྙོམས་པར་འཇུག་པའི་སྙོམས་འཇུག་ཡིན་ པའི་ཕྱིར། དེ་ལྟར་ཡང་
རྣམ་བཤད་ལས། བར་དུ་གང་ཡང་མ་བཅུགས་པའི་ཡར་སོང་ནི་དཀྱུས་ས་བསྟན་པ་ཙམ་ཡིན་གྱི། ཐོད་
རྒལ་གྱི་དངོས་གཞི་མ་ཡིན་ཏེ། སྤྲེལ་གཞི་སྤེལ་ཆོས་མི་འདྲ་བར་སྤེལ་བ་ཐོད་རྒལ་དུ་གསུངས་པའི་ཕྱིར།
ཞེས་གསུངས་པའི་ཕྱིར།
གསུམ་པ་ནི། ས་དང་ པོ་ནས་གཉིས་པའི་བར་དུ་ཡོད་དེ། ས་དང་ པོ་ནས་ཐོད་རྒལ་གྱི་སྦྱོར་བ་
ཐོབ་ནས་ས་གཉིས་པར་དེའི་དངོས་གཞི་ཐོབ་པ་ཡིན་ པའི་ཕྱིར། ་་་་་
ག ཉིས་པ་ལ་མཚན་ཉིད། དབྱེ་བ། ས་མཚམས། ་ སྒྲ་བཤད་པ་དང་བཞི་ལས། དང་ པོ་ནི།
རང་ ཐོབ་བྱེད་ཀྱི་ཐབས་སུ་གྱུར་པའི་ཐོད་རྒལ་གྱི་སྦྱོར་བ་བསྒོམས་སྟོབས་ཀྱིས་ཐོབ་པའི་སྙོམས་འཇུག་གང་་
ཞིག་ སྤེ ལ་གཞི་སྤེལ་ཆོས་མི་འདྲ་བར་སྤེལ་བས་རབ་ཏུ་ཕྱེ་བའི་ཐེག་ཆེན་གྱི་རྗེས་ལ་མངོན་རྟོགས།
ཐོད་རྒལ་གྱི་དངོས་གཞི་སྙོམས་འཇུག་གི་མཚན་ཉིད།
397
E



གཉིས་པ་ནི། དེ་ལ་ཡར་སོང་ཐོད་རྒལ་གྱི་སྙོམས་འཇུག་དང༌། མར་འོང་ཐོད་རྒལ་གྱི་སྙོམས་
འཇུག་གཉིས་ལས། སྤེལ་ གཞི་བསམ་གཟུགས་བརྒྱུད་དང་ སྙོམས་འཇུག་དགུ་པོ་གང་རུང་ལ་སྤེལ་ཆོས་
འ ག་པ་དང་འདོད་སེམས་གང་རུང་སྤེལ་ནས་ལུགས་མཐུན་དུ་སྙོམས་པར་འཇུག་པའི་ཐེག་ཆེན་གྱི་རྗེ་་་
ལ་མངོན་རྟོགས། དང་ པོའི་མཚན་ཉིད། དེ་ལ་དབྱེ་ན། འགོག་པ་སྤེལ་ཆོས་སུ་བྱས་པའི་ཡར་སོང་
ཐོད་རྒལ་གྱི་སྙོམས་འཇུག་དང༌། འདོད་སེམས་སྤེལ་ཆོས་སུ་བྱས་པའི་དེ་གཉིས་ལས། སྤེལ་གཞི་ སམ་
གཟུགས་ལ་སྤེལ་ཆོས་འགོག་པ་སྤེལ་ནས་སྙོམས་པར་འཇུག་པའི་ཐེག་ཆེན་གྱི་ རྗེས་ལ་མངོན་རྟོགས། དང་
པོའི་མཚན་ཉིད། དེའི་གནས་ དེ་ལ་བཅུ་དྲུག་ཡོད་དེ། དེ་ལ་སྤེལ་ གཞི་བསམ་གཟུགས་བརྒྱད་དང་ སྤེལ་
ཆོས་འགོག་པ་བརྒྱད་ཡོད་པའི་ཕྱིར། སྤེལ་ གཞི་སྙོམས་འཇུག་དགུ་པོ་གང་རུང་། སྤེལ་ཆོས་འདོད་
སེམས་སྤེལ་ནས་ལུགས་མཐུན་དུ་སྙོམས་པར་འཇུག་པའི་ཐེག་ཆེན་གྱི་རྗེས་ལ་མངོན་རྟོ གས། གཉིས་པའི་
མཚན་ཉིད།
དེའི་གནས་དེ་ལ་བཅོ་བརྒྱད་ཡོད་དེ། དེའི་སྤེལ་ གཞི་སྙོམས་འཇུག་དགུ་དང་ སྤེལ་ཆོས་འདོད་
སེམས་དགུ་ཡོད་ པའི་ཕྱིར། སྤེལ་ གཞི་སྙོམས་འཇུག་དགུ་དང་ བསམ་གཟུགས་བརྒྱུད་པོ་གང་རུང་ལ་སྤེལ་
ཆོས་འདོད་སེམས་དང་ འགོག་པ་གང་རུང་སྤེལ་ནས་ལུགས་མི་མཐུན་དུ་སྙོམས་པར་འཇུག་པའི་ཐེག་ཆེན་་་་
གྱི་རྗེས་ལ་མངོན་རྟོགས། གཉིས་པའི་མཚན་ཉིད། དབྱེ་ན། ་ འདོད་སེམས་སྤེལ་ཆོས་སུ་བྱས་པའི་དེ་་
དང་། འགོག་པ་སྤེལ་ཆོས་སུ་བྱས་པའི་དེ་གཉིས་ལས། སྤེལ་གཞི་སྙོམས་འཇུག་དགུ་ལ་སྤེལ་ཆོས་འདོད་
སེམས་སྤེལ་ནས་ལུགས་མི་མཐུན་དུ་སྙོམས་པར་འཇུག་པའི་ཐེག་ཆེན་གྱི་རྗེས་ལ་མངོན་རྟོགས། དང་པོའི་
མཚན་ཉིད། འདིའི་གནས་ལ་བཅོ་བརྒྱད་ཡོད་དེ། སྤྲེལ་གཞི་སྙོམས་འཇུག་དགུ་དང་སྤེལ་ཆོས་འདོད་
སེམས་དགུ་ཡོད་པའི་ཕྱིར། སྤེལ་ གཞི་བསམ་གཟུགས་བརྒྱད་ལ་འགོག་པ་སྤེལ་ནས་ལུགས་མི་མཐུན་དུ་
སྙོམས་པར་འཇུག་པའི་ཐེག་ཆེན་གྱི་རྗེས་ལ་མངོན་རྟོགས། གཉིས་པའི་མཚན་ཉིད། དེའི་གནས་ལ་
བཅུ་དྲུག་ཡོད་དེ། སྤེལ་ གཞི་བསམ་གཟུགས་བརྒྱད་དང་ སྤེལ་ཆོས་འགོག་པ་བརྒྱུད་ཡོད་པའི་ཕྱིར།
གསུམ་པ་ནི། ས་གཉིས་པ་ནས་ཡོད་ལ། ཡ་མཐའ་ས་བརྒྱུད་པ་མ་ཐོབ་བར་དུ་ཡོད་དེ། ས་་
བརྒྱད་པ་ཡན་ཆད་དུ་ཐོད་རྒལ་ལ་སྙོམས་པར་འཇུག་པ་ལ་དགོས་པ་མེད་པའི་ཕྱིར་ཏེ། དེར་ཏིང་ངེ་
འཛིན་ལ་རྩལ་ལེགས་པར་བྱང་ནས་འདོད་དགུར་སྙོམས་པར་འཇུག་པའི་ཕྱིར་ཏེ། བསྐལ་པ་གྲངས་མེད་
པ་གཅིག་གིས་ངེས་པར་འབྱུང་བའི་བྱང་ཆུབ་སེམས་དཔའ་དང་ དེ་བཞིན་གཤེགས་པ་འདི་ལ་སྙོམས་པར་་་་་
འཇུག་པ་མེད་དེ། དགའ་མགུར་སྙོམས་པར་འཇུག་པའི་ཕྱིར་རོ། །
398



བཞི་པ་ནི། སྤེལ་ གཞི་སྤེལ་ཆོས་མི་འདྲ་བར་སྤེལ་ཞིང་། རིམ་པ་འཆོལ་བོར་སྙོམས་པར་འཇུག་
པའི་དོན་གྱིས་དེ་ལྟར་བརྗོད་པ་ཡིན་ནོ། །
གསུམ་པ་ལ། ཐོད་རྒལ་གྱི་གནས་རྣམས་ཀྱི་ངོ་བོ་ངོས་བཟུང་བ། གྲངས་ངེས། སྤེལ་ གཞི།
སྤེལ་ཆོས། མུ་བཞིར་བརྩི་ཚུལ། སྤེལ་ཚུལ། སྤེལ་ བའི་དགོས་པའོ། །དང་པོ་ནི། ཐོད་རྒལ་གྱི་
གནས་ཀྱི་ནང་ཚན་གྱི་བསམ་གཟུགས་རྣམས་ནི་སྟོང་ཉིད་ལ་གཉིས་སྣང་ནུབ་པའི་ཡེ་ཤེས་དང༌། འགོག་
སྙོམས་ནི་ལྡན་མིན་འདུ་བྱེད་དང༌། འདོད་སེམས་ནི་འདོད་པའི་གཟུགས་སོགས་སྣང་བའི་རྣམ་པ་ཅན་
གྱི་རྗེས་ཐོབ་ཡེ་ཤེས་ཀྱི་སྟེང་ནས་འཇོག་པ་ཡིན་ནོ། །གཉིས་པ་ནི། སྐབས་འདིར་དངོས་སུ་བསྟན་པའི་
ཡར་སོང་ཐོད་རྒལ་གྱི་གནས་ལ་བཅུ་དྲུག་དང༌། མར་འོང་ཐོད་རྒལ་གྱི་གནས་ལ་བཅོ་བརྒྱད་ཡོད། །
རྒྱས་པར་དབྱེ་ན་དེ་རེ་རེ་ལ་སོ་སོར་སོ་བཞི་རེ་ཡོད། གསུམ་པ་ནི། ཡར་སོང་ཐོད་རྒལ་གྱི་སྤེལ་གཞི་དེ་
ལ་བརྒྱད་དུ་ཡོད་དེ། དེ་ལ་བསམ་གཟུགས་བརྒྱུད་དུ་ཡོད་པའི་ཕྱིར། མར་འོང་ཐོད་རྒལ་གྱི་སྤེལ་གཞི་
དེ་ལ་དགུར་ཡོད་དེ། དེ་ལ་སྙོམས་འཇུག་དགུར་ཡོད་པའི་ཕྱིར། བཞི་པ་ནི། སྤེལ་ཆོས་དེ་ལ་གཉིས་སུ་
ཡོད་དེ། དེ་ལ་འགོག་སྙོམས་དང༌། འདོད་སེམས་གཉིས་སུ་ཡོད་ པའི་ཕྱིར། ལྔ་པ་ནི། ཡར་སོང་གི་
བསམ་གཏན་དང་པོ་དང༌། མར་འོང་གི་འགོག་པ་གཉིས་པོ་དེ་སྤེལ་གཞི་ཁོ་ན་ཡིན་པའི་མུ་དང༌། ཡར་
སོང་མཐའི་འགོག་པ་དང༌། མ་ང་འོང་མཐའི་འདོད་སེམས་གཉིས་སྤེལ་ཆོས་ཁོ་ན་ཡིན་པའི་མུ། དེ་ལས་
གཞན་རྣམས་སྤེལ་གཞི་སྤེལ་ཆོས་གཉིས་ཀ་ཡིན་པའི་མུ་དང༌། མཐར་གྱིས་གནས་པའི་སྙོམས་འཇུག་
རྣམས་གཉིས་ཀ་མ་ཡིན་པའི་མུ་ཡིན་ནོ། །དང་ པོ་གྲུབ་སྟེ། དེ་གཉིས་ཀྱི་ སྤེལ་ག ཞིར་གྱུར་པའི་ཐོད་
རྒལ་གྱི་གནས་མེད་པའི་ཕྱིར། གཉིས་པ་གྲུབ་སྟེ། དེ་གཉིས་སྤེལ་བར་བྱས་པའི་ཐོད་རྒལ་གྱི་གནས་མེད་
པའི་ཕྱིར། གསུམ་པ་གྲུབ་སྟེ། ཡར་སོང་གི་བསམ་ གཏན་གཉིས་པ་ལྟ་བུ་སྤེལ་ གཞི་དང་ སྤེལ་ཆོས་གཉིས་
ཀ་ཡིན་པའི་ཕྱིར། དེ་སྤེལ་གཞི་ཡིན་ཏེ། དེ་ཡར་སོང་གི་འགོག་པའི་སྤེལ་གཞི་ཡིན་པའི་ཕྱིར་ཏེ། དེ་
བསམ་གཏན་གཉིས་པ་ལས་ལངས་ནས་འགོག་པ་ལ་སྙོམས་པར་འཇུག་པའི་འགོག་པའི་སྤེལ་གཞི་ཡིན་་་་་
པའི་ཕྱིར། དེ་སྤེལ་ཆོས་ཡིན་ཏེ། བསམ་གཏན་དང་ པོ་ལས་ལངས་ཏེ་འགོག་པ་ལ་སྙོམས་པར་འཇུག་
པའི་སྤེལ་ཆོས་ཡིན་པའི་ཕྱིར་ཏེ། དེ་འདྲའི་འགོག་པ་དེ་དེའི་སྤེལ་གཞི་ཡིན་པའི་ཕྱིར་ཏེ། བསམ་ གཏན་
དང་ པོ་དེ་དེ་འདྲའི་འགོག་པའི་སྤེལ་གཞི་ཡིན་པ་གང་ཞིག རྒྱུ་མཚན་མཚུངས་པའི་ཕྱིར། །
དྲུག་པ་ལ། མདོའི་དངོས་བསྟན་དང་མཐུན་པར་ཙམ་ པོ་པ འི་སྤེལ་ཚུལ་དང་། ཕྱིས་དབང་ཐོབ་
ནས་སྤེལ་ཚུལ་གཉིས་ལས། དང་པོ་ལ། ་ཡར་སོང་བསམ་གཟུགས་བརྒྱུད་ལ་འགོག་པ་སྤེལ་ཚུལ་དང་།
30



，
E
མར་འོང་མཐར་གནས་སྙོམས་འཇུག་དགུ་ལ་འདོད་སེམས་སྤེལ་ཚུལ་གཉིས་ལས། དང་ པོ་ནི། སྦྱོར་བ་
གཉིས་སྔོན་དུ་བཏང་ནས། དང༌ པོར་བསམ་གཏན་དང་ པོ་ལ་སྙོམས་པར་འཇུག དེ་ལས་ལངས་ནས་་
འགོག་པ་ལ། དེ་ནས་བསམ་གཏན་གཉིས་པ་ལ། དེ་བཞིན་དུ་སྲིད་རྩེ་ལས་ལངས་ནས་འགོག་པ་ལ།
དེ་ལས་ལངས་ནས་སྲིད་རྩེའི་ནུད་ཆུང་མངོན་དུ་བྱེད་ པའི་ཕྱིར།
གཉིས་པ་ནི། སྲིད་རྩེའི་ནུད་ཆུང་དང༌། མཚམས་འཛིན་གྱི་འདོད་སེམས་སྔོན་དུ་བཏང་ནས།
འགོག་པ་ལ་སྙོམས པར་འཇུག དེ་ནས་འདོད་སེམས་མངོན་དུ་བྱེད། དེ་ནས་སྲིད་རྩེ་ལ། དེ་ནས་
འདོད་སེམས་ནས་བསམ་ གཏན་དང་པོ་ལ། དེ་ནས་ འདོད་སེམས་མངོན་དུ་བྱེད་ པའི་ཕྱིར། འོ་ན་ཡར་
སོང་གི་འགོག་པ་ཐ་མའི་ཚེ་སྲིད་རྩེའི་ནུད་ཆུང་བྱེད་པའི་རྒྱུ་མཚན་ཡོད་དེ། བྱང་སེམས་དབང་རྟུལ་ཁ་
གཅིག་ཡར་སོང་གི་འགོག་པ་ཐ་མའི་རྗེས་དེ་མ་ཐག་ཏུ་མཚམས་འཛིན་གྱི་འདོད་སེམས་མངོན་དུ་བྱེད་མི་་་་
ནུས་པ་ལ་དེས་དེ་མངོན་དུ་བྱས་ནས་དེ་རྗེས་སུ་མཚམས་འཛིན་གྱི་འདོད་སེམས་མངོན་དུ་བྱེད་མི་ནུས་་་་་་་
པའི་རྒྱུ་མཚན་གྱིས་དེ་ལྟར་བྱེད་པའི་ཕྱིར། འོ་ན་ཡར་སོང་གི་འགོག་པ་ཐ་མའི་རྗེས་ སུ་འདོད་སེམས་
མངོན་དུ་བྱེད་མི་ནུས། མར་འོང་གི་འགོག་པ་ཐ་མའི་རྗེས་སུ་དེ་མ་ཐག་ཏུ་དེ་མངོན་དུ་བྱེད་ནུས་པའི་རྒྱུ་
མཚན་གང་ཞེ་ན།
་ ་
ཁ་ཅིག དེའི་རྒྱུ་མཚན་ཡོད་དེ། ཡར་སོང་གི་ཚེ་ཏིང་ངེ་འཛིན་ལ་རྩལ་མ་བྱང་། ། མར་འོང་གི་
ཚེ་ རྩལ་བྱང་བ་ཡིན་ པའི་ཕྱིར་ཞེས་ཟེར་བ་མི་འཐད་དེ། དེའི་ཚེ་ཡར་སོང་དང་མར་འོང་གི་མཚམས་
འཛིན་གྱི་འདོད་སེམས་ཙམ་མངོན་དུ་བྱས་པ་མ་གཏོགས་ཏིང་ངེ་འཛིན་གྱི་རིགས་མི་འདྲ་བ་ལ་སྙོམས་པར་
མ་ཞུགས་པའི་ཕྱིར་དང་། འདོད་སེམས་ཙམ་མངོན་དུ་བྱས་པས་ཏིང་ངེ་འཛིན་ལ་རྩལ་བྱང་བར་ཡང་མི་
འགྱུར་བའི་ཕྱིར། །
ཁ་ཅིག དེའི་རྒྱུ་མཚན་ཡོད་དེ། ་ཡར་སོང་གི་ཚེ་བྱང་སེམས་དབང་པོ་རྟུལ། མར་འོང་གི་ཚེ་
དབང་པོ་རྣོ་བའི་རྒྱུ་མཚན་གྱིས་ཡིན་པའི་ཕྱིར་ཞེས་ཟེར་བ་མི་འཐད་དེ། བྱང་སེམས་གཅིག་ཉིད་ཡར་་
སོང་གི་འགོག་པ་ལ་སྙོམས་པར་འཇུག དེ་རྗེས་མར་འོང་གི་འགོག་པ་ལ་སྙོམས་པར་འཇུག་པས། དེ་
ལ་དབང་པོ་རྣོ་རྟུལ་གྱིས་ཁྱད་པར་མི་འཐད་པའི་ཕྱིར། དེས་ན། དེའི་རྒྱུ་མཚན་ཡོད་དེ། ཡར་སོང་གི་
འགོག་པ་ནི་ཁམས་གསུམ་གྱི་སེམས་གྱི་ནང་ནས་ཕྲ་བ་མཐར་ཐུག་པ་སྲིད་རྩེའི་སེམས་ཀྱིས་དེ་མ་ཐག་རྐྱེན་་་
བྱས་པས། དེ་ལས་ལངས་མ་ཐག་ཏུ་ ཁམས་ གསུམ་གྱི་སེམས་ཀྱི་ནང་ནས་རགས་པ་མཐར་ཐུག་པ་འདོད་
སེམས་མངོན་དུ་བྱེད་མི་ནུས། མར་འོང་གི་འགོག་པ་ཐ་མ་དེ་ཁམས་གསུམ་གྱི་སེམས་ཀྱི་ནང་ནས་རགས་
00
་ཕྱིར། ་་་་་་་་་་



•
。
。
。
。
པ་མཐར་ཐུག་པ་འདོད་སེམས་ཀྱིས་དེ་མ་ཐག་རྐྱེན་བྱས་པས། དེ་ལས་ལངས་མ་ཐག་ཏུ་མངོན་དུ་བྱེད་
ནུས་པའི་ཕྱིར། རྒྱས་འབྲིང་བསྡུས་གསུམ་ལས་ སྲིད་རྩེའི་ནུད་ཆུང་མ་བ ཤད་པར། ཁྲི་བརྒྱད་སྟོང་པར་
དེ་བཤད་པའི་རྒྱུ་མཚན་ཡོད་དེ། བྱང་སེམས་དབང་རྣོན་ཕལ་ཆེ་བས་སྲིད་རྩེའི་ནུད་ཆུང་བྱས་པ་ལ་མི་
ལྟོས་པར་མཚམས་འཛིན་གྱི་ འདོད་སེམས་མངོན་དུ་བྱེད་ནུས་པས་རྒྱས་འབྲིང་བསྡུས་གསུམ་ལས་ དེ་མ་་་་་
བ ཤད་ཅིང་། བྱང་སེམས་དབང་རྟུལ་གྱིས་དེ་ལ་མ་ལྟོས་པར་དེ་མངོན་དུ་བྱེད་མི་ནུས་པས། ཁྲི་བརྒྱད་
སྟོང་པར་དེ་བ ཤད་པའི་ཕྱིར། སྲིད་རྩེའི་ནུད་ཆུང་བྱས་པའི་དོན་ཡང་། ཡར་སོང་གི་འགོག་པ་ཐ་མ་
ལས་ལངས་ཏེ་སྔར་དེ་མ་ཐག་ཏུ་སྙོམས་པར་འཇུག་པའི་ སྲིད་རྩེའི་དངོས་གཞི་ལ་དམིགས་ཏེ་སྙོམས་པར་་་་་
འཇུག པ་ཡིན་ པའི་ ཕྱིར། །
གཉིས་པ་ནི། ཕྱིས་དབང་ཐོབ་ནས་ངེས་པ་མེད་དེ། མཐར་གནས་སྙོམས་འཇུག་དགུ་ལ་འདོད་
སེམས་སྤེལ་ནས་ལུགས་མཐུན་དུ་སྙོམས་པར་འཇུག་པ་ཡང་ ཡོད། བསམ་གཟུགས་བརྒྱུད་ལ་འགོག་པ་
སྤེལ་ནས་ ལུགས་ལྡོག་ཏུ་སྙོམས་པར་འཇུག་པ་ཡང་ཡོད་པའི་ཕྱིར་ཏེ། གསེར་ཕྲེང་ལས། ཡར་འགོག་པ་
དང༌། མར་འདོད་སེམས་སྤེལ་ བ་ཅི་ཞེ་ན། དབང་ཐོབ་པ་རྣམས་ཀྱི་དགའ་མགུར་སྤྱོད་པས་མཆོག་ཡིན་
པའི་ཕྱིར། འདི་ནི་མཚོན་པ་ཙམ་མོ། །ཞེས་གསུངས་པའི་ཕྱིར།།
་ བདུན་པ་ནི། བསམ་གཏན་སྤེལ་གོམས་བྱས་པ་ཆོས་ཅན། དགོས་པ་ཡོད་དེ། ཏིང་ངེ་འཛིན་ལ་
་རྩལ་བྱང་བར་བྱ་བའི་ཆེད་ཡིན་པའི་ཕྱིར། འདོད་ན། འགོག་པ་དང་ འདོད་སེམས་ཁོ་ན་སྤེལ་བའི་རྒྱུ་
མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། ་འགོག་སྙོམས་དེས་ཁམས་གསུམ་གྱི་སེམས་ཀྱི་ནང་ནས་
ཤིན་ཏུ་ཕྲ་བར་བྱས་ནས་སྙོམས་པར་འཇུག་འདོད་སེམས་དེ་ཁམས་ གསུམ་གྱི་སེམས་ཀྱི་ནང་ནས་རགས་
པ་མཐར་ཐུག་པ་ཡིན་པས། ་ཁམས་གསུམ་གྱི་སེམས་ཕྲ་རགས་གཉིས་སྤེལ་བའི་ཏིང་ངེ་འཛིན་ལ་རྩལ་
བྱང་ཚུལ་ཆེས་ལྷག་པར་གྱུར་པའི་ དགོས་པ་ཡོད་པའི་ཕྱིར། དེས་ནས་དང་པོའི་སྒོམ་ལམ་ལ་གནས་པའི་
བྱང་སེམས་འཕགས་པས་སྦྱོར་བ་སེང་གེ་རྣམ་བསྒྱིངས་ཀྱི་ཏིང་ངེ་འཛིན་ལ་སྙོམས་པར་འཇུག་པ་ཆོས་་་་་་་
ཅན། དགོས་པ་ཡོད་དེ། ཐོད་རྒལ་ གྱི་སྙོམས་འཇུག་ཐོབ་པར་བྱ་བའི་ཆེད་ཡིན་པའི་ ཕྱིར། ཐོད་རྒལ་
གྱི་སྦྱོར་བ་གཉིས་སྔོན་དུ་བཏང་བའི་ས་གཉིས་པ་པ་ཆོས་ཅན། ཡར་སོང་ཐོད་རྒལ་དུ་སྙོམས་པར་འཇུག་
པ་ཡིན་ཏེ། བསམ་གཟུགས་བརྒྱད་ལ་འགོག་པོ་སྤེལ་ནས་ལུགས་མཐུན་དུ་སྙོམས་པར་འཇུག་པའི་བྱང་
སེམས་སྒོམ་ལམ་པ་ཡིན་པའི་ཕྱིར། དེ་འདྲའི་བྱང་སེམས་སྒོམ་ལམ་པ་དེས་ཡར་སོང་ཐོད་རྒལ་ལ་སྙོམས་
པར་འཇུག་པའི་རྗེས་སུ་སྲིད་རྩེའི་ནུད་ཆུང་བྱས་པ་ཆོས་ཅན། དགོས་པ་ཡོད་དེ། ་་་ མཚམས་འཛིན་གྱི་
:
d



།
-
，
འདོད་སེམས་མངོན་དུ་བྱེད་པ་ལ་དབང་བར་བྱ་བའི་ཆེད་ཡིན་པའི་ཕྱིར། དེས་མཚམས་འཛིན་གྱི་འདོད་
སེམས་མངོན་དུ་བྱས་པ་ཆོས་ཅན། དགོས་པ་ཡོད་དེ། མར་འོང་ཐོད་རྒལ་ལ་སྙོམས་པར་འཇུག་པར་བྱ་
བའི་ཆེད་ཡིན་པའི་ཕྱིར། སྲིད་རྩེའི་ནུད་ཆུང་དང་མཚམས་འཛིན་ གྱི་འདོད་སེམས་སྔོན་དུ་བ ཏང་བའི་ས་
གཉིས་པ་པ་ཆོས་ཅན། མར་འོང་ཐོད་རྒལ་དུ་སྙོམས་པར་འཇུག་པ་ཡིན་ཏེ། མཐར་གནས་སྙོམས་
འཇུག་ དགུ་ལ་འདོད་སེམས་སྤེལ་ནས་ལུགས་ལྡོག་ ཏུ་སྙོམས་པར་འཇུག་པའི་བྱང་སེམས་སྒོམ་ལམ་པ་ཡིན་་་
པའི་ ཕྱིར་རོ།།
གཉིས་པ་སྤང་བྱ་རྟོག་པ་བཤད་པ་ལ། མཚམས་སྦྱར་བ། དོན་བཤད་པ། གཉེན་པོ་མཚོན་ཚུལ་་
དང་ གསུམ་ལས། དང་པོ་ནི། སྒོམ་ལམ་རྩེ་སྦྱོར་དེ་བཤད་པའི་འོག་ཏུ་སྒོམ་སྤང་རྟོག་པ་བཤད་པ་ལ་་
དགོས་པ་ཡོད་དེ། སྒོམ་ལམ་རྩེ་སྦྱོར་དེ་ལ་སྤང་བྱ་སྤོང་བའི་ཕྱིར། མི་མཐུན་ཕྱོགས་རྟོག་པ་རྣམ་པ་བཞི་
བརྗོད་དགོས་པའི་ཕྱིར། ཞེས་འཆད་པ་ལ། དེ་ལྟར་སྒོམ་པའི་ལམ་བརྗོད་ནས་དེ་ལ་སྤང་བའི་ཕྱིར་མི་
མཐུན་པའི་ ཕྱོགས་རྣམ་པ་བཞི་བརྗོད་དགོས་པས། ཞེས་གསུངས།
གཉིས་པ་ལ། གཟུང་རྟོག་དང༌། འཛིན་རྟོག་བ ཤད་པའོ། །དང་ པོ་ལ་སྒོམ་སྤང་ཤེས་སྒྲིབ་་
འཇུག་པ་གཟུང་རྟོག་དང༌། དེ་ལྡོག་པ་གཟུང་རྟོག་གཉིས་ལས། དང་ པོ་ལ། མདོ་དང་། བསྟན་་
བཅོས་གཉིས་ལས། དང་ པོ་ནི། རབ་འབྱོར་གྱིས་གསོལ་པ། བཅོམ་ལྡན་འདས་བྱང་ཆེན་གྱིས་གནས་་
མང་པོར་ཡང་བསླབ་པར་བགྱི་བ་གང་ལ་ཡང་བསླབ་པར་མི་བགྱིའོ། །ཞེས་སོགས་གསུངས།
གཉིས་པ་ལ། གསུམ་ལས། དང་པོ་ནི། སྒོམ་སྤང་རྟོག་པ་བཞི་ཡོད་པའི་ནང་ནས་རེ་ཤིག་དང་།
པོར་སྒོམ་སྤང་ཤེས་སྒྲིབ་གཟུང་རྟོག་དགུ་པོ་དེ་འཆད་དོ། །ཞེས་མཚམས་སྦྱོར་བ་ལ། རེ་ཤིག་གཟུང་།
བའི་རྣམ་པར་རྟོག་པ་དང་པོ། ཞེས་གསུངས། གཉིས་པ་ནི། མདོ་དེའི་དོན་བཤད་པ་ལ། མདོར་
བསྡུས་རྒྱས་དང་སངས་རྒྱས་ཀྱི། ཞེས་སོགས་གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་
འཆད་པ་ལ། མདོར་བསྡུས་པ། ཞེས་སོགས་གསུངས།
འདི་ལ་ཡང་རྟོག་པའི་ཡུལ། ངོ་བོ། གཉེན་པོ་དང་ གསུམ་ལས། དང་ པོ་ནི། མདོར་བསྡུས་་
རྒྱས་དང་སངས་རྒྱས་ཀྱི། །ཞེས་དང༌། མདོར་བསྡུས་པ། ཞེས་སོགས་ཀྱིས་འཆད། གཉིས་པ་ནི།
བཟུང་བའི་རྣམ་རྟོག་འདི་གཅིག་སྟེ། །ཞེས་དང་། བཟུང་བའི་རྣམ་པར་རྟོག་པ་དང་ པོ་གནས་སྐབས་
འདིར་སྤང་བར་བྱ་བ་ཉིད་ཀྱིས། ཞེས་འཆད། གསུམ་པ་ནི། སྦྱོར་བའི་རྣམ་པའི་སྤྱོད་ཡུལ་ཅན། །
ཞེས་དང༌། སྒོམ་ལམ་པའི་ལམ་གྱི་སྦྱོར་བའི་གནས་སྐབས་ཀྱི་ཡུལ་ཅན་རྣམ་པ་དགུའོ། །ཞེས་་
02



གསུངས།
དང་ པོ་ལ་ཡང་ཡུལ་རྣམ་པ་དགུ་ཡོད་པ་དེ་བསྡུ་ན་གསུམ་དུ་འདུ་བ་ཡིན་ཏེ། ཤེས་བྱ། ཤེས་པ་
པོ། ཤེས་བྱེད་ཀྱི་ལམ་དང་ གསུམ་དུ་འདུ་བའི་ཕྱིར།
དེ་ཡང་དང་པོའི་ དབང་དུ་བྱས་པའི་ཆོས་མདོར་བསྡུས་པ་དང་ རྒྱས་པ་ལ་རྣམ་པར་རྟོག་པ་གཉིས་་་་་
སྟོན་པ་ལ། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་དེ་བཞིན་ནོ། །དེ་དེ་བཞིན་ཏེ།
རབ་འབྱོར་བྱང་ཆེན་གྱིས་གནས་མང་པོར་ཡང་བསླབ་པར་བྱ་བ་སྟེ་གང་ལ་ཡང་བསླབ་པར་བྱའོ། །དེ་
ཅིའི་ཕྱིར་ཞེ་ན། དེ་ནི་འདི་ལྟར་གང་ལ་བྱང་ཆེན་བསླབ་པར་བྱ་བའི་ཆོས་དེ་དག་མི་དམིགས་སོ། །
ཞེས་པ་ནས། དེ་བ ཞིན་གཤེགས་པས་ཆོས་དེ་དག་མདོ་དང་ རྒྱས་པར་བསྟན་ན་དེ ལ་བྱང་ཆེན་བླ་མེད་
རྫོགས་བྱང་དུ་མངོན་འཚང་རྒྱ་བར་འཚལ་བས་ཕྱིན་དྲུག་པོ་འདི་དག་མདོ་དང་ རྒྱས་པར་ཀུན་ཆུབ་པར་་་་་
བགྱིའོ། །ཞེས་སོགས་གསུངས། གལ་ཏེ་ཇི་སྐད་དུ་བསྟན་པའི་ཤེར་ཕྱིན་ལ་སློབ་ཅིང་བསླབས་ནས་
ཀྱང་སྦྱིན་ པའི་ ཕར་ཕྱིན་དང༌། ཞེས་པ་ནས། འཇིག་རྟེན་གྱི་ཁམས་གྲངས་མེད་པ་དག་ན་སངས་རྒྱས་
བཅོམ་ལྡན་འདས་གང་ཇི་སྙེད་ཅིག་བཞུགས་ཤིང་འཚོ་སྐྱོང་བ་དང་ཆོས་སྟོན་པ་དེ་དག་ཀྱང་བྱང་ཆེན་ཤེར་
ཕྱིན་ལ་སྤྱོད་པ་དེ་དག་ལ་དགོངས་པ་མཛད་དོ། །ཞེས་སོ གས་གསུངས། དེའི་དོན་འཆད་པ་ལ།
མདོར་བསྡུས་རྒྱུས་དང༌། ཞེས་དང་། མདོར་བསྡུས་པ་ལ་དགའ་བའི་ སེམས་ ཅན་རྗེས་སུ་འཛིན་པས་
ཆོས་མདོར་བསྡུས་པ་དང་། རྒྱས་པ་ལ་དགའ་བའི་སེམས་ ཅན་རྗེས་སུ་འཛིན་པས་ཆོས་རྒྱས་པ་དང་།
ཞེས་གསུངས།
གཉིས་པའི་ དབང་དུ་བྱས་ནས། སངས་རྒྱས་ཀྱིས་ཡོངས་སུ་བཏང་སྟེ་གཟུང་བ་ལ་རྣམ་པར་རྟོག་པ་
དེ་སྟོན་པ་ལ། མདོ་དོན་གཉིས་པ་འདི་གསུངས། དེའི་དོན་འཆད་པ་ལ། སངས་རྒྱས་ཀྱིས། །
བཏང་བས་ཡོངས་སུ་མ་བཟུང་དང༌། །ཞེས་དང་། ཇི་སྐད་བ ཤུད་པ་བཞིན་དོན་ལ་ནན་ཏན་མི་བྱེད་
པས་སངས་རྒྱས་ཀྱིས་བ ཏང་སྟེ་ཡོངས་སུ་མ་བཟུང་བ་དང༌། ཞེས་གསུངས།
གསུམ་པའི་དབང་དུ་བྱས་པ་ལ་དྲུག་ཡོད་པའི་དང་པོ། སྦྱོར་བའི་ལམ་མེད་པའི་རྣམ་པར་རྟོག་པ་
དང༌། མཐོང་བའི་ལམ་མེད་པའི་རྣམ་པར་རྟོག་པ་དང༌། སྒོམ་པའི་ལམ་མེད་པའི་རྣམ་པར་རྟོག་པ་
གསུམ་སྟོན་པ་ལ། བྱང་ཆེན་གང་དེ་ལྟར་བསྟན་པའི་ཤེར་ཕྱིན་ལ་གནས་པ་འདི་ནི་ཕྱིར་མི་ལྡོག་པར་རིག་
པར་བྱ་སྟེ། ཞེས་སོགས་དང༌། ཤེར་ཕྱིན་མངོན་པར་བསྒྲུབ་པ་དང་། ཞེས་དང་། ཤེར་ཕྱིན་སྒོམ་
པར་བྱེད་པ་སྟེ། དེ་ལ་ཕན་ཡོན་འདི་དག་ཡོད་པར་རིག་པར་བྱའོ། །ཞེས་སོགས་གསུངས དེའི་
403



དོན་འཆད་པ་ལ། དུས་གསུམ་ཡོན་ཏན་མེད་པ་དང༌། །ཞེས་དང༌། བྱུང་བ་འགགས་པ་ཉིད་ཀྱིས་
སྤྱི ར་བའི་ལམ་ སྤྱི་ཡོན་ཏན་མེད་པ་དང༌། ཡང་དག་པར་སྐྱེ་བའི་རྒྱུ་དང་ མི་ལྡན་པས་མཐོང་པའི་ལམ་གྱི་
ཡོན་ཏན་མེད་པ་དང༌། མ་འོངས་པ་མེད་པ་ཉིད་ཀྱིས་སྒོམ་པའི་ལམ་གྱི་ཡོན་ཏན་མེད་པ་དང༌། ཞེས་
གསུངས།
བཞི་པ་སྦྱོར་བའི་ལམ་མི་ཤེས་པའི་རྣམ་པར་རྟོག་པ་དང༌། མཐོང་བའི་ལམ་མ་ཤེས་པའི་རྣམ་པར་
རྟོག་པ་དང་། སྒོམ་པའི་ལམ་ མི་ཤེས་པའི་ རྣམ་པར་རྟོག་པ་གསུམ་སྟོན་པ་ལ། གསོལ་བ་བཅོམ་ལྡན་
འདས་ཇི་ལྟར་ཤེར་ཕྱིན་ལ་སྤྱད་པར་བགྱི། ཇི་ལྟར་ཤེར་ཕྱིན་ལ་མངོན་པར་བསྒྲུབ་པར་བགྱི། ཇི་ལྟར་
ཤེར་ཕྱིན་བསྒོམ་པར་བགྱི། བཅོམ་ལྡན་འདས་ཀྱིས་བཀའ་སྩལ་པ། གཟུགས་ཞི་བ་དང་ གཟུགས་རགས་
པ་དང་། གཟུགས་གསོག་དང་ གཟུགས་སྙིང་པོ་མེད་ པས་ཤེར་ཕྱིན་ལ་སྤྱད་པར་བྱའོ། །ཞེས་སོགས་
དང༌། གང་ཡང་འདི་སྐད་དུ་ཤེར་ཕྱིན་མངོན་པར་བསྒྲུབ་པར་བྱ་ཟེར་བ་ནི་ནམ་མཁའ་སྟོང་པ་ཉིད་
མངོན་པར་བསྒྲུབ་པས་ཤེར་ཕྱིན་མངོན་པར་བསྒྲུབ་པར་བྱའོ། །ཞེས་དང༌། གང་ཡང་འདི་སྐད་དུ་ཇི་
ལྟར་ཤེར་ཕྱིན་བསྒོམ་པར་བྱ་ཞེས་ཟེར་བ་ནི་ནམ་མཁའ་སྟོང་པ་ཉིད་དུ་སྒོམ་པས་ཤེར་ཕྱིན་ལ་བསྒོམ་པར་་་
བྱའོ། །ཞེས་གསུངས། དེའི་དོན་འཆད་པ་ལ། ལེགས་པའི་ལམ་ནི་རྣམ་གསུམ་ལ། ཞེས་དང་།
ཕྱིན་ཅི་ལོག་ཞིང་ཉིད་ལ་སོ གས་པས་མྱ་ངན་ལས་འདས་པར་སྦྱོར་བའི་ལམ་དང༌། སྟོང་པ་ཉིད་མངོན་
པར་སྒྲུབ་པ་ཉིད་ཀྱིས་མཐོང་བའི་ལམ་དང་། རང་བཞིན་མེད་པར་སྒོམ་པར་བྱེད་པ་ཉིད་ཀྱིས་སྒོམ་པའི་
ལམ་ལ། ཞེས་གསུངས།
གཞུང་དོན་ནི། འདིར་བསྟན་སྒོམ་སྤང་ཤེས་སྒྲིབ་འཇུག་པ་བཟུང་རྟོག་ཆོས་ཅན། ཁྱོད་ལ་དུ་
མར་ཡོད་དེ། ཁྱོད་ལ་ཡུལ་གྱི་སྒོ་ནས་དགུ་ཡོད་ པའི་ཕྱིར། ཁྱོད་ཀྱི་ཡུལ་དེ་ལ་དགུར་ཡོད་ པའི་ཕྱིར་ཏེ། །
ཆོས་གསུང་རབ་མདོར་བསྡུས་མི་ཤེས་པའི་རྣམ་པར་རྟོག་པ་དང་། རྒྱས་པ་མི་ཤེས་པའི་རྣམ་པར་རྟོག་པ་
དང༌༑ སངས་རྒྱས་ཀྱིས་བཏང་བ་མེད་ པའི་མི་ཤེས་པའི་རྣམ་པར་རྟོག་པ་དང༌། སྦྱོར་བའི་ལམ་མེད་
པའི་མི་ཤེས་པའི་ རྣམ་པར་རྟོག་པ་དང༌། མཐོང་བའི་ལམ་མེད་པའི་མི་ཤེས་པའི་རྣམ་པར་རྟོག་པ་དང༌།
སྒོམ་པའི་ལམ་མེད་པའི་ མི་ཤེས་པའི་ རྣམ་པར་རྟོག་པ་དང༌། སྦྱོར་བའི་ལམ་མི་ཤེས་པའི་རྣམ་པར་རྟོག་
པ་དང༌། མཐོང་བའི་ལམ་མི་ཤེས་པའི་རྣམ་པར་རྟོག་པ་དང༌། སྒོམ་པའི་ལམ་མི་ཤེས་པའི་རྣམ་པར་
རྟོག་པ་རྣམས་སུ་ཡོད་པའི་ཕྱིར། རྟོག་པ་དེ་དག་གིས་ཡུལ་དགུ་པོ་དེ་དག་ལ་རྟོག་ཚུལ་ཡོད་དེ། རྒྱན་
སྣང་ལས། སྒྱུ་མ་ལྟ་བུར་བ དག་གིས་འཇུག་པར་བྱའོ་ཞེས་དེ་ལྟར་འཇུག་པའི་ ཕྱོགས་ལ་བརྟེན་པའི་
སe
44



བཟུང་བའི་རྣམ་པར་རྟོག་པ། ཞེས་གསུངས་པ་ལྟར་སྒྱུ་མ་ལྟ་བུར་འཇུག་བྱར་ཞེན་པ་ཡིན་པའི་ཕྱིར། །
རྟོག་པ་དེ་རྣམས་ཆོས་ཅན། སྒོམ་ལམ་རྩེ་སྦྱོར་གྱི་སྦང་ བར་བྱ་བ་ཡིན་ཏེ། སྒོམ་ལམ་རྩེ་སྦྱོར་ཐོབ་ལ་
ཡོངས་སུ་མ་རྫོགས་པ་ཉེར་བསྡོགས་ཀྱི་ གནས་སྐབས་འདིར་སྤང་བར་བྱ་བ་ཉིད་ཡིན་པའི་ཕྱིར།
གཉིས་པ་སྒོམ་སྤང་ཤེས་སྒྲིབ་ལྡོག་པ་གཟུང་རྟོག་བཤད་པ་ལ། མདོ་ལས་ གསུངས་ཚུལ་དང༌།
བསྟན་བཅོས་ཀྱིས་འགྲེལ་ཚུལ་གཉིས་ལས། དང་ པོ་ནི། མདོ་ལས། རབ་འབྱོར་གྱིས་གསོལ་བ་བཅོམ་
ལྡན་འདས་བྱང་ཆེན་ཤེར་ཕྱིན་ལ་ཡུན་རིང་པོ་ཇི་སྲིད་གཅིག་ཏུ་སྤྱད་ན་ཤེར་ཕྱིན་ལ་སྤྱད་པར་འགྱུར།
ཞེས་སོགས་གསུངས། །
གཉིས་པ་ལ་གསུམ་ལས། དང་ པོ་ནི། དེ་ལྟར་གཟུང་རྟོག་དང་ པོ་བསྟན་ནས་གཟུང་རྟོག་གཉིས་
པ་ལྡོག་པ་གཟུང་རྟོག་དགུ་འཆད་དོ། ཞེས་མཚམས་སྦྱོར་བ་ལ། དེ་ལྟར་དང་ པོ་བསྟན་ནས་ག་ཟུང་
བའི་ རྣམ་པར་རྟོག་པ་གཉིས་པ། ཞེས་གསུངས། གཉིས་པ་ནི། མདོ་དེའི་དོན་འཆད་པ་ལ། གཉིས་
པ་སེམས་དང་སེམས་བྱུང་རྣམས། །ཞེས་སོགས་གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་
འཆད་པ་ལ། དགེ་བའི་བཤེས་གཉེན་ལ་སོགས་པ་དང༌། ཞེས་སོགས་གསུངས། འདི་ལ་ཡང་། རྟོག་
པའི་ཡུལ། ངོ་བོ། གཉེན་ པོ་དང་གསུམ་ལས། དང་པོ་ནི། སེམས་མི་སྐྱེ་དང་བྱང་ཆུབ་ཀྱི། །ཞེས་
སོགས་དང༌། དགེ་བའི་ བཤེས་གཉེན་ལ་སོགས་པ། ཞེས་སོགས་ཀྱིས་འཆད། གཉིས་པ་ནི། གཉིས་
པ། ཞེས་དང༌། གཟུང་བའི་རྣམ་པར་རྟོག་པ་གཉིས་པ། ཞེས་འཆད། གསུམ་པ་ནི། སེམས་དང་
སེམས་བྱུང་རྣམས། །འཇུག་པའི་ཡུལ་ཅན་ཡིན་བཞེད་དེ། །ཞེས་དང་། གནས་སྐབས་དེ་ན་སྤང་
བར་བྱ་བ་ཉིད་ཀྱིས་སྒོམ་པའི་ལམ་གྱི་སེམས་དང་སེམས་ལས་བྱུང་བ་འཇུག་པའི་གནས་སྐབས་ཀྱི་ཡུལ་ཅན་
རྣམ་པ་དགུའོ། །ཞེས་གསུངས།
དང་ པོ་ལ་ཡང་ཡུལ་གྱི་སྒོ་ནས་རྣམ་པ་དགུ་ཡོད་པའི་ཕྱིར། དང་པོ་བྱང་ཆུབ་ཀྱི་སེམས་མི་སྐྱེད་པའི་
རྣམ་པར་རྟོག་པ་དེ་སྟོན་པ་ལ། བཅོམ་ལྡན་འདས་ཀྱིས་བཀའ་སྩལ་པ། སེམས་དང་ པོ་བསྐྱེད་པ་ནས་ཉེ་
བར་ བཟུང་སྟེ། ཞེས་གསུངས། དེའི་དོན་འཆད་པ་ལ། སེམས་མི་སྐྱེ་དང་། ཞེས་དང༌། དགེ་བའི་
བཤེས་གཉེན་ལ་སོགས་པ་དང་བྲལ་བས་བྱང་ཆུབ་ཀྱི་སེམས་མི་སྐྱེ་བ་དང༌། ཞེས་གསུངས། །
གཉིས་པ། བྱང་ཆུབ་ཀྱི་ སྙིང་ པོ་ཐོབ་བྱར་ཡིད་ལ་མི་བྱེད་པ་དེ་སྟོན་པ་ལ། སྙིང་པོ་བྱང་ཆུབ་ལ་
འདུག་གི་བར་དུ་ཤེར་ཕྱིན་ལ་སྤྱད་པར་བྱའོ། །དེ་ལྟར་མངོན་པར་བསྒྲུབ་པར་བྱའོ། །དེ་ལྟར་བསྒོ བ་
བར་བྱའོ། །ཞེས་གསུངས། དེའི་དོན་འཆད་པ་ལ། བྱང་ཆུབ་ཀྱི། སྙིང་པོ་ཡིད་ལ་མི་བྱེད་
405:



དུ
དང༌། །ཞེས་དང༌། སངས་རྒྱས་ལ་དམིགས་པའི་བསོད་ནམས་ཁྱད་པར་དུ་འཕ གས་པ་མེད་ པས་བྱང་
ཆུབ་ཀྱི་ སྙིང་པོ་ཡིད་ལ་མི་བྱེད་པ་དང༌། ཞེས་གསུངས།
གསུམ་པ་ཉན་ཐོས་ཀྱི་ཐེག་པ་ཐོབ་བྱར་ཡིད་ལ་བྱེད་པ་དང་། བཞི་པ་རང་སངས་རྒྱས་ཀྱི་ཐེག་པ་
ལ། གསོལ་བ་བཅོམ་ལྡན་འདས་ཇི་ལྟར་སེམས་གཞན་གྱི་གོ་སྐབས་མི་འབྱེད་པས་ཤེར་ཕྱིན་ལ་སྤྱད་པར་
བགྱི། བཅོམ་ལྡན་འདས་ཀྱིས་བཀའ་སྩལ་པ། ཡིད་ལ་བྱ་བ་གཞན་གྱི་གོ་སྐབས་མི་འབྱེད་པས་
ཤེར་ཕྱིན་ལ་སྤྱད་པར་བྱའོ། །ཤེར་ཕྱིན་མངོན་པར་བསྒྲུབ་པར་བྱའོ། །ཤེར་ཕྱིན་ལ་བསྒོམ་
པར་བྱའོ། །ཞེས་གསུངས། དེའི་དོན་འཆད་པ་ལ། ཐེག་པ་དམན་པ་ཡིད་བྱེད་དང་།
ཞེས་དང་། ཉན་ཐོས་ཀྱི་རིགས་ཅན་ཉིད་ཀྱི་ཕྱིར་དེའི་ཐེག་པ་ཡིད་ལ་བྱེད་པ་དང་། རང་སངས་
རྒྱས་ཀྱི་རིགས་ཅན་ཉིད་ཀྱི་ཕྱིར་དེའི་ཐེག་པ་མངོན་དུ་བྱེད་པ་དང་། ཞེས་གསུངས།
ལྔ་པ་ཡང་དག་པར་རྫོགས་པའི་བྱང་ཆུབ་ཐོབ་བྱར་ཡིད་ལ་མི་བྱེད་པའི་རྣམ་པར་རྟོག་པ་སྟོན་པ་ལ།
རབ་འབྱོར་རྣམ་ མཁྱེན་ཉིད་ཡིད་ལ་བྱ་བ་མི་འདོར་བས་ཇི་ལྟར་སེམས་དང་སེམས་ལས་བྱུང་བའི་ཆོས་་་་་་་
རྣམས་མི་འཇུག་པ་དེ་ལྟར་ཤེར་ཕྱིན་ལ་སྤྱད་པར་བྱ། ཤེར་ཕྱིན་མངོན་པར་བསྒྲུབ་པར་བྱ། ཤེར་ཕྱིན་
ལ་བསྒོམ་པར་བྱའོ། །ཞེས་སོགས་གསུངས། དེའི་དོན་འཆད་པ་ལ། རྫོགས་པའི་བྱང་ཆུབ་ཡིད་མི་
བྱེད། །ཅེས་དང༌། ཤེར་ཕྱིན་སྒྲུབ་པ་མེད་ པས་ཡང་དག་པར་རྫོགས་པའི་བྱང་ཆུབ་ཡིད་ལ་མི་བྱེད་པ་
དང་། ཞེས་གསུངས། །
དྲུག་པ་སྒོམ་པའི་རྣམ་པར་རྟོག་པ་དེ་སྟོན་པ་ལ། གསོལ་བ། བཅོམ་ལྡན་འདས་འོ་ན་ཅི་ལགས་
སྒོམ་པར་བྱེད་པས་རྣམ་མཁྱེན་ཉིད་འཐོབ་བམ། བཅོམ་ལྡན་འདས་ཀྱིས་བཀའ་སྩལ་པ་རབ་འབྱོར་དེ་ནི་
མ་ཡིན་ནོ། །ཞེས་གསུངས།
དེའི་དོན་འཆད་པ་ལ། སྒོམ་ དང་། ཞེས་དང་། དམིགས་པ་དང་བཅས་པ་ཉིད་ཀྱིས་
སྒོམ་ པ་ དང་། ཞེས་གསུངས།
བདུན་པ་སྒོམ་པ་མེད་པའི་རྣམ་པར་རྟོག་པ་དེ་སྟོན་པ་ལ། གསོལ་བ་འོ་ན་ཅི་ལགས་མ་བསྒོམས་
པས་རྣམ་མཁྱེན་ཉིད་འཐོབ་བམ། བཅོམ་ལྡན་འདས་ཀྱིས་བཀའ་སྩལ་པ་རབ་འབྱོར་དེ་ནི་མ་ཡིན་ནོ། །
ཞེས་གསུངས། དེའི་དོན་འཆད་པ་ལ། སྒོམ་པ་མེད་པ་དང་། ཞེས་དང་། དམིགས་པ་མེད་པ་
ཉིད་ཀྱིས་སྒོམ་པ་མེད་པ་ དང༌། ཞེས་དང༌། ་
བརྒྱད་པ་བ སྒོམས་པས་ ཀྱང་མ་ཡིན་མ་བསྒོམས་པས་ ཀྱང་མ་ཡིན་ པའི་རྣམ་པར་རྟོག་པ་དེ་སྟོན་པ་་་
406



ལ། གསོལ་བ་འོ་ན་ཅི་ལགས། བསྒོམས་ ཀྱང་བསྒོམས་ལ་མ་བསྒོམས་ཀྱང་མ་བསྒོམས་པས་རྣམ་མཁྱེན་
ཉིད་འཐོབ་བམ། བཅོམ་ལྡན་འདས་ཀྱིས་བཀའ་སྩལ་པ། དེ་ནི་མ་ཡིན་ནོ། །གསོལ་བ་འོ་ན་ཅི་
ལགས་བསྒོམས་པ་ཡང་མ་ལགས་མ་བསྒོམས་པ་ཡང་མ་ལགས་པས་རྣམ་མཁྱེན་ཉིད་འཐོབ་བམ། བཅོམ་
ལྡན་འདས་ཀྱིས་བཀའ་སྩལ་པ། དེ་ནི་མ་ཡིན་ནོ། །ཞེས་གསུངས། དེའི་དོན་འཆད་པ་ལ། དེ་དག་
ལས་ ནི་ལྡོག་ཉིད་དང༌། །ཞེས་དང༌། དམིགས་པ་ཡང་མེད་མ་དམིགས་པ་ཡང་མེད་པས་སྒོམ་པ་ཡང་
མེད་སྒོམ་པ་མེད་པ་ཡང་མ་ཡིན་པ་དང༌། ཞེས་གསུངས། །
དགུ་པ་དོན་ཇི་ལྟ་བ་བཞིན་མ་ཡིན་པའི་རྣམ་པར་རྟོག་པ་དེ་སྟོན་པ་ལ། གསོལ་བ་བཅོ མ་ལྡན་
འདས་འོ་ན་རྣམ་མཁྱེན་ཇི་ལྟར་འཐོབ་པར་བགྱི། བཅོ མ་ལྡན་འདས་ཀྱིས་བཀའ་སྩལ་པ། དེ་བཞིན་
ཉིད་ཇི་ལྟ་བ་བཞིན་ནོ། །གསོལ་བ་དེ་བཞིན་ཉིད་ཇི་ལྟ་བུ་ལགས། བཅོ མ་ལྡན་འདས་ཀྱིས་བཀའ་སྩལ་
པ། ཡང་དག་པའི་མཐའ་ཇི་ལྟ་བ་བཞིན་ནོ། །གསོལ་བ་ཡང་དག་པའི་མཐའ་ཇི་ལྟ་བུ་ལགས། བཅོས་
ལྡན་འདས་ཀྱིས་བཀའ་སྩལ་པ། ཆོས་ཀྱི་དབྱིངས་ཇི་ལྟ་བ་བཞིན་ནོ། ཞེས་གསུངས། དེའི་དོན་འཆད་
པ་ལ། ཇི་བ ཞིན་དོན་མིན་རྣམ་པར་རྟོག་པ། ཞེས་དང་། ཕྱིན་ཅི་ལོག་ཏུ་མངོན་པར་ཞེན་པས་དོན་ཇི་
ལྟ་བ་བཞིན་མ་ཡིན་པ་ཉིད་ལ། ཞེས་གསུངས།
གཞུང་དོན་ནི། སྐབས་འདིར་བསྟན་གྱི་སྒོམ་སྤང་ཤེས་སྒྲིབ་འཇུག་པ་གཟུང་རྟོག་ཆོས་ཅན། ཁྱོད་
ལ་རྣམ་པ་དགུར་དབྱེར་ཡོད་དེ། ཁྱོད་ལ་ཡུལ་གྱི་སྒོ་ནས་རྣམ་པ་དགུར་ཡོད་པའི་ཕྱིར་ཏེ། ཁྱོད་ལ་བྱང་
ཆུབ་ཀྱི་ སྙིང་པོ་ཡིད་ལ་མི་བྱེད་པའི་ རྣམ་པར་རྟོག་པ་ནས། དོན་ཇི་ལྟ་བ་བ ཞིན་མ་ཡིན་ པའི་ རྣམ་པར་
རྟོག་པའི་ བར་ དགུར་ཡོད་ པའི་ཕྱིར། ཡུལ་དགུར་ཡོད་དེ། ཐེག་དམན་གྱི་ཚོ གས་ལམ་གྱི་ དབང་དུ་བྱས་
པ་གཉིས། ཐེག་དམན་གྱི་སྦྱོར་ལམ་གྱི་དབང་དུ་བྱས་པ་གཉིས། ཐེག་དམན་གྱི་མཐོང་ལམ་གྱི་ དབང་
དུ་བྱས་པ་གཅིག ཐེག་དམན་གྱི་སྒོམ་ལམ་གྱི་དབང་དུ་བྱས་པ་གཅིག ཐེག་དམན་གྱི་མི་སློབ་ལམ་གྱི་
དབང་དུ་བྱས་པ་གཅིག དེ་དག་ལས་ ཟློག་པའི་དབང་དུ་བྱས་པ་གཅིག ཕྱིན་ཅི་ལོག་ཏུ་གོལ་བའི་
དབང་དུ་བྱས་པ་གཅིག་སྟེ་དགུར་ཡོད་པའི་ཕྱིར། རྟོག་པ་དགུ་པོ་དེས་ཡུལ་དགུ་པོ་དེ་ལ་རྟོག་ཚུལ་ཡོད་
དེ། དངོས་པོ ར་ཞེན་པའི་ སྒོ་ནས་འདི་ནི་བདག་གི་ལྡོག་བྱའོ་སྙམ་དུ་རྟོག་པའི་ཕྱིར། རྟོག་པ་དེ་རྣམས་
ཆོས་ཅན། སྒོམ་ལམ་རྩེ་སྦྱོར་གྱི་སྤང་བྱ་ཡིན་ཏེ། སྒོམ་ལམ་རྩེ་སྦྱོར་ཐོབ་པ་ཡོངས་སུ་རྫོགས་པའི་གནས་
སྐབས་ཀྱི་སྤང་བར་བྱ་བ་ཉིད་ཡིན་པའི་ཕྱིར།
གཉིས་པ་འཛིན་རྟོག་བཤད་པ་ལ། རྫས་འཛིན་རྟོག་པ་ དང༌། བཏ གས་འཛིན་རྟོག་པ་གཉིས་
407



ལས། དང་པོ་ལ། མདོ་དང་བསྟན་བཅོས་གཉིས་ལས། དང་པོ་ནི། གསོལ་བ་བཅོམ་ལྡན་འདས་ཆོས་
ཀྱི་ཇི་ལྟ་བུ་ལགས། ཞེས་སོགས་ཀྱིས་འཆད། །
གཉིས་པ་ལ་གསུམ་ལས། དང་པོ་ནི། དེ་ལྟར་གཟུང་རྟོག་དང་པོ་བསྟན་ཟིན་ནས། འཛིན་རྟོག་
དང་པོ་རྫས་འཛིན་རྟོག་པ་དེ་ཡུལ་གྱི་སྒོ་ནས་དགུར་ཕྱེ་ནས་འཆད་དོ། །ཞེས་མཚམས་སྦྱོར་བ་ལ། དེ་
ལྟར་གཉིས་པ་བསྟན་ནས་འཛིན་པའི་རྣམ་ པར་རྟོག་པ་དང་པོ། ཞེས་གསུངས། གཉིས་པ་ནི། མདོ་
དེའི་དོན་འཆད་པ་ལ། སེམས་ ཅན་བཏགས་པའི་སྤྱོད་ཡུལ་དང་། ། ཞེས་སོགས་གསུངས། གསུམ་པ་
ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། རྫས་སུ་ཡོད་པར། ཞེས་སོགས་གསུངས། དེ་ལ་ཡང་
རྟོག་པའི་ངོ་བོ། ཡུལ། འཛིན་སྟངས། གཉེན་པོ་དང་བཞི་ལས། དང་པོ་ནི། འཛིན་པར་བྱེད་པ་
དང་པོར་སྟེ། ཤེས་པར་བྱ་བ་བསྒྲགས་པ་ཡིན། ཞེས་པས་འཆད་དོ། །གཉིས་པ་ནི། སེམས་
ཅན། ཞེས་སོགས་དང༌། རྫས་སུ་ཡོད་ པར། ཞེས་སོགས་ཀྱིས་འཆད། གསུམ་པ་ནི། སྔ་མ་བཞིན་
དུ་འཛིན་པར་རྣམ་ པར་རྟོག་པ། ཞེས་སོགས་ཀྱིས་འཆད། བཞི་པ་ནི། སྒོམ་པའི་ལམ་གྱི་སྦྱོར་བའི་
གནས་སྐབས་ ཀྱི་ ཡུལ་ཅན་རྣམ་པ་དགུའོ། །ཞེས་འཆད། །
གཉིས་པ་ལ་ཡང་། ཡུལ་ དང་། ཡུལ་ཅན་དང་། ལམ་གྱི་དབང་དུ་བྱས་པ་དང་གསུམ་ལས།
དང་པོ་ལ། གང་ཟག་གི་བདག་མེད་ཀྱི་དབང་དུ་བྱས་པའི་སེམས་ཅན་དུ་བཏགས་པའི་རྣམ་ པར་རྟོག་པ་
དང་། ཆོས་ཀྱི་བདག་མེད་ཀྱི་དབང་དུ་བྱས་པ་ཆོས་སུ་བཏགས་པའི་རྣམ་པར་རྟོག་པ་གཉིས་སྟོན་པ་ལ།
གསོལ་པ་བཅོམ་ལྡན་འདས་ཆོས་ཀྱི་ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། བདག་གི་
ཁམས་ དང་སེམས་ཅན་གྱི་ཁམས་ དང་སྲོག་གི་ཁམས་དང་གང་ཟག་གི་ཁམས་ཇི་ལྟ་བ་བཞིན་ནོ། །ཞེས་
སོགས་ དང༌། གསོལ་བ་བཅོམ་ལྡན་འདས་འོ་ན་བྱང་ཆེན་ཤེར་ཕྱིན་ལ་སྤྱོད་པས་གཟུགས་ལ་བསླབ་པ་
དང་རྣམ་མཁྱེན་གྱི་བར་ལ་བསླབ་པར་བགྱིའམ། ཞེས་གསུངས། དེའི་དོན་འཆད་པ་ལ། སེམས་ཅན་
བཏགས་པའི་སྤྱོད་ཡུལ་དང་། །ཆོས་བཏགས་པ་དང་། ཞེས་དང༌། རྫས་སུ་ཡོད་པར་མི་སྐྱེ་བས་
སེམས་ཅན་དུ་བཏགས་པ་དང་། སྣང་བ་ཙམ་དུ་ཟད་པའི་ཕྱིར་ཆོས་སུ་བཏགས་པ་དང་།
ཞེས་
གསུངས༑
གཉིས་པ་ལ། ཡུལ་ཅན་གྱི་དབང་དུ་བྱས་པས་སྟོང་པ་ཉིད་མ་ཡིན་ པའི་རྣམ་པར་རྟོག་པ་སྟོན་པ་
ལ། བཅོམ་ལྡན་འདས་ཀྱིས་བཀའ་སྩལ་པ་གཟུགས་ལ་འབྲི་བ་དང་བསྣན་པ་མེད་པར་བསླབ་པར་
བྱའོ། །ཞེས་སོགས་གསུངས། དེའི་དོན་འཆད་པ་ལ། སྟོང་མིན་ཉིད། །ཅེས་དང་། ཐམས་ཅད་
408



དུ་འགྲོ་བའི་ཕྱིར་རྣམ་པ་ཐམས་ཅད་མཁྱེན་པ་ཉིད་ལ་སོགས་པའི་ཆོས་སྟོང་པ་མ་ཡིན་ པ་ཉིད་དང་།
ཞེས་ གསུངས།
གསུམ་པ་ལ། འཕགས་ལམ་དང༌། བྱིས་པའི་ལམ་གཉིས་ལས། དང་པོ་ལ་ཐབས་ཤེས་གཉིས་
ལས། དང་པོའི་དབང་དུ་བྱས་ནས་ཐེག་དམན་གྱི་ཤེས་རབ་ཀྱི་དབང་དུ་བྱས་པའི་ཆོས་ཐམས་ཅད་ལ་
ཆགས་པའི་རྣམ་ པར་རྟོག་པ་དང་། ཐེག་ཆེན་གྱི་ཤེས་རབ་ཀྱི་དབང་དུ་བྱས་པའི་ཆོས་རབ་ཏུ་རྣམ་ པར་
འབྱེ ད་པའི་རྣམ་ པར་རྟོག་པ་སྟོན་པ་ལ། གསོལ་པ་བཅོམ་ལྡན་འདས་གལ་ཏེ་དེ་ལྟར་བྱང་ཆེན་ཤེར་ཕྱིན་
ལ་སྤྱོད་པའི་ཚེ་དམིགས་པ་ལ་ཡང་ མི་ཆགས་མི་དམིགས་པ་ལ་ཡང་མི་ཆགས་ན་འོ་ན་ཇི་ལྟར་བྱང་ཆེན་ ཤེར་
ཕྱིན་ལ་སྤྱོད་པས་ས་ནས་ས་ཡོངས་སུ་རྫོགས་པར་བགྱི། ཞེས་སོགས་ དང་། གསོལ་བ་བཅོམ་ལྡན་འདས་
གལ་ཏེ་དེ་ལྟར་བྱང་ཆེན་ཤེར་ཕྱིན་དམིགས་སུ་མ་མཆིས་པ་སྟེ། གང་ཡང་བྱང་ཆུབ་ཏུ་སྤྱོད་པ་དེ་ཡང་
དམིགས་སུ་མ་མཆིས་པ་ལགས་ན། བླ་མེད་རྫོགས་བྱང་གི་བར་དུ་དམིགས་པར་འགྱུར་བ་དེ་ལྟར་ཆོས་
རྣམས་རབ་ཏུ་དབྱེ་བར་བགྱིའོ། །ཞེས་གསུངས། དེའི་དོན་འཆད་པ་ལ། ཆགས་ དང་རབ་འབྱེད་
བདག་ཉིད་དང༌། །ཞེས་དང་། རྣམ་པ་ཐམས་ཅད་དུ་མངོན་པར་ཞེན་པ་མ་སྤངས་པས་ཆོས་ལ་
ཆགས་པ་ དང་། ངོ་བོ་ཉིད་མེད་པར་རྟོགས་པས་ཆོས་རབ་ཏུ་རྣམ་པར་འབྱེད་པ་དང༌། ཞེས་གསུངས།
གཉིས་པ་ལ་ཡང་། ཐེག་དམན་གྱི་ཐབས་ཀྱི་དབང་དུ་བྱས་པའི་དངོས་པོའི་ཆེད་དུ་བྱ་བ་སྒྲུབ་པར་
བྱེད་པའི་རྣམ་ པར་རྟོག་པ་དང༌། ཐེག་ཆེན་གྱི་དེའི་དབང་དུ་བྱས་པའི་ཐེག་པ་གསུམ་གྱིས་ངེས་པར་
འ བྱུང་བའི་རྣམ་ པར་རྟོག་པ་གཉིས་སྟོན་པ་ལ། གསོལ་བ་བཅོ མ་ལྡན་འདས་དེ་ལྟར་བྱུང་ཚེ་གཟུགས་
ཀྱང་མི་དམིགས། ཞེས་སོགས་ དང་། གསོལ་བ་བཅོ མ་ལྡན་འདས་གལ་ཏེ་དེ་ལྟར་ཆོས་ཐམས་ཅད་མ་
བགྱིས་པ་སྟེ། མངོན་པར་འདུ་མ་བགྱིས་པ་ལགས་ན། འོ་ན་ཇི་ལྟར་ཉན་ཐོས་ཀྱི་ཐེག་པ་དང༌། རང་
སངས་རྒྱས་ཀྱི་ཐེག་པ་ དང་། ཐེག་པ་ཆེན་པོ་དང་ཐེག་པ་གསུམ་པོ་འདི་དག་རྣམ་པར་དགོད་པར་
འགྱུར། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་འདུ་མ་བྱས་མངོན་པར་འདུ་མ་བྱས་པའི་
ཆོས་རྣམས་ལ་ནི་རྣམ་ པར་དགོད་པ་གང་ཡང་དམིགས་སུ་མེད་དེ། ཞེས་སོགས་གསུངས། དེའི་དོན་
འཆད་པ་ལ། དངོས་པོར་བྱེད་དང་ཐེག་གསུམ་དང་། །ཞེས་དང༌། ཆེད་དུ་བྱ་བ་མི་བྱེད་པས་དངོས་
པོའི་ཆེད་དུ་བྱ་བ་བྱེད་པ་ དང་། གཟུགས་ལ་སོགས་པ་ལ་མི་དམིགས་ པའི་ཕྱིར་ཐེག་པ་གསུམ་གྱིས་ངེས་
པར་འབྱུང་བ་དང༌། ཞེས་གསུངས།
གཉིས་པ་ལ་ཡང༌། ལྟ་བའི་དབང་དུ་བྱས་པའི་ཡོན་ཡོངས་སུ་མ་དག་པ་ལ་རྣམ་ པར་རྟོག་པ་དང་།
པ་ལས་
བ
409



སྤྱོད་པའི་ དབང་དུ་བྱས་པའི་སྤྱོད་པ་རྣམ་ པར་འཁྲུགས་པ་ལ་རྣམ་ པར་རྟོག་པ་གཉིས་སྟོན་པ་ལ། གསོལ་
བ་བཅོ མ་ལྡན་འདས་གལ་ཏེ་དེ་ལྟར་སྤྲུལ་པ་དང་དེ་བཞིན་གཤེགས་པ་ལ་ཁྱད་པར་མ་མཆིས་ན་ཡོན་་་་་་་
ཡོངས་སུ་དག་པར་ཡང་ཇི་ལྟར་འགྱུར་ནས། དེ་བཞིན་གཤེགས་པ་ལ་ཡོན་བསྟབས་པ་ དང་དེའི་སྤྲུལ་
པ་ལ་ཡོན་བསྟབས་པ་ནི་དེ་ལྟར་དོན་ཆེའོ། །རབ་འབྱོར་རྣམ་གྲངས་དེས་ན་དེ་ལྟར་ཆོས་རྣམས་
ཀྱི་ཆོས་ཉིད་བཙན་པར་བྱས་པ་དེ་བ ཞིན་གཤེགས་པའི་སྤྲུལ་པ་ལ་ཐོབ་བྱར་ཡིད་ལ་བྱེད་པ་གཉིས་སྟོན་ པ་་་
བྱེ་བྲག་གང་ཡང་མེད་པར་རིག་པར་བྱའོ། །ཞེས་དང༌། རབ་འབྱོར་དེ་ལྟར་བྱང་ཆེན་ཆོས་རྣམས་ཀྱི་
ཆོས་ཉིད་ཁོང་དུ་ཆུད་པར་བྱས་ཤིང་ཤེར་ཕྱིན་ལ་སྤྱད་པར་བྱའོ་ནས། ཆོས་ཐམས་ཅད་མིང་མ་མཆིས་
ཤིང་མཚན་མ་མ་མཆིས་པ་ལ་ཇི་ལྟར་མིང་དང་མཚན་མས་ཐ་སྙད་དུ་མཛད། ཅེས་གསུངས། དེའི་དོན་
འཆད་པ་ལ། ཡོན་ནི་དག་པ་མ་ཡིན་ དང༌། །སྤྱོད་པ་རྣམ་པར་འཁྲུགས་པ་ལ། །ཞེས་དང་། ཡང་
དག་པར་རབ་ཏུ་མ་ཞུགས་པ་ཉིད་ཀྱིས་ཡོན་མ་དག་པ་དང་། སྦྱིན་པ་ལ་སོགས་པར་དམིགས་ཏེ་སྒྲུབ་
པས་སྤྱོད་པ་རྣམ་ པར་འཁྲུགས་པ་ལ། ཞེས་གསུངས།
གཞུང་དོན་ནི། སྐབས་འདིར་བསྟན་གྱི་སྒོ མ་སྤང་ཤེས་སྒྲིབ་རྫས་འཛིན་རྟོག་པ་ཆོས་ཅན། ཁྱོད་
ལ་རྣམ་པ་དགུར་ཡོད་དེ། ཁྱོད་ལ་ཡུལ་གྱི་སྒོ་ནས་དབྱེ་བས་རྣམ་པ་དགུར་ཡོད་ པའི་ཕྱིར། ཁྱོད་ལ་
སེམས་ ཅན་དུ་བཏགས་པ་ལ་རྣམ་པར་རྟོག་པ་ནས། སྤྱོད་པ་རྣམ་པར་འཁྲུགས་པ་ལ་རྣམ་པར་རྟོག་པའི་
བར་དགུར་ཡོད་པའི་ཕྱིར། རྟོག་པ་དེ་དག་གིས་ཡུལ་ དགུ་པོ་དེ་ལ་རྟོག་ཚུལ་ཡོད་དེ། ཡུལ་དགུ་པོ་དེ་
དག་ དང་ལྡན་པའི་ཆོས་ལ་རྫས་ཡོད་ཀྱིས་འཛིན་པ་པོའི་བདག་གོ་སྙམ་དུ་ཞེན་ནས་འཛིན་པའི་ཕྱིར།
རྟོག་པ་དེ་རྣམས་ཆོས་ཅན། སྒོམ་ལམ་རྩེ་སྦྱོར་གྱི་སྤང་བྱ་ཡིན་ཏེ། སྒོམ་ལམ་རྩེ་སྦྱོར་ཐོབ་ལ་ཡོངས་སུ་མ་་
རྫོགས་པའི་སྦྱོར་བ་ཉེར་བསྡོགས་ཀྱི་ གནས་སྐབས་སུ་སྤང་བར་བྱ་བ་ཡིན་པའི་ཕྱིར།
གཉིས་པ་ལ། མདོ་དང་བསྟན་བཅོས་གཉིས་ལས། དང་པོ་ནི། བཏགས་འཛིན་རྟོག་པ་སྤྱིར་
བསྟན་པ་ལ། བཅོ མ་ལྡན་འདས་ཀྱིས་བཀའ་སྩལ་པ། རབ་འབྱོར་ཐ་སྙད་ནི་མིང་དང་མཚན་མ་ལ་མངོན་
པར་ཞེན་པ་ཡིན་ཏེ། རབ་འབྱོར་འདི་ནི་མིང་ལ་ཐ་སྙད་བྱེད་པ་མིན་ཅིང་མཚན་མ་དང་མངོན་པར་ཞེན་པ་
ལ་ཐ་སྙད་དུ་བྱེད་་ཡང་མ་ཡིན་ནོ། །ནས། མིང་དང་མཚན་མ་དེ་ལ་སྐྱེ་བ་དང་འཇིག་པ་དང་གནས་པ་
ལས་ གཞན་དུ་འགྱུར་བ་མ་ཡིན་ནོ། །ཞེས་གསུངས། དེ་སོ་སོར་སྟོན་པ་ལ། གསོལ་པ་རྣམ་མཁྱེན་ཉིད་རྣམ་
མཁྱེན་ཉིད་ཅེས་བྱའ མ། ཞེས་སོགས་གསུངས། གཉིས་པ་ལ། མཚམས་སྦྱར་དང་། དོན་བ ཤད་པའོ། །
དང་པོ་ནི། དེ་ལྟར་འཛིན་རྟོག་དང་པོ་རྫས་འཛིན་རྟོག་པ་བསྟན་ནས་དེའི་འོག་ཏུ་འཛིན་རྟོག་གཉིས་པ་
410



བཏགས་འཛིན་རྟོག་པ་དེ་སྟོན་ནོ། །ཞེས་འཆད་པ་ལ། དེ་ལྟར་དང་པོ་བསྟན་ནས་འཛིན་པའི་རྣམ་ ག
པར་རྟོག་པ་ གཉིས་པ། ཞེས་གསུངས། གཉིས་པ་ལ་མདོར་བསྟན་ དང་། རྒྱས་བཤད་གཉིས་ལས།
དང་པོ་ལ། རྩ་འགྲེལ་གཉིས་ལས། དང་པོ་ནི། མདོ་དེའི་དོན་མདོར་བསྟན་གྱི་སྒོ་ནས་འཆད་པ་ལ།
སེམས་ཅན་བཏགས་ དང་དེ་རྒྱུ་ཡི། །ཞེས་སོགས་གསུངས།
གཉིས་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། མི་མཐུན་པའི་ ཕྱོགས། ཞེས་སོགས་་
གསུངས། དེ་ལ་ཡང་། རྟོག་པའི་དབྱེ་བ། མི་མཐུན་ཕྱོགས་སུ་བསྟན་པ། ཡུལ་ དང་གསུམ་ལས། །
དང་པོ་ནི། གཞན་རྣམ་པ་དགུ། ཞེས་དང་། རྣམ་པ་དགུའོ། ། ཞེས་འཆད། གཉིས་པ་ནི། དེ་་ ་
ཡིས་རྣམ་འཇོམས་པས། །སྒོམ་པའི་ལམ་དང་འབྲེལ་བ་ཡི། །མི་མཐུན་ཕྱོགས། ཞེས་དང་། སྒོམ་་ ，
པའི་ལམ་གྱིས་ཡང་དག་པར་སྤང་བར་བྱ་བ་ཡིན་པའི་ཕྱིར་དེ་དང་འབྲེལ་བ། ཞེས་སོགས་ཀྱིས་འཆད། །
གསུམ་པ་ནི། སེམས་ཅན་བཏགས་ དང་དེ་རྒྱུ་ཡི། །ཡུལ་ཅན། ཞེས་དང༌། མི་མཐུན་པའི་ཕྱོགས་
འཛིན་པའི་རྣམ་ པར་རྟོག་པ་གཉིས་པ་སེམས་ཅན་དུ་བཏགས་པ་ དང༌། དེར་རྣམ་པར་གཞག་པའི་རྒྱུ་
སྣང་བ་ཙམ་གྱི་ཡུལ་ཅན། ཞེས་འཆད།
གཞུང་དོན་ནི། སྒོམ་སྤང་ཤེས་སྒྲིབ་རྫས་འཛིན་རྟོག་པ་ལས་ གཞན་དེ་བཏོགས་འཛིན་རྟོག་པ་ཆོས་
ཅན༑ ཁྱོད་ལ་རྣམ་པ་དགུར་དབྱེར་ཡོད་དེ། ཁྱོད་ལ་ཡུལ་གྱི་སྒོ་ནས་དགུར་ཡོད་པའི་ཕྱིར། རྟོག་པ་དེ་
རྣ མས་ཆོས་ཅན། སྒོམ་ལམ་རྩེ་སྦྱོར་དང་སྤང་གཉེན་དུ་འབྲེལ་ཏེ། སྒོམ་ལམ་རྩེ་སྦྱོར་དེའི་རྣམ་ པར་
འཇོམས་པར་བྱེད་པའི་ ཕྱིར། དེའི་ཡུལ་ཡང་ཡོད་དེ། སྐྱེ་འཕགས་ ཀྱི་སེམས་ཅན་དུ་ཐ་སྙད་དུ་བཏགས་
པ་དང་བཏགས་པ་དེར་རྣམ་ པར་འཇོམས་པའི་རྒྱུ་མཚན་གཉིས་ཀྱི་ཡུལ་ཅན་ཡིན་པའི་ཕྱིར།
གཉིས་པ་ལ་གསུམ་ལས། དང་པོ་ནི། འདིར་བར་སྐབས་ ཀྱི་ཚིགས་བཅད་གཉིས་གསུངས་པ་
ཆོས་ཅན་། དགོས་པ་ཡོད་དེ། བཏགས་འཛིན་རྟོག་པ་དེ་ཇི་ལྟར་རྣམ་པ་དགུ་ཡིན་ཞེ་ན། དེའི་ལན་
བསྟན་པར་བྱ་བའི་ཆེད་ཡིན་པའི་ཕྱིར། ཞེས་མཚམས་སྦྱོར་བ་ལ། ཇི་ལྟར་རྣམ་པ་དགུ་ཡིན་ཞེ་ན། །
བར་སྐབས་ཀྱི་ཚིགས་སུ་བཅད་པ་རྣམ་པ་གཉིས་ཀྱིས་གསུངས་པ། ཞེས་གསུངས། གཉིས་པ་ནི། མདོ་་
དེའི་དོན་རྒྱས་པར་བཤད་པ་ལ། བདག་ཉིད་ཇི་བཞིན་ཀུན་མ ཁྱེན་ཉིད། །ཅེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། རྣམ་པ་ཐམས་ཅད། ཅེས་སོགས་གསུངས
དེ་ལ་ཡང་། རྟོག་པའི་ཡུལ། ངོ་བོ། འཛིན་སྟངས། གཉེན་པོའོ། །དང་པོ་ནི། བདག་ཉིད་ཇི་
བ ཞིན་ཀུན་མཁྱེན་ཉིད། །ཅེས་སོགས་ དང་། རྣམ་པ་ཐམས་ཅད། ཅེས་སོགས་ཀྱིས་འཆད། གཉིས་་
411.



，
པ་ནི། རྣམ་པར་རྟོག་པ་ཐ་མར་བཞེད། ཅེས་དང་། སྔ་མ་བཞིན་དུ་འཛིན་པའི་རྣམ་ པར་རྟོག་པ་
ཐ་མ། ཞེས་གསུངས། །
གསུམ་པ་ནི། སྒོམ་པའི་ལམ་གྱི་སེམས་དང་སེམས་ལས་བྱུང་བ་འཇུག་པའི་གནས་སྐབས་ ཀྱི་ཡུལ་
ཅན་རྣམ་པ་དགུར་བཞེད་པ་ཡིན་ནོ། །ཞེས་འཆད། དང་པོ་ལ་ཡང་ཡུལ་གྱི་སྒོ་ནས་དགུ་ཡོད་དེ།
བྱང་སེམས་ལམ་གྱི་སྒྲིབ་པའི་དབང་དུ་བྱས་པ་གསུམ། ངོ་བོའི་དབང་དུ་བྱས་པ་གཅིག །དམིགས་པའི་
དབང་དུ་བྱས་པ་གཉིས། །ཁྱད་པར་གྱི་དབང་དུ་བྱས་པ་གཅིག །སྤང་བྱའི་དབང་དུ་བྱས་པ་གཅིག །
ལམ་གྱི་རྣམ་པའི་དབང་དུ་བྱས་པ་གཅིག་རྣམས་སུ་ཡོད་པའི་ཕྱིར།
དང་ པོ་ལ། རྣམ་མཁྱེན་སྐྱེད་པའི་སྒྲིབ་པ་སེལ་བའི་ཐབས་ལ་ཀུན་དུ་རྨོངས་པའི་རྣམ་ པར་རྟོག་པ་
དང་། ལམ་ཤེས་སྐྱེད་པའི་སྒྲིབ་པ་སེལ་བའི་ཐབས་ལ་ཀུན་དུ་རྨོངས་པའི་རྣམ་ པར་རྟོག་པ་དང༌། །
ཐམས་ཅད་ཤེས་པ་ཉིད་སྐྱེད་པའི་སྒྲིབ་པ་སེལ་བའི་ཐབས་ལ་ཀུན་དུ་རྨོངས་པའི་རྣམ་པར་རྟོག་པ་གསུམ་་་་
སྟོན་པ་ལ། བཅོམ་ལྡན་འདས་ཀྱིས་བཀའ་སྩལ་པ། རྣམ་པ་ཐམས་ཅད་མཁྱེན་པ་ཉིད་རྣམ་པ་ཐམས་
ཅད་མཁྱེན་པ་ཉིད་ཅེས་སྨྲའོ། །ནས། བཅོམ་ལྡན་འདས་ཅིའི་སླད་དུ་རྣམ་པ་ཐམས་ཅད་མཁྱེན་པ་
ཉིད་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ལགས། ཞེས་སོགས་
དང་༌། རབ་འབྱོར་གྱིས་གསོལ་བ། བཅོམ་ལྡན་འདས་ཅིའི་སླད་དུ་ལམ་ཤེས་པ་ཉིད་བྱང་ཆུབ་སེམས་
དཔའ་རྣམས་ཀྱི་ལགས། ཞེས་སོགས་དང༌། རབ་འབྱོར་གྱིས་གསོལ་བ། བཅོམ་ལྡན་འདས་ཅིའི་སླད་
དུ་ཐམས་ཅད་ཤེས་པ་ཉིད་ཉན་ཐོས་དང་རང་སངས་རྒྱས་རྣམས་ཀྱི་ལགས། ཞེས་སོགས་གསུངས། དེའི་
དོན་འཆད་པ་ལ། བདག་ཉིད་ཇི་བཞིན་ཀུན་མཁྱེན་ཉིད། །གསུམ་གྱི་སྒྲིབ་པ་རྣམ་ གསུམ་དང༌། །
ཞེས་དང༌། རྣམ་པ་ཐམས་ཅད་ཡོངས་སུ་མ་ཤེས་པས་རྣམ་པ་ཐམས་ཅད་མཁྱེན་པ་ཉིད་ཀྱི་སྒྲིབ་པ་ལ་
ཀུན་དུ་རྨོངས་པ་དང༌། ལམ་ཐམས་ཅད་ཡོངས་སུ་མ་ཤེས་པས་ལམ་ཤེས་པ་ཉིད་ཀྱི་སྒྲིབ་པ་ལ་ཀུན་དུ་
རྨོངས་པ་དང༌། གཞི་ཐམས་ཅད་ཡོངས་སུ་མ་ཤེས་པས་ཐམས་ཅད་ཤེས་པ་ཉིད་ཀྱི་སྒྲིབ་པ་ལ་ཀུན་དུ་
རྨོངས་པ་དང༌། ཞེས་གསུངས།
གཉིས་པ། སྒྲིབ་པ་ཐམས་ཅད་ཞི་བར་བྱེད་པའི་ལམ་གྱི་ངོ་བོ་ལ་ཀུན་དུ་རྨོངས་པའི་རྣམ་པར་རྟོག་
པ་དེ་སྟོན་པ་ལ། གསོལ་བ་བཅོམ་ལྡན་འདས་ཅི་ལགས་བྱང་ཆེན་གྱི་ལམ་ལ་གནས་ཏེ་ཡང་དག་པའི་
མཐའ་མངོན་དུ་བགྱིའམ། བཅོམ་ལྡན་འདས་ཀྱིས་བཀའ་སྩལ་པ་མ་ཡིན་ནོ། །ནས། ཤེར་ཕྱིན་འདིས་
ཆོས་ཐམས་ཅད་ཀྱི་མཆོག་གི་ཚུལ་ཕྱེད་དེ་ཆོས་དེ་དག་ཀུན་ལ་ཡང་འཁོར་བ་མ་དམིགས་པས་དེའི་ཕྱིར་་་་་
412



ངག
ཤེར་ཕྱིན་ཅེས་བྱའོ། །ཞེས་གསུངས།
དེའི་དོན་འཆད་པ་ལ། ཞི་ལམ། ཞེས་དང༌། ཤེར་ཕྱིན་ཡོངས་སུ་ མ་ཤེས་པས་ཐམས་
ཅད་ཞི་བའི་ལམ་ལ་ཀུན་དུ་རྨོངས་པ་དང༌། ཞེས་གསུངས།
གསུམ་པ་ལ། གཟུགས་སོགས་ཤེས་བྱ་དང་ དེ་བཞིན་ཉིད་སོགས་དང་ ལྡན་པ་དང་མི་ལྡན་པ་ལ་
ཀུན་དུ་རྨོངས་པའི་རྣམ་པར་རྟོག་པ་དང༌། སྡུག་བསྔལ་སོགས་བདེན་བཞིའི་གནས་ལུགས་ཀྱི་དོན་ལ་
ཀུན་དུ་རྨོངས་པའི་རྣམ་པར་རྟོག་པ་སྟོན་པ་ལ། རབ་འབྱོར་གཞན་ཡང་ཤེར་ཕྱིན་འདིར་དེ་བཞིན་ཉིད་
ཀྱང་ཆུད་ཡང་དག་པའི་མཐའ་ཡང་ཆུད་ཆོས་ཀྱི་དབྱིངས་ ཀྱང་ཆུད་དེ། ཞེས་སོགས་དང་། རབ་འབྱོར་
གཞན་ཡང་བྱང་ཆེན་ཤེར་ཕྱིན་འདིའི་དོན་སྤྱད་པས་མི་རྟག་པའི་དོན་ཉིད་ལ་སྤྱད་པར་བྱའོ། །ཞེས་
སོགས་གསུངས། དེའི་དོན་འཆད་པ་ལ། དེ་བཞིན་ཉིད་སོགས་དང་། མཚུངས་པར་ལྡན་དང་ མི་
ལྡན་དང༌། །ཞེས་དང༌། སྡུག་བསྔལ་ལ་སོགས་དང་། ཞེས་དང་། གཟུགས་ལ་སོགས་
པའི་ཤེས་བྱ་དང་། དེ་བཞིན་ཉིད་དག་ཡོངས་སུ་མ་ཤེས་པས་དེ་བཞིན་ཉིད་ལ་སོགས་པ་དང་མཚུངས་
པར་ལྡན་པ་དང་མི་ལྡན་པ་ལ་ཀུན་ཏུ་རྨོངས་པ་དང༌། ཞེས་དང༌། དོན་ལ་སྒྲ་ཇི་བཞིན་དུ་འཛིན་པ་
ཉིད་ཀྱིས་སྡུག་བསྔལ་ལ་སོགས་པའི་བདེན་པ་ལ་ཀུན་དུ་རྨོངས་པ་དང༌། ཞེས་གསུངས། །
བཞི་པ་ལམ་གཞན་དང་ མི་མཉམ་ཞིང་ཐུན་མོང་མ་ཡིན་པ་ལ་ཀུན་དུ་རྨོངས་པའི་རྣམ་པར་རྟོག་པ་་་་
དེ་སྟོན་པ་ལ། རབ་འབྱོར་གཞན་ཡང་ ཤེར་ཕྱིན་ནི་ཆོས་ཐམས་ཅད་ཀྱི་སྤོབས་པ་ཐམས་ཅད་དང་སྣང་བ་
ཐམས་ཅད་སྐྱེད་པ་སྟེ། ནས། ཤེར་ཕྱིན་དེ་ནི་བདུད་དམ་བདུད་ཀྱི་རིས་ཀྱི་ལྷ་རྣམས་གང་ཟག་ཉན་
ཐོས་དང་རང་སངས་རྒྱས་ཀྱི་ཐེག་པ་ནས་མུ་སྟེགས་ཅན་གཞན་གྱི་ བར་དང་ སྡིག་པའི་གྲོགས་པོ་རྣམས་ཀྱིས་
མི་ཆོད་མི་འཕྲོག་པ་སྟེ། ཞེས་སོགས་གསུངས། དེའི་དོན་འཆད་པ་ལ། མི་མཉམ། ཞེས་དང༌།
བདུད་ལ་སོགས་པའི་རང་གི་ངོ་བོ་ཡོངས་སུ་མ་ཤེས་པས་མི་མཉམ་པ་ཉིད་ལ་ཀུན་དུ་རྨོངས་པ་དང༌།
ཞེས་གསུངས།
ལྔ་པ་སྤང་བྱ་ཀུན་ནས་ཉོན་མོངས་པའི་རང་བཞིན་ལ་རྨོངས་པའི་རྣམ་པར་རྟོག་པ་སྟོན་པ་ལ།།
གསོལ་བ་བཅོམ་ལྡན་འདས་གལ་ཏེ་ཤེར་ཕྱིན་ཟབ་མོ་འདི་ལ་དོན་དང་དོན་མ་ལགས་པ་མི་དམིགས་ན།
འོ་ན་ཇི་ལྟར་བྱང་ཆེན་ཤེར་ཕྱིན་ཟབ་མོ་འདིའི་དོན་ལ་སྤྱད་པར་བགྱི། བཅོམ་ལྡན་འདས་ཀྱིས་བཀའ་
སྩལ་པ་རབ་འབྱོར་བྱང་ཆེན་ཤེར་ཕྱིན་ཟབ་མོ་འདི་ལ་སྤྱོད་པས་འདི་ལྟར་སྤྱད་པར་བྱའོ། །འདོད་
ཆགས་བདག་གི་དོན་ཞེ་འམ། དོན་མིན་ཞེས་སྤྱད་པར་མི་བྱའོ། །ཞེས་སོགས་གསུངས། དེའི་དོན་
413.



འཆད་པ་ལ། ཉོན་མོངས་རྣམས་ཀྱི་རང་བཞིན་དང༌། ཞེས་དང༌། འདོད་ཆགས་ལ་སོགས་ པའི་ངོ་
བོ་ཉིད་ཡོངས་སུ་མ་ཤེས་པས་ཉོན་མོངས་པའི་རང་བཞིན་ལ་ཀུན་དུ་རྨོངས་པ་དང༌། ཞེས་གསུངས།
དྲུག་པ་གཟུང་འཛིན་རྫས་གཞན་གྱི་སྟོང་པ་ལ་ཀུན་དུ་རྨོངས་པ་ལ་རྣམ་པར་རྟོག་པ་སྟོན་པ་ལ།
གསོལ་བ་བཅོམ་ལྡན་འདས་ཅི་ལགས་ གཉིས་སུ་མ་མཆིས་པའི་ཆོས་གཉིས་སུ་མ་མཆིས་པའི་ཆོས་ཐོབ་པར་་
བགྱིའམ། བཅོམ་ལྡན་འདས་ཀྱིས་བཀའ་སྩལ་པ་ཡིན་ནོ། །ནས། རྣམ་པར་ཤེས་པ་དམིགས་སུ་མེད་
ཅིང་ཐོབ་པ་མེད་དོ། །ཞེས་གསུངས། དེའི་དོན་འཆད་པ་ལ། གཉིས་སུ་མེད་ལ་ཀུན་རྨོངས་ལ།
ཞེས་དང་། གཟུང་བ་དང་འཛིན་པའི་མཚན་ཉིད་ཡོངས་སུ་མ་ཤེས་པས་གཉིས་སུ་མེད་པ་ལ་ཀུན་དུ་
རྨོངས་པ་ལ། ཞེས་གསུངས། །
གཞུང་དོན་ནི། སྐབས་ འདིར་བསྟན་གྱི་སྒོམ་སྤང་ཤེས་སྒྲིབ་བཏགས་འཛིན་རྟོག་པ་ཆོས་ཅན།
ཁྱོད་ལ་དགུར་ཡོད་དེ། ཁྱོད་ཀྱི་ཡུལ་དེ་དགུར་ཡོད་ པའི་ཕྱིར། རྣམ་མཁྱེན་སྐྱེད་པའི་སྒྲིབ་པ་སེལ་བའི་
ཐབས་ལ་ཀུན་དུ་རྨོངས་པ། ནས། ཆོས་ཀྱི་བདག་མེད་རགས་པ་ལ་ཀུན་དུ་རྨོངས་པའི་ བར་དགུར་ཡོད་
པའི་ཕྱིར། རྟོག་པ་དགུ་ཚན་བཞི་པོ་དེ་དག་མདོ་ལས་གཉེན་པོ་དངོས་སུ་བསྟན་ནས་ཤུགས་ལ་འཕངས་
པ་བསྟན་བཅོས་སུ་གསུངས་པའོ།།
གཞུང་འདི་དག་གི་སྐབས་སུ་མཐའ་དཔྱད་པ་ལ། ཁ་ཅིག རང་གི་དམིགས་ཡུལ་དུ་གྱུར་པའི་
མདོ་རྒྱུས་ཀྱི་ གསུང་རབ་བརྗོད་བྱ་དང་བཅས་པ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་་་་་
བདེན་འཛིན་ལྷན་སྐྱེས་སྒོམ་སྤང་ཤེས་སྒྲིབ་འཇུག་པ་གཟུང་རྟོག་གི་མཚན་ཉིད། ཟེར་ན། ཐེག་ཆེན་ གྱི་
མཐོང་ལམ་བར་ཆད་མེད་ལམ་ལ་དམིགས་ནས་ལོངས་སྤྱད་བྱར་བདེན་པར་འཛིན་པའི་བདེན་འཛིན་་་་་་་
ལྷན་སྐྱེས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། ལེགས་པའི་ལམ་
ནི་རྣམ་གསུམ་ལ། ཞེས་གསུངས་ པའི་ཕྱིར། དེས་ན། རང་གི་དམིགས་ཡུལ་དུ་གྱུར་པའི་གཟུང་བ་
ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་བདེན་འཛིན་ལྷན་སྐྱེས། སྒོམ་སྤང་ཤེས་སྒྲིབ་
གཟུང་རྟོག་གི་མཚན་ཉིད། དབྱེ་ན། སྒོམ་སྤང་ཤེས་སྒྲིབ་འཇུག་པ་གཟུང་རྟོ ག་དང་། དེ་ལྡོག་པ་
གཟུང་རྟོ ག་གཉིས་སུ་ཡོད། རང་གི་དམིགས་ཡུལ་དུ་གྱུར་པའི་འཛིན་པ་ལ་དམིགས་ནས་ལོངས་སྤྱོད་བྱེད་
དུ་བདེན་པར་ཞེན་པའི་བདེན་འཛིན་ལྷན་སྐྱེས་སྒོམ་སྤང་ཤེས་སྒྲིབ་འཛིན་རྟོག་གི་མཚན་ཉིད། དབྱེ་ན།
དེ་རྫས་འཛིན་རྟོག་པ་དང༌། དེ་བཏགས་འཛིན་རྟོག་པ་གཉིས་སུ་ཡོད། མཚན་ཉིད་སོགས་སྔར་བཞིན་
ནོ། །དེས་ན་མདོར་བསྡུས་པའི་གསུང་རབ་ལ་དམིགས་ནས་ལོངས་སྤྱད་བྱར་བདེན་པར་ཞེན་པའི་རྟོག་
414
EEE，



པ་ལྷན་སྐྱེས་ཆོས་ཅན། སྒོམ་ལམ་རྩེ་སྦྱོར་གྱི་སྤང་བྱ་ཡིན་ཏེ། དེའི་གཞོ མ་བྱ་ཡིན་པའི་ཕྱིར། དེས་ལྷག་
མ་བརྒྱད་ལ་རིགས་འགྲེ། ཉན་ཐོས་ཀྱི་ཚོགས་ལམ་དུ་ཐེག་ཆེན་སེམས་བསྐྱེད་མི་སྐྱེ་བར་མཐོང་ནས་དེ་ལ་
ལྡོག་བྱར་བདེན་པར་ཞེན་པའི་རྟོག་པ་ལྷན་སྐྱེས་ཆོས་ཅན། རྟགས་ཆོས་སྔར་བཞིན། དེས་ལྷག་མ་
བརྒྱད་ལ་རིགས་འགྲེ། སེམས་ ཅན་གྱི་ཕུང་པོ་ལ་བཏགས་པའི་འཛིན་པ་ལ་དམིགས་ནས་ལོངས་སྤྱོད་བྱེད་
དུ་བདེན་པར་ཞེན་པའི་བདེན་འཛིན་ལྷན་སྐྱེས་ཆོས་ཅན། རྟགས་ཆོས་སྔར་བཞིན། དེས་ལྷག་མ་
བརྒྱད་ལ་རིགས་འགྲེ། ཞི་བ་བ གྲོད་པ་གཅིག་པུ་པའི་ཉན་ཐོས་ཀྱི་ཚོགས་ལམ་པ་ཆོས་ཅན། རྣམ་མཁྱེན་
ཐོབ་པའི་སྒྲིབ་པ་སྤོང་བ་ལ་ཀུན་དུ་རྨོངས་པ་ཡིན་ཏེ། བདེན་གཉིས་ཇི་ལྟ་བ་བཞིན་མི་ཤེས་པའི་ཉན་
ཐོས་ཡིན་པའི་ཕྱིར། བཏགས་འཛིན་རྟོག་པ་ལ་བསྟན་བ ཤད་སྦྱར་ནས་རྫས་འཛིན་རྟོག་པ་ལ་དེ་མ་སྦྱར་
བའི་རྒྱུ་མཚན་ཡོད་དེ། བཏགས་འཛིན་རྟོག་པ་ལ་བསྟན་བཤད་སྦྱར་བས་རྫས་འཛིན་རྟོག་པ་ལ་དེ་ལྟར་
སྦྱར་བར་གོ་ནུས་པའི་ཕྱིར། མཐོང་ལམ་རྩེ་སྦྱོར་གྱི་ཚེ་མཐོང་སྤང་རྟོག་པ་སྔར་བསྟན་ནས་སྒོམ་ལམ་རྩེ་
སྦྱོར་གྱི་ཚེ་དེ་ལས་ཟློག་སྟེ་བསྟན་ པའི་ རྒྱུ་མཚན་ཡོད་དེ། མཐོང་ལམ་རྩེ་སྦྱོར་གྱི་རྗེས་སུ་མཐོང་སྤང་རྟོག་
པ་མི་འབྱུང་ཞིང༌། སྒོམ་ལམ་རྩེ་སྦྱོར་གྱི་རྗེས་སུ་སྒོམ་སྤང་རྟོག་པ་འབྱུང་བའི་རྒྱུ་མཚན་གྱིས་དེ་ལྟར་
བཤད་པའི་ཕྱིར།
འོ་ན་ བར་ཆད་མེད་པའི་རྩེ་སྦྱོར་གྱི་སྔ་རོལ་ཏུ་སྒོམ་སྤང་རྟོ ག་པ་འཆད་མི་རིགས་པར་ཐལ། དེའི་
རྗེས་སུ་བསལ་བྱ་ལོག་སྒྲུབ་འབྱུང་བའི་ཕྱིར་ཟེར་ན་མ་ཁྱབ། ཁ་ཅིག སྒོམ་ལམ་རྩེ་སྦྱོར་གྱི་འཇུག་པ་
བར་ཆད་མེད་ལམ་དང་སྦྱོར་བ་ཉེར་བསྡོགས་ཀྱི་ལམ་དོན་གཅིག་ཟེར་ན། མཐོང་ལམ་རྩེ་སྦྱོར་གྱི་དེ་
གཉིས་དོན་གཅིག་པར་ཐལ། དམ་བཅའ་དེའི་ཕྱིར། འདོད་ན། ཐེག་ཆེན་གྱི་སྦྱོར་ལམ་དྲོད་སོགས་
བཞི་ཆོས་ཅན། མཐོང་ལམ་རྩེ་སྦྱོར་གྱི་འཇུག་པ་ བར་ཆད་མེད་ལམ་ཡིན་ པར་ཐལ། དེའི་སྦྱོར་བ་ཉེར་
བསྡོགས་ཀྱི་ལམ་ཡིན་ པའི་ཕྱིར། ཁྱབ་པ་ཁས། རྟགས་གྲུབ་སྟེ། མཛོད་ལས། མདོར་ན་ལམ་ནི་རྣམ་
བཞི་སྟེ། ཞེས་སོགས་དང༌། དེའི་འགྲེལ་པར། སྦྱོར་བ་ནི་གང་གི་མཇུག་ཐོགས་སུ་བར་ཆད་མེད་
པའི་ལམ་སྐྱེ་བའོ། །ཞེས་གསུངས་པའི་ཕྱིར།
ཁ་ཅིག དེ་གཉིས་འགལ་ཟེར་ན། མཐོང་ལམ་རྩེ་སྦྱོར་དེ་གཉིས་འགལ་ བར་ཐལ། དམ་བཅའ་་
འཐད་པའི་ཕྱིར། འདོད་ན། མཐོང་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་ཡིན་ན་མཐོང་ལམ་རྩེ་སྦྱོར་
ཡིན་ དགོས་པར་ཐལ། འདོད་པའི་ ཕྱིར། འདོད་ན། བྱ་རྫོགས་ཀྱི་སྐད་ཅིག་མའི་ཐུང་མཐའ་གཅིག་ལ་
མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་གོ་རིམ་མ་འཆོལ་བར་དངོས་ཡུལ་དུ་བྱེད་ པའི་ས་བཅུ་་་་་
་
415



པའི་ཡེ་ཤེས་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ།
རྣམ་ བ ཤད་ལས། སྐད་ཅིག་སྦྱོར་སྒོམ་པའི་སྐབས་ སུ། ཇི་ལྟར་སྐྱེས་བུས་ཟོ་ཆུན་རྒྱུད། ཅེས་པའི་
དཔེ་ལྟར་ན་ཟག་མེད་ཀྱི་ཆོས་གཅིག་མངོན་དུ་གྱུར་པ་ན་ལྷག་མ་རྣམས་ལ་རྩོལ་མི་དགོས་པར་དཀྱུས་་་་་་་་
གཅིག་ལ་གོ་རིམ་མ་འཆོལ་ བར་མངོན་དུ་གྱུར་པའོ། དེ་ནི་རྒྱུན་མཐའི་སྦྱོར་བའི་ལམ་གྱི་ཚེ་ཡིན་
གྱི། བོར་ཆད་མེད་ལམ་པའི་ཚེ་ནི་ཞེས་གསུངས་པའི་ཕྱིར། འདོད་ན། དེ་འདྲའི་ས་བཅུ་པའི་
ཡེ་ཤེས་དེ་རྒྱུན་མཐའི་སྔ་ལོགས་ན་ཡོད་པར་ཐལ། དེ་ཡོད་པ་གང་ཞིག དེ་རྒྱུན་མཐའི་ཡེ་ཤེས་མ་ཡིན་
པའི་ཕྱིར། འདོད་ན། མཐར་གྱིས་སྦྱོར་དུ་ཐལ། འདོད་པའི་ཕྱིར། འདོད་ན། མཁྱེན་གསུམ་
གྱི་རྣམ་པ་ལ་བརྟན་པ་ཐོབ་པའི་ མཐར་གྱི་སྦྱོར་ཡོད་པར་ཐལ་ལོ།།
གཞན་ཡང་། ཐེག་ཆེན་གྱི་མཐོང་ལམ་བར་ཆད་མེད་ལམ་ཆོས་ཅན། མཐོང་ལམ་རྩེ་སྦྱོར་གྱི་
་འཇུག་པ་ བར་ཆད་མེད་ལམ་མ་ཡིན་ པར་ཐལ། དེའི་སྦྱོར་བ་ཉེར་བསྡོགས་ཀྱི་ལམ་ཡིན་ པའི་ཕྱིར།
རྟགས་ གསལ་གཉིས་ཀ་གྲུབ་སྟེ། ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་དེས་མཐོང་སྤང་འཇུག་
པ་གཟུང་རྟོག་དང༌། དེ་རྗེས་འཛིན་རྟོག་པ་གཉིས་ཀའི་ས་བོན་སྤོང་བའི་དབང་དུ་བྱས་ནས་དེ་མཐོང་
་ལམ་རྩེ་སྦྱོར་གྱི་སྦྱོར་བ་ཉེར་བསྡོགས་དང་། མཐོང་སྤང་ལྡོག་པ་གཟུང་རྟོ ག་དང༌། བཏགས་འཛིན་རྟོག་
པ་གཉིས་ཀྱི་ས་བོན་སྤོང་བའི་དབང་དུ་བྱས་ནས་དེའི་འཇུག་པ་ བར་ཆད་མེད་ལམ་དུ་བཞག་པའི་ཕྱིར་ཏེ།
རྣམ་བཤད་ལས། ས་བོན་སྤང་བའི་དབང་དུ་བྱས་ནས་སྤང་བྱའི་དབང་གིས་གཉེན་པོའི་མིང་སོ་སོར་
བ ཤད་པ་ཡིན་ནོ། །དངོས་སུ་ན་མཐོང་ལམ་རྩེ་སྦྱོར་བར་ཆད་མེད་ལམ་དེ་ཉིད་ཀྱིས་མཐོང་སྤང་གཟུང་
འཛིན་གྱི་རྣམ་ པར་རྟོག་པ་བཞི་ཀའི་ས་བོན་དུས་གཅིག་ཏུ་སྤོང་བ་ཡིན་ གྱི་ རིམ་ཅན་དུ་སྤོང་བར་འདོད་པ་་
ལ་རིགས་པ་དུ་མས་གནོད་པར་ཤེས་པར་བྱའོ། །ཞེས་གསུངས་པའི་ཕྱིར།
གསུམ་པ་གཉེན་པོ་མཚོན་ཚུལ་བཤད་པ་ལ། སྒོམ་པའི་ལམ་གྱི་མི་མཐུན་ཕྱོགས་རྣམ་པ་བཞི་པོ་དེ་
དག་སྤང་བ་ཉིད་དུ་གཉེན་པོ་རྣམ་པ་བཞི་ཡང་དེའི་དབྱེ་བས་འཐད་དོ་ཞེས་བྱ་བར་ཁོང་དུ་ཆུད་པར་་་་་
བྱའོ། །ཞེས་གསུངས། སྒོམ་སྤང་གཟུང་འཛིན་གྱི་རྣམ་ པར་རྟོག་པ་བཞིའི་དབྱེ་བས་ གཉེན་པོ་སྒོམ་
ལམ་རྩེ་སྦྱོར་ལ་ཡང་རྣམ་པ་བཞིར་དབྱེར་ཡོད་དེ། སྤང་བྱའི་དབྱེ་བས་གཉེན་པོའི་དབྱེ་བ་འཐད་པའི་
ཕྱིར།
གསུམ་པ་བརྟེན་པ་ཡོན་ཏན་སྟོན་པ་ལ། མདོ་ལས་གསུངས་ཚུལ་དང༌། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་ པོ་ནི། དེ་ནས་ཚེ་ལྡན་རབ་འབྱོར་གྱིས་བཅོམ་ལྡན་འདས་ལ་འདི་སྐད་
བུམང
416



…
.
ཅེས་གསོལ་ཏོ། །བཅོ མ་ལྡན་འདས་ཤེར་ཕྱིན་ཟབ་བོ། བཅོམ་ལྡན་འདས་བྱང་ཆེན་བླ་མེད་རྫོགས་
བྱང་དུ་ཞུགས་པ་ཡང་དཀའ་བ་བགྱིད་པ་སྟེ། སེམས་ཅན་ཞེས་བགྱི་བའམ། སེམས་ཅན་དུ་གདགས་པ་
ནི་གང་ཡང་ མི་དམིགས་ན་དེ་དག་ནི་སེམས་ཅན་རྣམས་ཀྱི་སླད་དུ་བླ་མེད་རྫོགས་བྱང་དུ་ཡང་དག་པར་་་་་
ཞུགས་སོ། །ནས། སྐྱེས་བུ་ལ་ལ་ཞིག་སྡོང་པོ་སྐྱེད་པར་འདོད་དེ། སྐྱེས་བུ་དེས་དེའི་རྩ་བ་ལ་དམིགས་
པ་དེ་བཞིན་དུ་ཡལ་ག་དང་ལོ་མ་དང་མེ་ཏོག་དང་འབྲས་བུ་ལ་དམིགས་ཏེ། སྐྱེས་བུ་དེས་སྡོང་པོ་བསྐྱེད་
པར་འདོད་པས་དུས་དུས་སུ་ཆུ་བྲན་ཏེ། ཡལ་ག་དང༌། ལོ་མ་དང༌། མེ་ཏོག་དང༌། འབྲས་བུ་ཕུན་
སུམ་ཚོགས་པར་གྱུར། ཞེས་སོགས་གསུངས། །
གཉིས་པ་ལ་གཉིས་ལས། དང་ པོ་ནི། འདིར་བར་སྐབས་ཀྱི་ཚིགས་སུ་བཅད་པ་གཉིས་གསུངས་་
པ་ཆོས་ཅན། དགོས་པ་ཡོད་དེ། སྔ་མ་མཐོང་ལམ་རྩེ་སྦྱོར་གྱི་སྐབས་སུ་བསྟན་པ་བཞིན་དུ་སྒོམ་སྤང་གི་
རྣམ་རྟོག་མངོན་གྱུར་པ་བརྒྱ་རྩ་བརྒྱད་སྤངས་པ་དང་ དུས་མཉམ་པ་ཁོ་ནར་རྟོ ག་པ་དེ་དག་གིས་རྒྱུར་་་་་་་་
བསྡུས་པའི་ཉོན་མོངས་པའི་བག་ལ་ཉལ་བརྒྱ་རྩ་སྤངས་པའི་མཐུས་ཐེག་པ་གསུམ་གྱི་ཡོན་ཏན་ཕུན་སུམ་་་་་
ཚོགས་པའི་རིགས་ཐམས་ཅད་བྱང་སེམས་སྒོམ་ལམ་ལ་གནས་པ་ལ་བརྟེན་ཏོ་ཞེས་ཤེས་པར་བྱ་བའི་ཆེད་་་་་་
ཡིན་ པའི་ཕྱིར། ཞེས་མཚམས་སྦྱོར་བ་ལ། སྔ་མ་བཞིན་དུ་རྣམ་པར་རྟོ ག་པ་བརྒྱ་རྩ་བརྒྱད་སྤངས་པ་
དང་ དུས་མཉམ་པ་ཁོ་ནར་དེ་དག་གིས་བསྡུས་པ་ཉོན་མོངས་པ་བརྒྱ་རྩ་བརྒྱད་སྤངས་པས་ཡོན་ཏན་ཕུན་་་་
སུམ་ཚོགས་པ་ཐམས་ཅད་བྱང་ཆུབ་སེམས་དཔའ་སྒོམ་པའི་ལམ་ལ་གནས་པ་ལ་བརྟེན་ཏོ་ཞེས་བྱ་བ་བར་་་
སྐབས་ཀྱི་ཚིགས་སུ་བཅད་པ་དག་གིས་གསུངས་པ། ཞེས་གསུངས། །
གཉིས་པ་ནི། མདོ་དེའི་དོན་འཆད་པ་ལ། ཡམས་ནད་འདི་རྣམས་ཟད་ནས་ནི། ཞེས་སོགས་
གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། སྒོམ་པའི་ལམ་གོམས་པས། ཞེས་
སོགས་གསུངས།
འདི་ལ་ཡང་། གང་ལ་རྟེན་པ་དང༌། གང་བརྟེན་པ་དང༌། དཔེ་དང༌། རྟེན་ནུས་པའི་རྒྱུ་
མཚན་དང༌། རྒྱུ་མཚན་དེའི་དཔེ་བསྟན་པ་དང་ལྔ་ལས། དང་པོ་ནི། འབྲས་བུ་མཆོག་གིས་སྦ་བ་ཡི།།
སེམས་དཔའ་ཆེན་པོ་དེ་ལ་ནི། ། རྣམ་པ་ཀུན་ཏུ་རྟེན་པར་བྱེད། །ཅེས་དང་། བྱང་ཆུབ་སེམས་དཔའ་
སྒོམ་པའི་ལ མ་ལ་གནས་པ་འབྲས་བུ་རབ་ཀྱི་མཐར་ཕྱིན་པ་ཐོབ་པ་དེ་དག་གིས་མཛེས་པར་གྱུར་པ་ལ་རྣམ་ ་ ་
པ་ཐམས་ཅད་དུ་མངོན་དུ་འོང་བའི་ རྣམ་ པས་རྟེན་པར་བྱེད་དོ། །ཞེས་སོགས་ཀྱིས་འཆད་དོ།།
གཉིས་པ་ནི། རྣམ་པ་ཀུན་ཏུ་འགྲོ་བ་ཡི། །བདེ་སྒྲུབ་ཡོན་ཏན་ཕུན་ཚོགས་ཀུན། །ཞེས་དང༌།
417



སྙིང་རྗེའི་གཞན་གྱི་དབང་དུ་གྱུར་པའི་རྣམ་པ་ཐམས་ཅད་དུ་འགྲོ་པའི་ བདེ་བ་སྐྱེད་པར་མཁས་པའི་ཡོན་་་་
ཏན་ཕུན་སུམ་ཚོགས་པ་ཐེག་པ་གསུམ་གྱིས་བསྡུས་པ་ཐམས་ཅད། ཅེས་པས་འཆད།
གསུམ་པ་ནི། རྒྱུ་མཚོ་ཆེ་ལ་ཆུ་བོ་བཞིན། ཞེས་དང་། རྒྱ་མཚོ་ཆེན་པོ་ལ་ཆུ་བོ་དག་བཞིན་
དུ། ཞེས་པས་འཆད། །
བཞི་པ་ནི། ཡམས་ནད་འདི་རྣམས་ཟད་ནས་ནི། ཞེས་དང༌། སྒོམ་པའི་ལམ་ལ་གོམས་པས་
རྣམ་ པར་རྟོ ག་པའི་རིགས་བཞི་པོ་འཚེ་བར་བྱེད་པ་ཉིད་ཀྱིས་ཡམས་ཀྱི་ནད་དུ་གྱུར་པ་འདི་རྣམས་ཟད་་་་་་
ནས་གེགས་བྱེད་པ་མེད་པས། ཞེས་པས་འཆད།
ལྔ་པ་ནི། ཡུན་རིང་ལོན་ནས་དབུགས་ཕྱིན་ལྟར། ཞེས་དང༌། དགའ་བས་དབུ གས་ཕྱིན་པ་
ཐོབ་པ་བཞིན་དུ། ཞེས་གསུངས།
གཞུང་དོན་ནི། རྟེན་པར་བྱེད། ཅེས་པ་བཤད་པའི་གཞིར་དྲངས་ལ། གང་ལ་རྟེན་པར་བྱེད་
ན་ས་བཅུ་རྒྱུན་མཐའ་ལ་གནས་པའི་སེམས་དཔའ་ལའོ། །གང་རྟེན་པར་བྱེད་ན། རྣམ་པ་ཐམས་ཅད་
དུ་འགྲོ་བའི་བདེ་བ་མངོན་མཐོ་དང་ངེས་ལེགས་སྐྱེད་པ་ལ་མཁས་པའི་ཡོན་ཏན་ཕུན་སུམ་ཚོགས་པ་ཐམས་
ཅད་དོ། །ཚུལ་ཇི་ལྟར་ན་ཡོན་ཏན་གྱི་རྣམ་པ་ཐམས་ཅད་འབད་རྩོལ་རགས་པ་ལ་ལྟོས་པར་མངོན་དུ་
འོང་བའི་རྣམ་ པས་སོ། །དཔེར་ན། རྒྱ་མཚོ་ཆེན་པོར་ཆུ་བོ་བཞི་འཁོར་དང་ བཅས་པ འབབ་པ་བཞིན་
ནོ། །དེ་ལྟར་རྟེན་ནུས་པའི་རྒྱུ་མཚན་ནི། སྒོམ་ལམ་རྩེ་སྦྱོར་ལ་རིང་དུ་གོམས་པར་བྱས་ པས་ སྒོ མ་སྤང་
རྟོ ག་པའི་རིགས་བཞི་པོ་རྒྱུད་ལ་ཉེར་འཚེ་བྱེད་པ་ཉིད་ཀྱི་ཡམས་ནད་དང་འདྲ་ བར་ གྱུར་པ་མངོན་དུ་གྱུར་་་་
པ་འདི་དག་ཟད་པར་སྤངས་ནས་ཡོན་ཏན་དེ་དག་བརྟེན་པ་ལ་གེགས་བྱེད་པ་ མེད་ པས་སོ། །རྒྱུ་མཚན་
དེའི་དཔེ་ནི། ནད་པ་ཡུན་རིང་ནས་ནད་ཀྱིས་གཟིར་བ་དེ་ལས་གྲོལ་ཏེ་དགའ་བས་དབུགས་ཕྱིན་པས་
ངལ་བསོས་པ་ཐོབ་པ་བཞིན་ནོ། །དོན་དྲིལ་ན། རྒྱུན་མཐའི་བར་ཆད་མེད་ལམ་ལ་གནས་པའི་སེམས་
དཔའ་ཆོས་ཅན། ཐེག་པ་གསུམ་གྱི་ སྤངས་རྟོ གས་ཀྱི་ཡོན་ཏན་གྱི་རིགས་ཐམས་ཅད་རང་རྒྱུད་ལ་བརྟེན་
པའི་རྒྱུ་མཚན་ཡོད་དེ། དེ་རང་རྒྱུད་ལ་བརྟེན་པའི་ མཐུན་རྐྱེན་ཚང་ཞིང་འགལ་རྐྱེན་དང་བྲལ་བའི་ཕྱིར།
འགལ་རྐྱེན་དང་བྲལ་བའི་དཔེ་ནི། ནད་པ་རིམས་ནད་ལེགས་པར་བྱང་སྟེ་དགའ་བས་དབུགས་ཕྱིན་པ་
ཐོབ་པ་བཞིན་ནོ། །མཐུན་རྐྱེན་ཚང་བའི་དཔེ་ནི། རྒྱ་མཚོ་ཆེན་པོར་ཆུ་བོ་བཞི་པཾ་ངང་གིས་འ དུ་བ་
བཞིན་ནོ། །ཁ་ཅིག ཐེག་ཆེན་གྱི་སྒོ མ་ལམ་ཆེན་པོའི་ཆེན་པོ་ལ་གནས་པའི་སེམས་དཔའ་ཆོས་ཅན།
ཐེག་པ་གསུམ་གྱི་སྤངས་རྟོ གས་ཀྱི་ཡོན་ཏན་གྱི་རིགས་རང་རྒྱུད་ལ་བརྟེན་པའི་རྒྱུ་མཚན་ཡོད་དེ། དེ་ལྟར་
418



བརྟེན་པའི་མཐུན་རྐྱེན་ཚང་ཞིང་འགལ་རྐྱེན་ཡམས་ནད་དང་འདྲ་བའི་ཤེས་སྒྲིབ་རྟོ ག་པ་ཟད་པར་སྤངས་་་
པའི་ཕྱིར་ཟེར་ན། ཐེག་ཆེན་གྱི་སྒོམ་ལམ་ཆེན་པོའི་ཆེན་པོ་ལ་གནས་པའི་སེམས་དབའ་དེས་ཤེས་སྒྲིབ་
རྟོ ག་པ་ཟད་པར་སྤངས་པར་ཐལ། སྦྱོར་བ་འཐད་པའི་ཕྱིར། འདོད་ན། དེ་ཆོས་ཅན། ཤེས་སྒྲིབ་
སྤངས་པར་ཐལ་ལོ། །ཁོ་ན་རེ། ཤེས་སྒྲིབ་རྟོ ག་པའི་བག་ཆགས་དང་ཤེས་སྒྲིབ་ལ་སྤང་དཀའ་སླའི་ཁྱད་
པར་མེད་པར་ཐལ། ཁྱོད་ཀྱི་ཐལ་འགྱུར་དེ་ལ་ཁྱབ་འབྲེལ་ཡོད་པའི་ཕྱིར། འདོད་ན། བདེན་འཛིན་
དང་བདེན་འཛིན་གྱི་བག་ཆགས་སྤང་དཀའ་སླའི་ཁྱད་པར་མེད་པར་ཐལ། འདོད་པའི་ཕྱིར། འདོད་
ན། བདེན་འཛིན་མངོན་དུ་གྱུར་པ་དང༌། བདེན་འཛིན་གྱི་ས་བོན་ལ་སྤང་དཀའ་སླའི་ཁྱད་པར་མེད་
པར་ཐལ། འདོད་པའི་ཕྱིར་ཟེར་ན་མ་ཁྱབ་པ་སྔར་བཤད་ཟིན་ཏོ།།
བདུན་པ། བར་ཆད་མེད་པའི་རྩེ་སྦྱོར་བཤད་པ།
བཞི་པ་ བར་ཆད་མེད་པའི་རྩེ་སྦྱོར་ལ། ངོ་བོ། རྒྱུ། སྤང་བྱའོ། །དང་ པོ་ལ། མདོ་དང༌། །
བསྟན་བཅོས་གཉིས་ལས། དང་ པོ་ནི། གོང་དུ་ཡོན་ཏན་སྟོན་པའི་ སྐབས་ སུ་རང་ གིས་སེམས་སྐྱེད་ཅིང་
གཞན་ཡང་དེ་ལྟར་སྐྱེད་དུ་གཞུག་གོ་ཞེས་གསུངས་པ་ལས་འཕྲོས་ནས། གསོལ་བ་བཅོམ་ལྡན་འདས་བྱང་
ཆེན་སེམས་དང་ པོ་བསྐྱེད་པ་སེམས་ཅན་ཐམས་ཅད་ཀྱི་དོན་དུ་བླ་མེད་རྫོགས་བྱང་དུ་མངོན་འཚང་རྒྱ་བར་
འཚལ་བར་འདོད་པ་དེས། བསོད་ནམས་ཅི་ཙམ་ཞིག་འཕེལ་ བར་འགྱུར། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ སེམས་ཅན་ཇི་
སྙེད་པ་དེ་དག་ཐམས་ཅད་ཉན་ཐོས་ཀྱི་ས་ལ་གནས་པར་འགྱུར་ནས་ གྲངས་ སུ་ཡང་མི་བཟོད་ཆར་ཡང་མི་་་
བཟོད་བགྲང་བར་ཡང་ མི་བཟོད་དཔེར་ཡང་མི་བཟོད་རྒྱུར་ཡང་མི་བཟོད་དོ། །ཞེས་པས་ བར་ཆད་མེད་
རྩེ་བསོད་ནམས་མང་པོས་མཚོན་ནས་བསྟན། རྣམ་པ་ཐམས་ཅད་མཁྱེན་པ་ཉིད་ཀྱི་ མཚན་ཉིད་དེ་སྟོན་
པ་ལ། གསོལ་བ་བཅོ མ་ལྡན་འདས་བྱང་ཆེན་ སེམས་དང་ པོ་བསྐྱེད་པས་ཅི་ཡིད་ལ་བགྱི། བཅོམ་ལྡན་
འདས་ཀྱིས་བཀའ་སྩལ་པ། རྣམ་མཁྱེན་ཉིད་ཡིད་ལ་བྱའོ། །ཞེས་གསུངས། གཉིས་པ་ལ་གསུམ་
ལས། དང་ པོ་ནི། སྒོམ་ལམ་རྩེ་སྦྱོར་གྱི་འོག་ཏུ་ བར་ཆད་མེད་རྩེ་འཆད་པའི་རྒྱུ་མཚན་ཡོད་དེ། སྒོམ་
རྩེའི་ རྗེས སུ་རང་གི་འབྲས་བུར་གྱུར་པའི་ བར་ཆད་མེད་རྩེ་སྐྱེ་བས་དེ་ལྟར་བ ཤད་པའི་ཕྱིར། ཞེས་
419



E
མཚམས་སྦྱོར་བ་ལ། སྒོམ་པའི་ལམ་གྱི་རྗེས་ལ་ བར་ཆད་མེད་པའི་ལམ་ཡིན་ པས། བར་ཆད་མེད་པའི་
ཏིང་ངེ་འཛིན། ཞེས་གསུངས། གཉིས་པ་ནི། མདོ་དེའི་དོན་འཆད་པ་ལ། སྟོང་གསུམ་སྐྱེ་བོ་ཉན་
ཐོས་ དང༌ ། །ཞེས་སོགས་གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། འགའ་
ཞི ག་བ། །ཞེས་སོགས་གསུངས། དེ་ཡང་མདོ་ཚན་དང་པོའི་དོན་འཆད་པ་ལ། སྟོང་གསུམ་སྐྱེ་བོ་ཉན་
ཐོས་དང༌། །ཞེས་སོགས་དང༌། འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ ཁམས་ཀྱི་
སེམས་ཅན་རྣམས་ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའི་སྐྱོན་མེད་པ་ལ་བཀོད་ནས་་
བསོད་ནམས་བསྐྱེད་པ་གང་ཡིན་པ་དེ་དཔེར་མཛད་ནས་དེ་བས་ ཁྱད་པར་དུ་འཕགས་པར་བསོད་ནམས་་་
མང་བ་ཉིད་ཀྱིས། ཞེས་གསུངས། མདོ་ཚན་གཉིས་པའི་དོན་འཆད་པ་ལ། སངས་རྒྱས་ཉིད་ཀྱི་ བར་
མེད་དེ། །ཞེས་སོགས་དང༌། རྣམ་མཁྱེན་ཉིད་གང་ཡིན་པ་དེ་སངས་རྒྱས་ཉིད་ཡིན་ པས་སངས་རྒྱས་
ཉིད་འཐོབ་པའི་ བར་ཆད་མེད་པའི་ཏིང་ངེ་འཛིན་གང་ཡིན་པ་དེ་ནི་འདིར་བར་ཆད་མེད་པའི་ཏིང་ངེ་་་་་་
འཛིན་ཅེས་བྱའོ། །ཞེས་གསུངས།
གཞུང་དོན་ནི། རྒྱུན་མཐའི་བར་ཆད་མེད་ལམ་ཆོས་ཅན། བར་ཆད་མེད་པའི་རྩེ་སྦྱོར་ཡིན་ཏེ།
མཁྱེན་གསུམ་བསྡུས་བསྒོམས་རབ་ཏུ་གྱུར་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་མཐར་་་་་
ཐུག་གང་ཞིག རང་གི་འབྲས་བུར་གྱུར་པའི་རྣམ་ མཁྱེན་དངོས་སུ་སྐྱེད་བྱེད་ཡིན་པའི་ཕྱིར། རྟགས་
དེ་གསལ་བ་དེའི་མཚན་ཉིད། མདོ་ལས་བར་ཆད་མེད་པའི་རྩེ་སྦྱོར་བསོད་ནམས་མང་པོས་མཚོན་ནས་
བསྟན་པ་ཡིན་ཏེ། སྟོང་གསུམ་གྱི་སེམས་ཅན་ཐམས་ཅད་ཉན་ཐོས་དང་རང་ སངས་རྒྱས་གྱི་ས་ལ་བཀོད་
པའི་དགེ་བ་དཔེར་མཛད་ནས་དེ་བས་ ཀྱང་བསོད་ནམས་ཆེས་མང་བས་མཚོན་ནས་བསྟན་པའི་ཕྱིར།
དེ་ལྟར་སྟོན་པའི་རྒྱུ་མཚན་ཡོད་དེ། དེའི་འབྲས་བུ་རྣམ་ མཁྱེན་དེ་བསོད་ནམས་མང་བས་དེ་ལྟར་བསྟན་
པའི་ཕྱིར།།
ཁོ་ན་རེ། རྒྱུན་མཐའི་བར་ཆད་མེད་ལམ་སྐད་ཅིག་དང་པོ་ཆོས་ཅན། ཟུར་གཉིས་པ་དེར་ཐལ།
བར་ཆད་མེད་རྩེ་ཡིན་པའི་ཕྱིར། འདོད་མི་ནུས་ཏེ། ཁྱོད་དང་ཁྱོད་ཀྱི་དངོས་འབྲས་སུ་གྱུར་ པའི་རྣམ་
མཁྱེན་གཉིས་ཀྱི་བར་དུ་རྒྱུན་མཐའི་བར་ཆད་མེད་ལམ་སྐད་ཅིག་གཉིས་པས་ཆོད་པའི་ཕྱིར་ཏེ། ཁྱོད་
ཆོས་ཅན་དེའི་ཕྱིར་ན་མ་ཁྱབ་སྟེ། དངོས་པོ་ཡིན་ན། རང་གི་འབྲས་བུར་གྱུར་པའི་རྣམ་མཁྱེན་དངོས་
སུ་སྐྱེད་བྱེད་ཡིན་དགོས་པའི་ཕྱིར།
ཁ་ཅིག མཁྱེན་གསུམ་བསྡུས་བསྒོམས་རབ་ཏུ་ གྱུར་པའི་སེམས་དཔའི་རྣལ་འབྱོར་གང་ཞིག་
420



རང་འབྲས་རྣམ་མཁྱེན་དངོས་སུ་སྐྱེད་བྱེད་དེའི་མཚན་ཉིད་ཟེར། ཁ་ཅིག དེ་འདྲའི་ཤེས་རབ་ཀྱིས་
ཟིན་པའི་ཞེས་སོགས་ཟེར་བ་མི་འཐད་དེ། དང་པོ་ལ་རྒྱུན་མཐའི་ བར་ཆད་མེད་ལམ་དང༌། གཉིས་པ་
ལ་ཐེག་ཆེན་གྱི་སྦྱོར་ལམ་གྱིས་མ་ངེས་པའི་ ཕྱིར།།
ཁ་ཅིག དེ་གང་ཞིག ཤེས་སྒྲིབ་ཀྱི་དངོས་གཉེན་བྱེད་པ་དེའི་མཚན་ཉིད་ཟེར་ན། རྒྱུན་
མཐའི་བར་ཆད་མེད་ལམ་པའི་རྒྱུད་ཀྱི་ཀུན་རྫོབ་སེམས་བསྐྱེད་ཆོས་ཅན། ཟུར་གཉིས་པ་དེར་ཐལ།
མཚོན་བྱ་དེའི་ཕྱིར་ཏེ། རྒྱུན་མཐའི་ཡེ་ཤེས་ཡིན་པའི་ཕྱིར། ཁ་ཅིག དེ་གང་ཞིག རང་
འབྲས་རྣམ་མཁྱེན་ཉེར་ལེན་གྱི་སྒོ་ནས་དངོས་སུ་སྐྱེད་བྱེད་དེའི་མཚན་ཉིད་ཟེར་ན། རྒྱུན་མཐ འི་ བར་
ཆད་མེད་ལམ་སྐད་ཅིག་དང་ པོ་ཆོས་ཅན། ཟུར་གཉིས་པ་དེར་ཐལ། མཚོན་བྱ་དེའི་ཕྱིར། འདོད་མི་
ནུས་ཏེ། ཁྱོད་དང་ཁྱོད་ཀྱི་ཉེར་ལེན་བྱས་པ་ལས་བྱུང་བའི་རྣམ་མཁྱེན་གཉིས་ཀྱི་ བར་དུ་རྒྱུན་མཐའི་བར་
ཆད་མེད་ལམ་སྐད་ཅིག་གཉིས་པས་ཆོད་པའི་ཕྱིར་ཏེ། ཁྱོད་ཆོས་ཅན་དེའི་ཕྱིར།
ཁ་ཅིག དེ་འདྲའི་སེམས་དཔའི་རྣལ་འབྱོར་མཐར་ཐུག་གང་ཞིག རང་འབྲས་རྣམ་མཁྱེན་ཉེར་
ལེན་གྱི་སྒོ་ནས་འབྱིན་པ་དེ་དེའི་མཚན་ཉིད་ཟེར་ན། བྱང་ཆུབ་སེམས་དཔའ་ཆོས་འཕ གས་ཀྱི་རྒྱུད་ཀྱི་
རྒྱུན་མཐའི་བར་ཆད་མེད་ལམ་ཆོས་ཅན། ཟུར་གཉིས་པ་དེར་ཐལ། མཚོན་བྱ་དེའི་ཕྱིར། འདོད་ན།
དེ་ཆོས་ཅན། ཁྱོད་ཀྱི་འབྲས་བུར་གྱུར་པའི་རྣམ་ མཁྱེན་དེ་ཁྱོད་ཀྱི་ཉེར་ལེན་བྱས་པ་ལས་བྱུང་བར་ཐལ། །
འདོད་པའི་ཕྱིར། འདོད་ན། དེའི་འབྲས་བུར་གྱུར་པའི་རྣམ་ མཁྱེན་ཆོས་ཅན། སྟོན་པ་ཤཱཀྱ་ཐུབ་པའི་
རྒྱུད་ལ་ཁྱོད་མེད་པར་ཐལ། ཁྱོད་བྱང་ཆུབ་སེམས་དཔའ་ཆོས་འཕ གས་ཀྱི་རྒྱུད་ཀྱི་རྒྱུན་མཐའི་བར་ཆད་
མེད་ལམ་གྱིས་ཉེར་ལེན་བྱས་པ་ལས་བྱུང་བའི་ཤེས་པ་ཡིན་ པའི་ ཕྱིར། འདོད་ན། དེའི་རྒྱུད་ཀྱི་རྒྱུན་
མཐའི་བར་ཆད་མེད་ལམ་ཆོས་ཅན། སྟོན་པ་ཤཱཀྱ་ཐུབ་པའི་རྒྱུད་ལ་ཁྱོད་ཀྱི་འབྲས་བུར་གྱུར་པའི་རྣམ་
མཁྱེན་ཡོད་པར་ཐལ། ཁྱོད་དངོས་པོ་ཡིན་ པའི་ ཕྱིར་རོ།།
གཉིས་པ་ལ་མདོ་བསྟན་བཅོས་གཉིས་ལས། དང་པོ་ནི། གསོལ་བ་བཅོམ་ལྡན་འདས་རྣམ་མཁྱེན་
ཉིད་ཀྱི་དངོས་པོ་ཇི་ལྟ་བུ་ཞིག་མཆིས། དམིགས་པ་ཇི་ལྟ་བུ་ཞིག་མཆིས། དབང་བསྒྱུར་བ་ཇི་ལྟ་བུ་ཞིག་
མཆིས། རྣམ་པ་ཇི་ལྟ་བུ་ཞིག་མཆིས། མཚན་ཉིད་ཇི་ལྟ་བུ་ཞིག་མཆིས། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་རྣམ་མཁྱེན་ཉིད་ཅེས་བྱ་བ་ནི་དངོས་པོ་མེད་པ་མཚན་ཉིད་མེད་པ་མཚན་མ་
མེད་པ་བྱེད་པ་མེད་པ་སྐྱེ་བ་མེད་པ་འབྱུང་བ་མེད་པ་སྟེ། རབ་འབྱོར་གང་ཡང་འདི་སྐད་དུ་རྣམ་མཁྱེན་
ཉིད་ཀྱི་དམིགས་པ་ཇི་ལྟ་བུ། དབང་བསྒྱུར་བ་ཇི་ལྟ་བུ། མཚན་ཉིད་ཇི་ལྟ་བུ། ཞེས་ཟེར་བ་ནི། རབ་
421



འབྱོར་རྣམ་མཁྱེན་ཉིད་ཀྱི་དམིགས་པ་ནི་དངོས་པོ་མེད་པ་བདག་པོ་ནི་དྲན་པ་རྣམ་པ་ནི་ཞི་བ་མཚན་ཉིད་་་
མེད་པ་ཡིན་ཏེ། རབ་འབྱོར་འདི་ནི་རྣམ་མཁྱེན་ཉིད་ཀྱི་དམིགས་པའོ། །འདི་ནི་དབང་བསྒྱུར་པའོ། །
འདི་ནི་རྣམ་པའོ། །འདི་ནི་མཚན་ཉིད་དོ། །ཞེས་གསུངས།
གཉིས་པ་ལ་གསུམ་ལས། དང་ པོ་ནི། འདིར་བར་སྐབས་ཀྱི་ཚིགས་སུ་བཅད་པ་གཅིག་གསུངས་
པ་ཆོས་ཅན། དགོས་པ་ཡོད་དེ། བར་ཆད་མེད་ལམ་པའི་ཏིང་ངེ་འཛིན་དེའི་དམིགས་པའི་ཡུལ་དང་།
བདག་པོ་དང་རྣམ་པ་རྣམས་ཇི་ལྟ་བུ་ཞེ་ན། དེའི་ལན་བ སྟན་པར་བྱ་བའི་ཆེད་ཡིན་པའི་ཕྱིར། ཞེས་་
མཚམས་སྦྱོར་བ་ལ། དེའི་དམིགས་པ་ལ་སོགས་པ་ཇི་ལྟ་བུ་ཞིག་ཡིན་ཞེ་ན། བར་སྐབས་ཀྱི་ཚིགས་སུ་་
བཅད་པས་དམིགས་པ་ལ་སོགས་པ་གསུངས་པ། ཞེས་གསུངས། །
གཉིས་པ་ནི། མདོ་དེའི་དོན་འཆད་པ་ལ། འདི་ཡི་དམིགས་པ་དངོས་མེད་དེ། །ཞེས་སོགས་
གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། བར་ཆད་མེད་ལམ་པའི་ཏིང་ངེ་འཛིན་
འདིའི་དམིགས་པའི་རྐྱེན་གྱི་ཆོས་ཐམས་ཅད་དངོས་པོ་མེད་པར་དམིགས་པ་ཡིན་ནོ། །བདག་པོའི་རྐྱེན་
ནི་དྲན་པ་ཡིན་ནོ། །རྣམ་པ་ནི་རང་བཞིན་གྱིས་ཞི་བ་ཉིད་ཡིན་ནོ། །གནས་འདི་ལ་ནི་གཏིང་དཔག་
དཀའ་བའི་ ཕྱིར་རབ་ཏུ་སྨྲ་བ་ཐབས་ལ་མཁས་པ་མ་རྟོ གས་པ་རྣམས་ཀྱི་ཀླན་ཀའི་རྒོལ་པ་བརྒྱུད་མར་་་་་་་་
འབྱུང་བས་ཐབས་ལ་མཁས་པས་དེ་དག་བསལ་ བར་བྱ་སྟེ། འདིས་ནི་འདིའི་ཟབ་པ་ཉིད་བསྙད་དོ་སྙམ་
དུ་དགོངས་པ་ཡིན་ནོ། །ཞེས་གསུངས།
་ གཞུང་དོན་ནི། བར་ཆད་མེད་པའི་རྩེ་སྦྱོར་ཆོས་ཅན། ཁྱད་ཆོས་གསུམ་དང་ ལྡན་ཏེ། དམིགས་
པའི་ཁྱད་པར། བདག་པོའི་ཁྱད་པར། རྣམ་པའི་ཁྱད་པར་གསུམ་དང་ལྡན་པའི་ཕྱིར། ཕུང་པོ་བདེན་
མེད་ཆོས་ཅན། བར་ཆད་མེད་པའི་རྩེ་སྦྱོར་གྱི་དམིགས་པ་ཡིན་ཏེ། དེའི་སྒྲོ་འདོགས་ གཅད་པར་བྱ་བའི་
གཞི་ཡིན་པའི་ཕྱིར། བར་ཆད་མེད་པའི་རྩེ་སྦྱོར་དེའི་དེ་མ་ཐག་རྐྱེན་ལ་ཡོད་པའི་ཐེག་ཆེན་སེམས་བསྐྱེད་
ཆོས་ཅན། བར་ཆད་མེད་པའི་རྩེ་སྦྱོར་གྱི་བདག་རྐྱེན་ཡིན་ཏེ། བར་ཆད་མེད་པའི་རྩེ་སྦྱོར་རང་དབང་
དུ་སྐྱེད་བྱེད་ཡིན་ པའི་ཕྱིར། བར་ཆད་མེད་པའི་རྩེ་སྦྱོར་ཆོས་ཅན། རྣམ་པ་གཉིས་སྣང་གི་སྤྲོས་པ་ཉེ་
བར་ཞི་བ་ཉིད་དང་ ལྡན་ཏེ། ཕུང་སོགས་བདེན་མེད་དུ་མངོན་སུམ་དུ་རྟོགས་པའི་སེམས་དཔའི་རྣལ་
འབྱོར་མཐར་ཐུག་ཡིན་པའི་ཕྱིར། བར་ཆད་མེད་རྩེའི་དམིགས་པ་ཆོས་ཅན། ཁྱོད་ལ་དངོས་སྨྲ་པ་ཀླན་
ཀ་འབྱུང་བའི་རྒྱུ་མཚན་ཡོད་དེ། ཁྱོད་བདེན་གཉིས་ཀྱི་རྣམ་དབྱེ་ལ་མི་མཁས་པའི་དངོས་སྨྲ་པས་རྟོ གས་་
422
ཟ



པར་དཀའ་བའི་ཟབ་དོན་ཡིན་པའི་ཕྱིར། ཁོ་ན་རེ། གཞུང་འདིའི་ བར་རྩེའི་དམིགས་རྣམ་ བསྟན་པར་
ཐལ། སྦྱོར་བ་དང་ པོ་འཐད་པའི་ཕྱིར། འདོད་མི་ནུས་ཏེ། དེས་རྣམ་མཁྱེན་གྱི་ དམིགས་རྣམ་ བསྟན་
པའི་ཕྱིར་ཏེ། རྣམ་པ་ཐམས་ཅད་མཁྱེན་པ་ཉིད་ཀྱི་དམིགས་པ་ནི། ཞེས་གསུངས་པའི་ཕྱིར་ཟེར་ན་མ་
ཁྱ བ། གཞན་ཡང༌། སངས་རྒྱས་ཉིད་ཀྱི་ བར་མེད་དེ། །ཞེས་པས་ བར་ཆད་མེད་རྩེའི་དེ་མ་ཐག་རྐྱེན་
བསྟན་ལ། འདི་ཡི་དམིགས་པ་དངོས་མེད་དེ། །ཞེས་པས། དེའི་དམིགས་རྣམ་བསྟན་པའི་ཕྱིར། །
འདོད་མི་ནུས་ཏེ། དེས་རྣམ་མཁྱེན་གྱི་དེ་བསྟན་པའི་ཕྱིར་ཏེ། དེ་ནི་རྣམ་པ་ཀུན་མཁྱེན་ཉིད། །ཅེས་
གསུངས་པའི་ཕྱིར་ཟེར་ན་མ་ཁྱབ་བོ།།
བརྒྱད་པ། བསལ་བྱ་ལོག་རྟོག་བཤད་པ།
གསུམ་པ་ལ། མདོ་ལས་ གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་
པོ་ནི། མདོ་ལས། གསོལ་པ་བཅོམ་ལྡན་འདས་ཅི་ལགས་རྣམ་མཁྱེན་ཉིད་འབའ་ཞིག་དངོས་པོ་མ་
མཆིས་པ་ལགས་སམ། ཞེས་སོགས་གསུངས། །
གཉིས་པ་ལ་གསུམ་ལས། དང་ པོ་ནི། བར་ཆད་མེད་པའི་རྩེ་སྦྱོར་གྱི་འོག་ཏུ་བསལ་བྱ་ལོག་རྟོག་
འཆད་པའི་རྒྱུ་མཚན་ཡོད་དེ། བདེན་གཉིས་ཚུལ་བ ཞིན་འབྱེད་ པའི་བློ་ཤེས་རབ་ཀྱི་ནོར་ཅན་བྱང་སེམས་
རྣམས་ཀྱི་ལོག་པར་རྟོག་པ་ཇི་ལྟ་བུ་ཞིག་ བསལ་བས་ཏིང་ངེ་འཛིན་དེ་བསྐྱེད་པར་བྱ་ཞེས་བསྟན་པར་་་་་
བྱ་བའི་ཆེད་ཡིན་པའི་ཕྱིར། ཞེས་མཚམས་སྦྱོར་བ་ལ། བློའི་ནོར་ཅན་རྣམས་ཀྱི་ལོག་པར་རྟོ ག་པ་
ཇི་ལྟ་བུ་ཞིག་བསལ་བས་ ཏིང་ངེ་འཛིན་དེ་བསྐྱེད་པར་བྱ་ཞེ་ན། ཏིང་ངེ་འཛིན་གྱི་འོག་ཏུ་ལོག་པར་རྟོག་
པ། ཞེས་གསུངས། གཉིས་པ་ནི། མདོ་དེའི་དོན་འཆད་པ་ལ། དམིགས་པ་འཐད་དང་དེ་ཡི་ནི། །
ཞེས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། འདུས་བྱས་དང་ཞེས་སོགས་གསུངས།
གསེར་ཕྲེང་ལྟར་ན་བསལ་བྱ་ལོག་རྟོ ག་ལ་བསྟན་བཤད་གཉིས་ལས། དང་ པོ་ནི། རབ་ཏུ་སྨྲ་རྣམས་
བརྒྱུད་མར་རྒོལ། །ཞེས་དང༌། གནས་འདི་ལ་ནི། ཞེས་སོགས་རྩ་འགྲེལ་གྱིས་བསྟན་ནས། གཉིས་
པ་དེ་སྟོན་པ་ལ། དམིགས་པ་འཐད་དང་། ཞེས་སོགས་རྩ་འགྲེལ་གྱིས་བསྟན། འདི་ལ་བསལ་བྱ་ལོག་
423
，



རྟོག །སེལ་བྱེད་ཀྱི་ལན། བསལ་ནས་ ཏིང་ངེ་འཛིན་སྐྱེ་ཚུལ་དང་ གསུམ་ལས། དང་པོ་ནི། འདུས་
བྱས་དང་། ཞེས་སོགས་ཀྱིས་འཆད། གཉིས་པ་ནི། དེ་བས་ན་ཀུན་རྫོབ་དང་དོན་དམ་པའི་སྒོ་ཅན་གྱི་
ཀླན་ཀ་ལ་གོ་རིམ་བཞིན་དུ་དོན་དམ་པ་དང་ཀུན་རྫོབ་ཀྱི་སྒོ་ནས་ལན་གདབ་དགོས་པས། ཞེས་པས་
འཆད།
གསུམ་པ་ནི། བྱང་ཆུབ་སེམས་དཔའ་དགེ་བ་འདོད་པ་རྣམས་ཀྱི་བདེན་པ་གཉིས་ཀ་ལ་བརྟེན་པའི་
ཐབས་ལ་མཁས་པས་རྣམ་པ་སྟོང་དུ་བསལ་བ་སྔོན་དུ་འགྲོ་བའི་ངེས་པ་རྣམ་པ་ཐམས་ཅད་དུ་ཡང་དག་་་་་་
པར་བསྐྱེད་ནས་ བར་ཆད་མེད་པའི་ཏིང་ངེ་འཛིན་བསྐྱེད་པར་བྱའོ། །ཞེས་པས་འཆད༑ དང་པོ་ལ་
ཡང་བསལ་བྱ་ལོག་རྟོག་གི་དབྱེ་གཞི། དབྱེ་ངོ་བཅུ་དྲུག བཅུ་དྲུག་ཏུ་འབྱེད་པའི་རྒྱུ་མཚན། སོ་སོའི་
ངོ་བོའོ། །དང་པོ་ནི། རྣམ་པ་ཀུན་མཁྱེན་ཉིད་རྟེན་ཅན། །ཞེས་དང༌། རྣམ་པ་ཐམས་ཅད་མཁྱེན་
པ་ཉིད་ཀྱི་རྟེན་ཅན། ཞེས་འཆད། གཉིས་པ་ནི། རྣམ་པ་བཅུ་དྲུག་དག་ཏུ་བཞེད། །ཅེས་དང༌།
ལོག་པར་རྟོ ག་པ་བཅུ་དྲུག་གོ །ཞེས་འཆད། གསུམ་པ་ནི། ཇི་སྐད་བཤད་པའི་ཡུལ་ཅན་ཉིད་ཀྱིས། །
ཞེས་འཆད། བཞི་པ་ལ་བཅུ་དྲུག་ཡོད་པའི། དང་པོ་དམིགས་པ་འཐད་པ་ལ་ལོག་པར་རྟོ ག་པ་དེ་སྟོན་
པ་ལ། མདོ་ལས། གསོལ་བ་བཅོམ་ལྡན་འདས་ཅི་ལགས་རྣམ་མཁྱེན་ཉིད་འབའ་ཞིག་དངོས་པོ་མ་
མཆིས་པ་ལགས་སམ། འོན་ཏེ་གཟུགས་ ཀྱང་དངོས་པོ་མ་མཆིས་པ་ལགས། ནས། འདུས་བྱས་དང་
འདུས་པ་བྱས་ཀྱི་ཁམས་ཀྱང་དངོས་པོ་མེད་དོ། །ཞེས་སོགས་གསུངས། དེའི་དོན་འཆད་པ་ལ། །
དམིབས་པ་འཐད་དང་། ཞེས་དང༌། འདུས་བྱས་དང༌། ཞེས་སོགས་གསུངས། འདི་ལ་ཡང་།
ཡུལ་གང་ལ་རྟོ ག་པ། ཚུལ་ཇི་ལྟར་རྟོག་པ། དེ་ལྟར་རྟོ ག་པའི་རྒྱུ་མཚན། ལོག་པར་རྟོ ག་མཁན་གྱི་གང་
ཟག་དང་ བཞི་ལས། དང་པོ་ནི། དམིགས་པ་འཐད་པ་དང༌། ཞེས་པས་འཆད། གཉིས་པ་ནི།
ཕན་ཚུན་འགལ་བའི་དོན་སྒྲུབ་པས་མི་འཐད་པ་ཉིད་ཀྱིས་ཐེ་ཚོམ་གྱི་ངོ་བོ་ཞེས་འཆད། གསུམ་པ་ནི།
འདུས་བྱས་དང་འདུས་མ་བྱས་ཀྱི་ཁམས་དག་དངོས་པོ་མེད་པ་ཉིད་ཀྱིས། ཞེས་འཆད། བཞི་པ་ནི།
སྨྲ་བ་རྣམས་ཀྱི་ལོག་རྟོག་པ། །ཞེས་དང༌། སྐྱེ་བོ་བྱང་ཆུབ་སེམས་དཔའི་ཐབས་ལ་མཁས་པ་མི་ཤེས་
པའི་རབ་ཏུ་སྨྲ་བ་ཉིད་ཐམས་ཅད་ཀྱི་ལོག་པར་རྟོ ག་པ་ཞེས་འཆད། རྟོག་ཚུལ་དང༌། རྟོག་མཁན་
གཉིས་འོག་མ་ཀུན་ལ་སྦྱར་རོ། །གཉིས་པ་དམིགས་པ་དེའི་ངོ་བོ་ཉིད་ལ་ལོག་པར་རྟོག་པ་དེ་སྟོན་པ་ལ།
རབ་འབྱོར་འདི་ལྟར་ཡང་ཆོས་ཐམས་ཅད་ནི་སྟོང་པ་ཉིད་ཀྱི་ངོ་བོ་ཉིད་ཆོས་ཐམས་ཅད་ནི་དངོས་པོ་མེད་་་་
པའི་ངོ་བོ་ཉིད་དུ་རིག་པར་བྱའོ། །ཞེས་སོགས་གསུངས། དེའི་དོན་འཆད་པ་ལ། གང་ལ་རྟོག་པའི་
424



ཡུལ་ནི། དེ་ཡི་ནི། ངོ་བོ་ཉིད་ངེས་གཟུང་བ་དང་། །ཞེས་དང་། དམིགས་པའི་ངོ་བོ་ཉིད་ངེས་
པར་གཟུང་བ་དང༌། ཞེས་འཆད། དེ་ལྟར་རྟོག་པའི་རྒྱུ་མཚན་ནི། རྣམ་པ་ཐམས་ཅད་དུ་མེད་པའི་
ཕྱིར། ཞེས་པས་འཆད། འོག་མ་རྣམས་ལ་དེ་བཞིན་སྦྱར་རོ། །གསུམ་པ་རྣམ་མཁྱེན་ཉིད་ཀྱི་ཡེ་ཤེས་
ལ་ལོག་པར་རྟོག་པ་དེ་སྟོན་པ་ལ། དེས་སངས་རྒྱས་ཀྱི་སྤྱན་གྱིས་སྟོང་གསུམ་གྱི་སྟོང་ཆེན་པོའི་འཇིག་རྟེན་
གྱི་ཁམས་ལ་རྣམ་པར་ལྟ་ན་དངོས་པོ་མེད་པར་ཡང་ མི་དམིགས་ན་དངོས་པོ་ཡོད་པར་ལྟ་སྨོས་ཀྱང་ཅི་་་་་་
དགོས། ཞེས་སོགས་གསུངས། དེའི་དོན་འཆད་པ་ལ། རྣམ་ཀུན་མཁྱེན་ཉིད་ཡེ་ཤེས་དང༌། །ཞེས་
དང༌། དངོས་པོ་དང་དངོས་པོ་མེད་པ་མི་དམིགས་པས་རྣམ་མཁྱེན་ཉིད་ཀྱི་ཡེ་ཤེས་དང༌། ཞེས་
གསུངས།
བཞི་པ་བདེན་གཉིས་ལ་ལོག་པར་རྟོག་པ་དེ་སྟོན་པ་ལ། གསོལ་བ་བཅོམ་ལྡན་འདས་ཅི་ལགས།
འཇིག་རྟེན་གྱི་ཀུན་རྫོབ་ཀྱང་གཞན་ལ་དོན་དམ་པ་ཡང་གཞན་ཞིག་ལགས་སམ། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་འཇིག་རྟེན་གྱི་ཀུན་རྫོབ་ཀྱང་གཞན་ཞིག་ལ་དོན་དམ་པ་ཡང་གཞན་ཞིག་
ཞེས་བྱ་བ་ཡང་མེད་དེ། འཇིག་རྟེན་གྱི་ཀུན་རྫོབ་ཀྱི་དེ་བཞིན་ཉིད་གང་ཡིན་པ་དེ་ཉིད་དོན་དམ་པའི་དེ་
བཞིན་ཉིད་ཡིན། ཞེས་སོགས་གསུངས། དེའི་དོན་འཆད་པ་ལ། དམ་པའི་དོན་དང་ཀུན་རྫོབ་
དང༌༑ །ཞེས་དང༌། དེ་བཞིན་ཉིད་ཀྱི་ངོ་བོ་ཉིད་ཀྱིས་ཀུན་རྫོབ་དང་དོན་དམ་པའི་བདེན་པ་ གཉིས་
དང་། ཞེས་གསུངས།
ལྔ་པ་སྦྱོར་བའི་ངོ་བོ་ལ་ལོག་པར་རྟོ ག་པ་ དེ་སྟོན་པ་ལ། དེ་ནས་ཚེ་ལྡན་རབ་འབྱོར་གྱིས་བཅོམ་
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་སེམས་དཔའི་སྤྱོད་པ་བྱང་ཆུབ་
སེམས་དཔའི་སྤྱོད་པ་ཞེས་བགྱི་ན་དེ་སྐད་དུ་བྱང་ཆུབ་སེམས་དཔའི་སྤྱོད་པ་ཞེས་པ་གང་གི་ཚིག་བླ་དྭགས་་་
ལགས་ ནས། གཟུགས་སྟོང་པ་ཞེས་བྱ་བར་སྤྱོད་དེ་ཅི་ནས་ཀྱང་བློ་རྣམ་པ་གཉིས་སུ་མི་འགྱུར་བ་དེ་
ལྟར་སྤྱོད་དོ། . །ཞེས་སོགས་གསུངས། དེའི་དོན་འཆད་པ་ལ། སྦྱོར་དང༌། ཞེས་དང་། སྤྱིན་པ་ལ་
སོགས་པ་མི་དམིགས་པས་སྦྱོར་བ་དང༌། ཞེས་གསུངས།
དྲུག་པ་སངས་རྒྱས་དཀོན་མཆོག་ལ་ལོག་པར་རྟོག་པ། བདུན་པ་ཆོས་དཀོན་མཆོག་ལ་ལོག་པར་
རྟོ ག་པ། བརྒྱད་པ་དགེ་འདུན་དཀོན་མཆོག་ལ་ལོག་པར་རྟོག་པ་གསུམ་སྟོན་པ་ལ། དེ་སྐད་ཅེས་བཀའ་
སྩལ་པ་དང་། ཚེ་ལྡན་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་
འདས་སངས་རྒྱས་སངས་རྒྱས་ཞེས་བགྱི་ན་སངས་རྒྱས་ཞེས་བགྱི་བ་དེ་གང་གི་ཚིག་བླ་དྭགས་ལགས།་
425



བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཡང་དག་པའི་ དོན་གྱི་སངས་རྒྱས་ཞེས་བྱ་སྟེ། ནས།
ཡང་དག་པའི་དོན་དུ་རྟོ གས་པས་དེའི་ཕྱིར་སངས་རྒྱས་ཞེས་བྱའོ། །ཞེས་དང་། རབ་འབྱོར་གྱིས་
གསོལ་བ་བཅོམ་ལྡན་འདས་བྱང་ཆུབ་སེམས་དཔའ་བྱང་ཆུབ་སེམས་དཔའ་ཞེས་བགྱི་ན་བྱང་ཆུབ་སེམས་་་
དཔའ་ཞེས་བགྱི་བ་དེ་གང་གི་ཚིག་བླ་དྭགས་ལགས། བཅོམ་ལྡན་འདས་ཀྱིས་བཀའ་སྩལ་པ། བྱང་ཆུབ་
སེམས་དཔའ་ཞེས་བྱ་བ་དེ་ནི་སྟོང་པ་ཉིད་ཀྱི་ཚིག་བླ་དྭགས་ལགས་སོ། །ནས། བྱང་ཆུབ་སེམས་དཔའ་
ཞེས་བྱ་བ་ནི་མིང་དང་མཚན་མ་ཙམ་སྟེ་དེའི་ཕྱིར་བྱང་ཆུབ་སེམས་དཔའ་ཞེས་བྱའོ། །ཞེས་དང༌།
གསོལ་པ་བཅོམ་ལྡན་འདས་བྱང་ཆེན་གང་བྱང་ཆུབ་འདིའི་དོན་དུ་སྤྱོད་པ་དེ་ཅི་ཕ་རོལ་ཏུ་ཕྱིན་པ་དྲུག་ལ་་
སྤྱོད་པ་དང་སྟོང་པ་ཉིད་ཐམས་ཅད་ལ་སྤྱོད་པ་དང༌། ནས། རབ་འབྱོར་བྱང་ཆེན་ཤེར་ཕྱིན་ལ་སྤྱོད་
པའི་བྱང་ཆུབ་ནི་ཆོས་གང་ཡང་ཚོགས་སུ་གྱུར་པའམ་འགྲིབ་པར་བྱ་བའམ་འགོང་བར་བྱ་བའམ་འཕེལ་་་་༌
བར་བྱ་བའམ་སྐྱེ་ བར་བྱ་བའམ་འགག་པར་བྱ་བའམ་ཀུན་ནས་ཉོན་མོངས་པར་བྱ་བའམ་རྣམ་པར་བྱང་་་
བར་འགྱུར་བའི་ཕྱིར་དམིགས་པའི་ཚུལ་གྱིས་ཉེ་བར་གནས་པ་མ་ཡིན་ནོ། །ཞེས་སོགས་གསུངས། །
དེའི་དོན་འཆད་པ་ལ། དཀོན་མཆོག་གསུམ་ པོ་དང༌། ཞེས་དང༌། རྟོ གས་པར་བྱ་བ་མེད་པས་
སངས་རྒྱས་དཀོན་མཆོག་དང༌། མིང་དུ་བཏགས་པ་ཙམ་དུ་ཟད་པས་ཆོས་དཀོན་མཆོག་དང༌།
གཟུགས་ལ་སོགས་པར་དམིགས་པ་བཀག་པས་དགེ་འདུན་དཀོན་མཆོག་དང༌། ཞེས་གསུངས།
དགུ་པ་སྤྱོད་པའི་ཁྱད་པར་ཐབས་མཁས་ལ་ལོག་པར་རྟོ ག་པ་སྟོན་པ་ལ། གསོལ་བ་བཅོམ་ལྡན་
འདས་བྱང་ཆེན་ཐབས་མཁས་པ་དང་ལྡན་པས་རྣམ་མཁྱེན་ཉིད་འཐོབ་པར་འགྱུར་བའི་ཐབས་དེ་གང་་་་་
ལགས། བཅོམ་ལྡན་འདས་ཀྱིས་བཀའ་སྩལ་པ། བྱང་ཆེན་སེམས་དང་ པོ་བསྐྱེད་པ་ནས་ཉེ་བར་ བཟུང་
སྟེ་སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད། ནས། དེ་ལྟར་མཁྱེན་ཉིད་དང་ལྡན་པའི་ཡིད་ལ་བྱ་བ་དེ་དང་
ལྡན་པས་སྦྱིན་པ་ལ་ཡང་སྦྱིན་པའི་འདུ་ཤེས་སུ་མི་འགྱུར་ལེན་པ་ལ་ཡང་ལེན་པའི་འདུ་ཤེས་སུ་མི་འགྱུར་་་་
གཏོང་བ་ལ་ཡང་གཏོང་བའི་འདུ་ཤེས་སུ་མི་འགྱུར་རོ། །ཞེས་སོགས་གསུངས། དེའི་དོན་འཆད་པ་
ལ། ཐབས་བཅས། ཞེས་དང༌། སྦྱིན་པ་ལ་སོགས་པར་མི་དམིགས་པས་ཐབས་ལ་མཁས་པ་དང༌།
ཞེས་གསུང༌
བཅུ་པ་དེ་བཞིན་གཤེགས་པའི་མངོན་པར་རྟོགས་པ་ལ་ལོག་པར་རྟོག་པ་དེ་སྟོན་པ་ས། གསོལ་བ་
བཅོམ་ལྡན་འདས་ཅི་ལགས། དངོས་པོ་མ་མཆིས་པས་དངོས་པོ་མ་མཆིས་པ་མངོན་པར་འཚང་རྒྱ་བར་
བགྱི་ བར་ནུས་སམ། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ནི་མ་ཡིན་ནོ། །ནས།
g26



ག
དེ་ལྟར་དངོས་པོ་མ་མཆིས་པས་དེ་མངོན་པར་རྟོ གས་པར་མི་འགྱུར། དངོས་པོ་ཀྱང་དེ་མངོན་པར་
རྟོ གས་པར་ མི་འགྱུར། དངོས་པོ་ ཀྱང་དངོས་པོ་མ་མཆིས་པ་མངོན་པར་རྟོ གས་པར་ མི་འགྱུར། དངོས་
པོ་མ་མཆིས་པས་ ཀྱང་དངོས་པོ་མངོན་པར་རྟོ གས་པར་ མི་འགྱུར་ན། བཅོམ་ལྡན་འདས་ཅིའི་སླད་དུ་ཐོབ་
པ་མ་མཆིས་ཤིང་མངོན་པར་རྟོ གས་པ་མ་མཆིས་པ་གཅིག་ཏུ་མི་འགྱུར་རམ། ཞེས་སོགས་གསུངས།
དེའི་དོན་འཆད་པ་ལ། ཐུབ་པའི་རྟོགས་པ་དང༌། ཞེས་དང༌། དངོས་པོ་དང་ དངོས་པོ་མེད་པ་དང་
གཉིས་ཀའི་ངོ་བོ་རྟོ གས་པ་བཀག་པས་དེ་བཞིན་གཤེགས་པའི་མངོན་པར་རྟོ གས་པ་དང༌། ཞེས་
གསུངས།
བཅུ་གཅིག་པ་ཕྱིན་ཅི་ལོག་ལ་ལོག་པར་རྟོག་པ་དེ་སྟོན་པ་ལ། གསོལ་བ་བཅོམ་ལྡན་འདས་བྱང་ཆེན་
གྱི་ སྤྲོས་པ་གང་ལགས། བཅོམ་ལྡན་འདས་ཀྱིས་བཀའ་སྩལ་པ། གཟུགས་རྟག་ཅེས་བྱ་བའམ། མི་རྟག་
ཅེས་བྱ་བ་ནི་བྱང་ཆེན་གྱི་སྤྲོས་པའོ། །ཞེས་སོགས་གསུངས། དེའི་དོན་འཆད་པ་ལ། ཕྱིན་ཅི་ལོག་
ནི། ཞེས་དང༌། སྤྲོས་པ་རྣམ་ པར་ བཞག་པའི་མི་རྟག་ཉིད་ལ་སོགས་པ་ཉིད་ཀྱིས་རྟག་པ་ལ་སོགས་པར་
ཕྱིན་ཅི་ལོག་པ་དང༌། ཞེས་གསུངས།
བཅུ་གཉིས་པ་ལམ་གྱི་ངོ་བོ་ལ་ལོག་པར་རྟོག་པ་དེ་སྟོན་པ་ལ། གསོལ་བ་བཅོམ་ལྡན་འདས་གལ་ཏེ་
བྱང་ཆེན་ལམ་ཐམས་ཅད་ཡོངས་སུ་རྫོགས་པར་ བགྱི་སྟེ་བྱང་ཆུབ་སེམས་དཔའི་སྐྱོན་མ་མཆིས་པ་ལ་འཇུག་་
པར་བགྱི་ན། བཅོམ་ལྡན་འདས་འདི་ལྟར་བརྒྱད་པའི་ལམ་ཡང་གཞན། ཞེས་པ་ནས། བྱང་ཆེན་
བརྒྱད་པར་འགྱུར་སྟེ་རྒྱུན་དུ་ཞུགས་པའི་འབྲས་བུ་ཐོབ་པའམ། ལན་ཅིག་ཕྱིར་འོང་བའི་འབྲས་བུ་ཐོབ་
པའམ། ཕྱིར་མི་འོང་བའི་འབྲས་བུ་ཐོབ་པའམ། དགྲ་བཅོམ་པ་ཉིད་ཐོབ་པའམ། རང་བྱང་ཆུབ་ཐོབ་
པར་ གྱུར་ནས་བྱང་ཆུབ་སེམས་དཔའི་སྐྱོན་མེད་པར་འཇུག་པའི་གནས་དང་ སྐབས་མེད་དེ། དེ་ནི་གནས་
མ་ཡིན་ནོ། །ཞེས་སོགས་གསུངས། དེའི་དོན་འཆད་པ་ལ། ལམ་བཅས་དང༌། ཞེས་དང༌།
ལམ་རྣམ་པར་བསྒོམས་པའི་འབྲས་བུ་མངོན་སུམ་དུ་མི་བྱེད་ པས་ལམ་དང༌། ཞེས་གསུངས། །
བཅུ་གསུམ་པ་གཉེན་པོ་ལ་ལོག་པར་རྟོག་པ་དང༌། བཅུ་བཞི་པ་སྤང་བྱ་མི་མཐུན་ཕྱོགས་ལ་ལོག་
པར་རྟོག་པ་གཉིས་སྟོན་པ་ལ། རབ་འབྱོར་འོན་ ཀྱང་འདི་ལྟར་གཟུགས་གང་ཡིན་པ་དང༌། ནས། ཇི་
ཙམ་གྱིས་ན་འཕགས་པའི་ཆོས་འདུལ་བ་ཞེས་བགྱི། བཅོམ་ལྡན་འདས་ཀྱིས་བཀའ་སྩལ་པ། རབ་
འབྱོར་འདི་ལ་ཉན་ཐོས་རྣམས་དང༌། རང་སངས་རྒྱས་རྣམས་དང༌། བྱང་ཆུབ་སེམས་དཔ འ་རྣམས་
དང༌༑ དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་འདོད་ཆགས་
427



+
དང་ ལྡན་པ་ཡང་མ་ཡིན་བྲལ་བ་ཡང་མ་ཡིན། ཞེས་སོགས་གསུངས། དེའི་དོན་འཆད་པ་ལ། གཉེན་
པོ་མི་མཐུན་ཕྱོགས་དག་དང༌། ཞེས་དང་། དོར་བ་དང་བླང་བ་མེད་པས་མི་མཐུན་པའི་ཕྱོགས་ དང་
གཉེན་པོ་དག་དང༌། ཞེས་གསུངས། །
པཅོ་ལྔ་པ་ཆོས་རྣམས་ཀྱི་རང་སྤྱིའི་མཚན་ཉིད་ལ་ལོག་པར་རྟོག་པ་དེ་སྟོན་པ་ལ། རབ་འབྱོར་འདི་
ནི་བྱང་ཆེན་རྣམས་ཀྱི་གཟུགས་མེད་པ་བསྟན་དུ་མེད་པ་ཐོགས་པ་མེད་པ་མཚན་ཉིད་མེད་པར་མཚན་ཉིད་
གཅིག་པའི་ ཕ་རོལ་ཏུ་ཕྱིན་པ་སྟེ། ཆོས་འདི་དག་ནི་སྔོན་ཆད་ཀྱང་མཚན་ཉིད་མེད་ལ་ད་ལྟར་མཚན་ཉིད་
མེད་པས་ན་དེའི་ཕྱིར་བྱང་ཆེན་གྱི་མཚན་ཉིད་ལ་ཡང་བསླབ་པར་མི་བྱ། མཚན་ཉིད་མེད་པ་ལ་ཡང་
བསླབ་པར་མི་བྱའོ། །ཞེས་སོགས་གསུངས། དེའི་དོན་འཆད་པ་ལ། མཚན་ཉིད་དང་ནི། ཞེས་
དང་༑ ཆོས་ཅན་མེད་པས་ཆོས་ཀྱི་མཚན་ཉིད་དང༌། ཞེས་གསུངས། །
བཅུ་དྲུག་པ་ཆོས་རྣམས་ཀྱི་རང་སྤྱིའི་མཚན་ཉིད་སྒོམ་པའི་ལམ་ལ་ལོག་པར་རྟོག་པ་དེ་སྟོན་པ་ལ། །
གསོལ་བ་བཅོམ་ལྡན་འདས་གལ་ཏེ་ཆོས་ཐམས་ཅད་མཚན་ཉིད་མ་མཆིས་ཤིང་མཚན་ཉིད་ཐ་དད་པ་ཡང་་
མ་ལགས་ན། དེ་ཇི་ལྟར་བྱང་ཆེན་གྱིས་ཤེར་ཕྱིན་སྒོམ་པ་མཆིས་པར་འགྱུར། ཞེས་པ་ནས། བླ་མེད་
རྫོགས་བྱང་དུ་མངོན་པར་སངས་རྒྱུས་ཏེ་སེམས་ཅན་རྣམས་ཀྱང་ཕུང་བོ་གསུམ་དུ་ལུང་བསྟན་ཏོ། །ཞེས་
གསུངས། དེའི་དོན་འཆད་པ་ལ། ཡུལ་གང་ལ་རྟོ ག་པ། ཚུལ་ཇི་ལྟར་དུ་རྟོག་པ། དེ་ལྟར་རྟོག་པའི་
རྒྱུ་མཚན། ལོག་པར་རྟོ ག་མཁན་གྱི་གང་ཟག་དང་ བཞི་ལས། དང་ པོ་ནི། སྒོམ་པ་ལ། ཞེས་དང༌།
སྒོམ་པ་ལ། ཞེས་འཆད། གཉིས་པ་ནི། ཕན་ཚུན་འགལ་བའི་དོན་སྒྲུབ་པས་མི་འཐད་པ་ཉིད་ཀྱིས་ཐེ་
ཚོམ་གྱི་ངོ་བོ། ཞེས་འཆད། གསུམ་པ་ནི། རང་དང་སྤྱིའི་མཚན་ཉིད་མི་འཐད་པས། ཞེས་འཆད། །
བཞི་པ་ནི། སྨྲ་བ་རྣམས་ཀྱི་ལོག་རྟོག་པ། ཞེས་དང༌། སྐྱེ་བོ་བྱང་ཆུབ་སེམས་དཔའི་ཐབས་ལ་མཁས་
པ་མི་ཤེས་པའི་རབ་ཏུ་སྨྲ་བ་ཉིད་ཐམས་ཅད་ཀྱི་ལོག་པར་རྟོ གེ་པ། ཞེས་པས་འཆད་དོ། །
གཞུང་དོན་ནི། སྐབས་འདིར་བསྟན་གྱི་བསལ་བྱ་ལོག་རྟོག་ཆོས་ཅན། བཅུ་དྲུག་ཏུ་ཡོད་དེ།
ཡུལ་གྱི་སྒོ་ནས་དེ་ལྟར་ཡོད་ པའི་ཕྱིར། རྣམ་མཁྱེན་གྱི་དམིགས་པའམ་བར་རྩེའི་དམིགས་པ་མི་འཐད་
པར་ཐལ། འདུས་བྱས་དང་འདུས་མ་བྱས་ཀྱི་ཁམས་དག་དོན་དམ་པར་ མ་གྲུབ་པའི་ཕྱིར། ཞེས་པའི་
ཐལ་འགྱུར་ཆོས་ཅན། ཁྱོད་དབུ་མ་པ་ལ་གནོད་བྱེད་ཀྱི་ཐལ་འགྱུར་ཡང་དག་མ་ཡིན་པར་ཐལ། ཁྱོད་
ལ་དབུ་མ་པས་ཁྱབ་པ་མ་གྲུབ་པའི་ལན་དོན་མཐུན་ཐེབ་པའི་ཕྱིར། རང་གཞན་གྱི་དོན་གཉིས་ཕུན་སུམ་་
ཚོ གས་པ་དོན་དུ་གཉེར་བའི་བྱང་ཆུབ་སེམས་དཔའ་ཆོས་ཅན། བདེན་གཉིས་ཀྱི་རྣམ་དབྱེ་ལ་མཁས་པ་
428



སྔོན་དུ་བཏང་ནས་ བར་ཆད་མེད་པའི་རྩེ་སྦྱོར་གྱི་ཏིང་ངེ་འཛིན་བསྐྱེད་པར་བྱ་བ་ཡིན་ཏེ། ལོག་རྟོག་བཅུ་
དྲུ ག་བསལ་ནས་ བར་ཆད་མེད་པའི་ཏིང་ངེ་འཛིན་བསྐྱེད་པར་བྱ་བ་ཡིན་པའི་ཕྱིར། མདོར་ན། དེ་ཆོས་
ཅན༑ བདེན་གཉིས་ཀྱི་རྣམ་ དབྱེ་ ལ་མཁས་པར་བྱ་དགོས་ཏེ། ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་
གྱི་སྒོ་ནས་ལན་གདབ་དགོས། དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་གདབ་དགོས་པའི་
ཕྱིར། །
དེས་ན། བདེན་གཉིས་ངོ་བོ་གཅིག་ཏུ་འདུ་མི་རུང་ བར་འཛིན་པའི་ས་བོན་དང་མངོན་གྱུར་པ་
གང་རུང་གིས་བསྡུས་པ། འདིར་བསྟན་བསལ་བྱ་ལོག་སྒྲུབ་ཀྱི་མཚན་ཉིད། དབྱེ་ན། བར་ཆད་མེད་
རྩེའི་དམིགས་པ་ལ་ལོག་པར་རྟོག་པ། དེའི་ངོ་བོ་ཉིད་དམ་རྣམ་པ་ལ་ལོག་པར་རྟོ ག་པ། འབྲས་བུ་ལ་
ལོག་པར་རྟོ ག་པ། བདེན་གཉིས་ལ་ལོག་པར་རྟོག་པ། སྦྱོར་བའི་ངོ་བོ་ལ་ལོག་པར་རྟོ ག་པ། སྤྱོད་པའི་
རྟེན་སྐྱབས་འགྲོ་ཡུལ་དང་བཅས་པ་དཀོན་མཆོག་གསུམ་ལ་ལོག་པར་རྟོ ག་པ་གསུམ། སྤྱོད་པའི་ཁྱད་ཆོས་
ལ་ལོག་པར་རྟོག་པ། མངོན་རྟོ གས་ ལ་ལོག་པར་རྟོག་པ། སྤང་བྱ་ལ་ལོག་པར་རྟོ ག་པ། ལམ་གྱི་ངོ་བོ་
་ ལ་ལོག་པར་རྟོ ག་པ། སྤང་གཉེན་གྱི་རྣམ་དབྱེ་ལ་ལོག་པར་རྟོག་པ་གཉིས། ཆོས་རྣམས་ཀྱི་རང་སྤྱིའི་
མཚན་ཉིད་ལ་ལོག་པར་རྟོ ག་པ། རང་ སྤྱིའི་མཚན་ཉིད་སྒོམ་པ་ལ་ལོག་པར་རྟོག་པ་དང་བཅུ་དྲུག་ཏུ་
ཡོད།
ཁོ་ན་རེ། སེམས་ཙམ་པས་འདིར་བསྟན་བདེན་གཉིས་ངོ་བོ་གཅིག་ཏུ་འདུ་མི་རུང་བར་ཁས་ལེན་
པར་ཐལ། མཚན་ཉིད་འཐད་པའི་ཕྱིར། འདོད་ན། དེས་བདེན་གཉིས་ངོ་བོ་གཅིག་ཏུ་ཁས་མི་ལེན་
པར་ཐལ། འདོད་པའི་ཕྱིར་ན་མ་ཁྱབ། །
ཁ་ཅིག བདེན་གཉིས་འགལ་བར་འཛིན་པའི་བློ་མངོན་དུ་གྱུར་པ་དང་ས་བོན་གང་རུང་གིས་བསྡུས་
པ། འདིར་བསྟན་བསལ་བྱ་ལོག་སྒྲུབ་ཀྱི་མཚན་ཉིད། ཟེར་ན། བདེན་གཉིས་འགལ་བར་འཛིན་པའི་
བློ་དེ་འདིར་བསྟན་བསལ་བྱ་ལོག་རྟོག་ཡིན་པར་ཐལ། མཚན་ཉིད་འཐད་པའི་ཕྱིར། འདོད་ན། དེ་
ཆོས་ཅན། ལོག་ཤེས་སུ་ཐལ། འདོད་པའི་ཕྱིར། འདོད་ན། བདེན་གཉིས་མི་འགལ་བར་ཐལ་
ལོ༑ །ཁ་ཅིག དེ་འདིར་བསྟན་བསལ་བྱ་ལོག་རྟོག་གི་མཚན་ཉིད་ཟེར་བ་མི་འཐད་དེ། འདིར་
བསྟན་བསལ་བྱ་ལོག་རྟོ ག་ཡིན་ན་ཤེས་པ་ཡིན་པས་ཁྱབ་པའི་ཕྱིར། ཁ་ཅིག བདེན་གཉིས་ངོ་བོ་གཅིག་
ལ་གཞི་མཐུན་དུ་འདུ་མི་རུང་བར་འཛིན་པའི་བློ་མངོན་དུ་གྱུར་པ་དང་ ས་བོན་གང་རུང་གིས་བསྡུས་པ།
འདིར་བསྟན་བསལ་བྱ་ལོག་སྒྲུབ་ཀྱི་མཚན་ཉིད་ཟེར་ན། ་ བདེན་གཉིས་ངོ་བོ་གཅིག་ལ་གཞི་མཐུན་དུ་
429



འདུ་རུང་བར་ཐལ། མཚན་ཉིད་འཐད་པའི་ཕྱིར།
ཁ་ཅིག བདེན་པར་མེད་པ་དང་ཐ་སྙད་དུ་ཡོད་པ་འགལ་བར་འཛིན་པའི་བློ་མངོན་དུ་གྱུར་པ་
དང་ ས་བོན་གང་རུང་གིས་བསྡུས་པ་དེའི་མཚན་ཉིད་ཟེར་ན། སེམས་ཙམ་པས་དེ་གཉིས་འགལ་བར་
ཁས་ལེན་པར་ཐལ། མཚན་ཉིད་འཐད་པའི་ཕྱིར། འདོད་མི་ནུས་ཏེ། དེས་ཀུན་བཏགས་བདེན་པར་
མེད་ཅིང་ཐ་སྙད་དུ་ཡོད་པར་ཁས་ལེན་པའི་ཕྱིར། །
ཁ་ཅིག བར་ཆད་མེད་པའི་རྩེ་སྦྱོར་དང་རྣམ་མཁྱེན་གྱི་དམིགས་པ་ཆོས་ཅན། བདེན་པར་ཡོད་
པར་ཐལ། ཐ་སྙད་དུ་ཡོད་པའི་ཕྱིར། ཞེས་པའི་ཐལ་འགྱུར་དེ་སྐབས་ འདིར་བསྟན་གྱི་ཀུན་རྫོབ་སྒོ་ཅན་
གྱི་ཀླན་ཀ་དང༌། དེ་ཆོས་ཅན། ཐ་སྙད་དུ་མེད་པར་ཐལ། དོན་དམ་པར་ མེད་པའི་ཕྱིར། ཞེས་པའི་
ཐལ་འགྱུར་དེ་སྐབས་འདིར་བསྟན་གྱི་དོན་དམ་སྒོ་ཅན་གྱི་ཀླན་ག་ཡིན། ཞེས་ཟེར་བ་མི་འཐད་དེ། ཐལ་
འགྱུར་ཞེ་གཉིས་དབུ་མ་པ་ལ་གནོད་བྱེད་ཀྱི་ཐལ་འགྱུར་རྣམ་དག་ཏུ་ཁས་ལེན་པའི་དངོས་སྨྲ་པ་མེད་པའི་
ཕྱིར། དེ་ལྟར་བྱེ་བྲག་སྨྲ་པས་ ཀྱང་ཁས་མི་ལེན། དེ་ལྟར་མདོ་སྡེ་ པས་ ཀྱང་ཁས་མི་ལེན། དེ་ལྟར་
སེམས་ཙམ་པས་ ཀྱང་ཁས་མི་ལེན་པའི་ཕྱིར། དང་པོ་གྲུབ་སྟེ། ་ དེས་ཐལ་འགྱུར་དེའི་ཁྱ བ་པ་རང་ལ་
ཚད་མས་མ་གྲུབ་པར་ཁས་ལེན་པའི་ཕྱིར། དེས་བུམ་པ་ཀུན་རྫོབ་ཏུ་ཡོད་ཅིང་དོན་དམ་པར་མེད་པར་།
ཁས་ལེན་པའི་ཕྱིར་ཏེ།
མཛོད་ལས། གང་ལ་བཅོམ་དང་བློ་ཡི་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་་
དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། །
དེས་སྤྱི་མཚན་བདེན་པར་མེད་ཅིང་ཐ་སྙད་དུ་ཡོད་པར་ཁས་ལེན་པའི་ ཕྱིར། གསུམ་པ་གྲུབ་སྟེ། དེས་
དེ་འདྲའི་ཐལ་འགྱུར་གྱི་ཁྱ བ་པ་རང་ལུགས་ལ་ཚད་མས་གྲུབ་པར་ ཁས་མི་ལེན་པའི་ ཕྱིར་ཏེ། དེས་ཀུན་
བཏགས་དོན་དམ་པར་མེད་ཅིང་ཐ་སྙད་དུ་ཡོད་པར་ཁས་ལེན་པའི་ཕྱིར།།
དེས་ན་འདིར་བསྟན་ཀླན་ཀ་དང༌། དེའི་ལན་ལ་དོགས་པ་དཔྱད་པ་གཉིས་ལས། དང་པོ་ལ།
སྤྱིར་ཀླན་ཀ་ལ་བཞིར་ཡོད་དེ། དེ་ལ་ཐལ་རྟགས་རིགས་མཐུན་གཉིས་དང༌། དེ་རིགས་མི་མཐུན་གཉིས་
སུ་ཡོད་པའི་ཕྱིར། དང་པོ་གྲུབ་སྟེ། ཀུན་རྫོབ་རྟགས་སུ་བཀོད་ནས་ཀུན་རྫོབ་ཐལ་བར་འཕེན་པ་དང༌།
དོན་ད མ་རྟ གས་སུ་བཀོད་ནས་དོན་དམ་ཐལ་བར་འཕེན་པ་གཉིས་སུ་ཡོད་པའི་ ཕྱིར། གཉིས་པ་གྲུབ་སྟེ།
ཀུན་རྫོབ་རྟ གས་སུ་བཀོད་ནས་དོན་དམ་དང༌། དོན་དམ་རྟགས་སུ་བཀོད་ནས་ཀུན་རྫོབ་ཐལ་བར་
འཕེན་པ་གཉིས་སུ་ཡོད་པའི་ཕྱིར། འགྲེལ་པར་གཉིས་གསུངས་པ་དང་ མི་འགལ་ཏེ། དེ་ནི་གཙོ་ཆེ་བ་
430



-
ལ་དགོངས་པའི་ ཕྱིར།
དེ་ལ་དང་པོ་ནི་ལམ་གསུམ་བསྒོམ་པ་ལ་དགོས་པ་མེད་པར་ཐལ། ལམ་གཉིས་ཀྱི་འབྲས་བུ་ཉིད་
མྱང་འདས་མངོན་དུ་མི་བྱེད་པའི་ཕྱིར། ཞེས་པ་ལྟ་བུའོ། །གཉིས་པ་ནི། དོན་དམ་པར་ བར་ཆད་
མེད་རྩེའི་དམིགས་པ་མི་འཐད་པར་ཐལ། དོན་དམ་པར་ཡུལ་གཉིས་མེད་པའི་ ཕྱིར། ཞེས་པ་ལྟ་བུ།
གསུམ་པ་ནི། ས་བོན་ཆོས་ཅན། བློ་ལ་སྣང་བའི་དབང་གིས་བཞག་པ་མ་ཡིན་པར་རང་གི་སྡོད་ལུགས་
ཀྱི་ངོས་ནས་མྱུ་གུ་སྐྱེད་པར་ཐལ། རང་ངོས་ནས་མྱུ་གུ་སྐྱེད་པའི་ཕྱིར། ཞེས་པ་ལྟ་བུ། བཞི་པ་ནི།
ཐལ་འགྱུར་དེ་ཕྱི་ནང་ལོག་པ་ལྟ་བུའོ། །དེས་ན་འགྲེལ་པར་བཤད་པ་རྣམས་ལ། དགུ་པ་དང༌། བཅུ་
པ་དང་། བཅུ་གཉིས་པ་གསུམ་ནི་ཀུན་རྫོབ་རིགས་མི་མཐུན་ཡིན་ལ། གཞན་རྣམས་ལ་ཀུན་རྫོབ་དང་
དོན་དམ་རིགས་མི་མཐུན་གཉིས་ཀ་ཡོད་དེ། ཐལ་བའི་ རྗེས་སུ་འགྲོ་ལྡོག་གི་རིམ་པས་དེ་ལྟར་ཡོད་པའི་
ཕྱིར། དོན་དམ་གྱི་རིགས་མི་མཐུན་ཚིག་ཟིན་ལ་མེད་ ཀྱང་མཐའ་འགེགས་ལ་བཀོད་པའོ། ། ཞེས་
གསེར་ཕྲེང་ལས་བཤད་པའོ། །དེས་ན་དབུ་མ་པའི་ཀུན་རྫོབ་ཀྱི་ཁས་བླངས་རྟགས་སུ་བཀོད་ནས་དོན་
དམ་སུན་འབྱིན་པར་བྱེད་པའི་ སུན་འབྱིན་ལྟར་སྣང་། སྐབས་ འདིར་དངོས་སུ་བསྟན་པའི་ཀུན་རྫོ བ་སྒོ་
ཅན་གྱི་ཀླན་ཀའི་མཚན་ཉིད། དབུ་མ་པའི་དོན་དམ་གྱི་ཁས་བླངས་རྟགས་སུ་བཀོད་ནས་ཀུན་རྫོ བ་སུན་
འབྱིན་པར་བྱེད་པའི་ སུན་འབྱིན་ལྟར་སྣང་། སྐབས་འདིར་དངོས་སུ་བསྟན་པའི་དོན་དམ་སྒོ་ཅན་གྱི་
ཀླན་ཀའི་མཚན་ཉིད།
གཉིས་པ་ལ། རྟོ གས་དཀར། དགུ་པ་ལ་བདེན་པ་གཉིས་ཀ་དང༌། བཅུ་གཅིག་པ་ཀུན་རྫོབ་ལ་
ཡང་ལོག་གཉིས་སུ་ཕྱེ་བ་དང༌། གཞན་ཐམས་ཅད་ལ་ཀུན་རྫོ བ་ཀྱི་ལན་འདེབས་པར་བཤད་པ་མི་འཐད་
་དེ།། དགུ་པ་ལ་བདེན་གཉིས་ཀྱི་ལན་འདེབས་ཚུལ་དེ་གཞན་རྣམས་ལ་ཡང་མཚུངས་པར་སྣང་བའི་ཕྱིར་
རོ། །དེས་ན་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་དང་། དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་
ཀྱི་སྒོ་ནས་ལན་འདེབས་ལ། ཀུན་རྫོ བ་རིགས་མཐུན་ལ་ཀུན་རྫོབ་དང་། དོན་དམ་རིགས་མཐུན་ལ་དོན་
དམ་གྱི་སྒོ་ནས་ལན་འདེབས་པར་ལེགས་པར་བཤད་པ་གསེར་གྱི་ཕྲེང་བ་ལས་བཤད་དོ། །
གསུམ་པ་སྐབལུ་ བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོ གས་པའི་རྒྱུན་འགྲེལ་པ་དང་བཅས་པའི་རྒྱུ་ཆེར་བཤད་པ་ལེགས་བཤད་གསེར་གྱི་ཕྲེང་བ་དང་རྣམ་་
བཤད་སྙིང་པོའི་རྒྱུན་རྣམ་པ་གཉིས་ཀྱི་ དགོངས་པ་གསལ་བར་བྱེད་པ་ལེགས་བཤད་སྐལ་བཟང་ཀླུ་དབང་
གི་རོལ་མཚོ་ཞེས་བྱ་བ་ལས་སྐབས་ལྔ་བའི་ལེགས་པར་བཤད་པའོ། །
31



སྨྲས་པ། བསླབ་པ་ཡོངས་སུ་དག་པའི་ལེའུ་ཡི། །མདོ་ཡི་སྦས་དོན་རྩེ་སྦྱོར་མཚོན་པའི་ཆོས། །
བཞི་ཕྲག་གཉིས་པོ་རྩ་བས་བཀྲལ་བ་བཞིན། །འགྲེལ་པའི་ དགོངས་པ་རྣམ་བཤད་རྣམ་གཉིས་ཀྱི། །
ལེགས་པར་བཤད་པའི་ དཀའ་བའི་གནས་རྣམས་ཀུན། །རྗེ་བཙུན་མཁྱེན་པའི་ གཏེར་གྱི་ ལེགས་བཤད་
རྣམས། །ཡོངས་འཛིན་རྣམས་ཀྱི་གསུང་བཞིན་ཡི་གེར་བཀོད། །འདིར་འབད་རྣམ་དཀར་གངས་ཀྱི་
ས་འཛིན་ལ། །མཚན་མོའི་མགོན་གྱི་འོད་ཀྱིས་ཕོག་པ་བཞིན། །གསལ་བར་མཚོན་པའི་ དུས་གསུམ་
དགེ་ཚོགས་རྣམས། །རྗེ་བཙུན་རྒྱལ་བ་གཉིས་པའི་ བསྟན་པ་ནི། །སྲིད་མཐའི་བར་དུ་གནས་པར་བྱ་
ཕྱིར་བསྔོ། །བདག་ ཀྱང་དེང་ནས་རྒྱལ་བ་གཉིས་པ་ཡི། །བསྟན་ལ་ཡིད་ཆེས་དད་པ་རྙེད་གྱུར་།
ནས། །ཐོས་བསམ་སྒོམ་པས་ཚུལ་བཞིན་རབ་འབད་དེ། །ཀུན་མཁྱེན་རྒྱལ་བའི་གོ་འཕང་མྱུར་ཐོབ་
ཤོག། |
3.



སྐབས་དྲུག་པ།
མཐར་གྱིས་སྦྱོར་བ་མཚོན་བྱེད་ཀྱི་ཆོས་བཅུ་གསུམ་བཤད་པ།
་གཉིས་པ་བརྟན་པ་རྒྱུ་འབྲས་ཀྱི་ཡན་ལག་རྒྱས་པར་བཤད་པ་ལ། བརྟན་པའི་རྒྱུ་མཐར་གྱིས་སྦྱོར་
གྱི་ཡན་ལག་རྒྱས་པར་བཤད་། བརྟན་པའི་འབྲས་བུ་སྐད་ཅིག་སྦྱོར་གྱི་ཡན་ལག་རྒྱས་པར་བཤད་པ་
དང་ གཉིས་ལས། དང་པོ་ལ། འབྲེལ་བཀོད་པས་མཚམས་སྦྱོར་བ། མཐར་གྱིས་སྦྱོར་མཚོན་བྱེད་ཀྱི་
ཆོས་རྒྱས་པར་བཤད་པ། སྐབས་བསྡུ་བ་དང་གསུམ་ལས། དང་ པོ་ནི། ལུས་རྣམ་གཞག་ཏུ། རྩེ་མོར་
ཕྱིན་དང་མཐར་གྱིས་པ། །ཞེས་འཆད་ན། རྩེ་སྦྱོར་གྱི་འོག་ཏུ་མཐར་གྱིས་སྦྱོར་འཆད་པའི་རྒྱུ་མཚན་
གང་ཞེ་ན། དེའི་རྒྱུ་མཚན་ཡོད་དེ། རྩེ་སྦྱོར་ཐོབ་པས་མཁྱེན་གསུམ་གྱི་རྣམ་པ་གོ་རིམ་ངེས་ཅན་དུ་
སྒོམ་དགོས་སོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། དེ་ལྟར་བསྒོམས་པ་ཆོས་ཅན། དགོས་
པ་ཡོད་དེ། མཁྱེན་གསུམ་གྱི་རྣམ་པ་ལ་བརྟན་པ་ཐོབ་པར་བྱ་བའི་ཆེད་དུ་ཡིན་པའི་ཕྱིར། ཞེས་
མཚམས་སྦྱོར་བ་ལ། རྩེ་མོའི་མངོན་པར་རྟོགས་པ་ཐོབ་པ་སོ་སོ་བ་དང་བསྡུས་པ་ཉིད་དུ་རྟོགས་པའི་དོན་
རྣམས་གོ་རིམ་བཞིན་དུ་བླགས་ནས་བརྟན་པོར་བྱ་བའི་ཕྱིར་རྣམ་པར་སྒོམ་པར་བྱེད་པས་མཐར་གྱིས་པའི་་
མངོན་པར་རྟོགས་པ། ཞེས་གསུངས། །
གཉིས་པ་ལ། མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས། དང་
པོ་ནི། ལོག་ཞུགས་བཅུ་དྲུག་པའི་ མདོར། ཆོས་ཐམས་ཅད་དངོས་པོ་མེད་པའི་ངོ་བོ་ཉིད་དུ་རྟོགས་ནས་
འཚང་རྒྱ་བར་གསུངས་པ་ལས་འཕྲོས་ནས། དེ་སྐད་ཅེས་བཀའ་སྩལ་པ་དང༌། ཚེ་དང་ལྡན་པ་རབ་
འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་གལ་ཏེ་དེ་ལྟར་བྱང་ཆེན་
ཆོས་ཐམས་ཅད་དངོས་པོ་མ་མཆིས་པའི་ངོ་བོ་ཉིད་ལ་བསམ་གཏན་བཞི་དང་མངོན་པར་ཤེས་པ་ལྔས་བླ་་་
མེད་རྫོགས་བྱང་དུ་མངོན་འཚང་རྒྱ་ན། བཅོམ་ལྡན་འདས་དེ་ཇི་ལྟར་དངོས་པོ་མ་མཆིས་པའི་ ངོ་བོ་ཉིད་
ལ་བྱང་ཆེན་མཐར་གྱིས་སྤྱོད་པ་དང༌། མཐར་གྱིས་སློབ་པ་དང༌། མཐར་གྱིས་ནན་ཏན་ཏུ་བགྱི་བ། །
གང་ གིས་བླ་མེད་རྫོགས་བྱང་དུ་མངོན་འཚང་རྒྱ་བར་འགྱུར་ བའི་མཐར་གྱིས་སྤྱོད་པ་དང༌། མཐར་གྱིས་
སློབ་པ་དང་། མཐར་གྱིས་ནན་ཏན་ཏུ་བགྱི་ བ་མཆིས་པར་འགྱུར། བཅོ མ་ལྡན་འདས་ཀྱིས་བཀའ་སྩལ་
433



པར། རབ་འབྱོར་འདི་ལྟར་བྱང་ཆེན་ཐོག་མར་སངས་རྒྱས་བཅོམ་ལྡན་འདས་རྣམས་ དང༌། ཞེས་པ་་
ནས། ཤེར་ཕྱིན་དང་ ཕར་ཕྱིན་དྲུག་ལ་སྤྱོད་དོ། །ཞེས་པའི་ བར་ གྱིས་མཐར་གྱིས་སྦྱོར་མདོར་བསྟན་་
ནས༑ དེ་རྒྱས་པར་འཆད་པ་ལ། རབ་འབྱོར་གཞན་ཡང་བྱང་ཆེན། ཞེས་སོགས་གསུངས།
གཉིས་པ་ལ། རྩ་འགྲེལ་གཉིས་ལས། དང་པོ་ནི། མདོ་དེའི་དོན་འཆད་པ་ལ། སྦྱིན་པ་ཤེས་
རབ་བར་དག་དང༌། །ཞེས་སོགས་གསུངས། །
གཉིས་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། ཕ་རོལ་ཏུ་ཕྱིན་པ་བཞི་ནི། ཞེས་སོགས་
གསུངས། མདོ་རྩ་འགྲེལ་འདི་རྣམས་ཀྱི་དོན་བསྡུ་ན། ལམ་གྱི་མཐར་གྱིས་པ་དང་། ལམ་ཁྱད་པར་དུ་
བྱེད་པའི་མཐར་གྱིས་པ་དང༌། ལམ་དག་བྱེད་ཀྱི་མཐར་གྱིས་པ་དང་ གསུམ་ལས།
དང༌ པོ་ལ། སྦྱིན་སོགས་ཕར་ཕྱིན་དྲུག་གི་མཐར་གྱིས་སྦྱོར་དྲུག་ཡོད་པ་རིམ་བཞིན་སྟོན་པ་ལ།
རབ་འབྱོར་གཞན་ཡང་བྱང་ཆེན་སེམས་དང་ པོ་བསྐྱེད་པ་ནས་ཉེ་བར་བཟུང་སྟེ་སྦྱིན་པའི་ ཕར་ཕྱིན་ལ་སྤྱོད་
པའི་ ཚེ་བདག་ཀྱང་སྦྱིན་པ་གཏོང་། ཞེས་སོགས་དང༌། རབ་འབྱོར་གཞན་ཡང་བྱང་ཆེན་ སེམས་ དང་ པོ་
བསྐྱེད་པ་ནས་ཉེ་བར་བཟུང་སྟེ་བདག་ ཀྱང་ཚུལ་ཁྲི མས་ཀྱི་ཕར་ཕྱིན་ལ་སྤྱོད་དོ། །ཞེས་སོགས་དང༌།
རབ་འབྱོར་གཞན་ཡང་བྱང་ཆེན་སེམས་དང་ པོ་བསྐྱེད་པ་ནས་ཉེ་བར་ བཟུང་སྟེ་བདག་ཀྱང་བཟོད་པའི་་་་་་
ཕར་ཕྱིན་ལ་སྤྱོད་དོ། །ཞེས་སོགས་དང༌། རབ་འབྱོར་གཞན་ཡང་བྱང་ཆེན་སེམས་དང་ པོ་བསྐྱེད་པ་
ནས་ཉེ་བར་ བཟུང་སྟེ་བདག་ཀྱང་དགེ་བའི་ཆོས་རྣམས་ ལ་བརྩོན་འགྲུས་རྩོམ་མོ། །ཞེས་སོགས་དང༌། །
རབ་འབྱོར་གཞན་ཡང་བྱང་ཆེན་སེམས་དང་ པོ་བསྐྱེད་པ་ནས་ཉེ་བར་བཟུང་སྟེ་བདག་ ཀྱང་ཚད་མེད་པ་་་་་
དང་བསམ་གཏན་དང་ གཟུགས་མེད་པའི་ སྙོམས་པར་འཇུག་པ་ལ་མཉམ་པར་འཇོག་གོ །ཞེས་སོགས་
དང་༑ རབ་འབྱོར་གཞན་ཡང་བྱང་ཆེན་སེམས་དང་ པོ་བསྐྱེད་པ་ནས་ཉེ་བར་ བཟུང་སྟེ་བད་ག་ཉིད་ ཀྱང་
ཤེར་ཕྱིན་ལ་སྤྱོད་ཅིང་སྦྱིན་པ་ཡོངས་སུ་གཏོང་ངོ༌། །ཞེས་སོགས་གསུངས། དེའི་དོན་འཆད་པ་ལ། །
སྦྱིན་པ་ཤེས་རབ་བར་དག་དང༌། །ཞེས་དང༌། ཕ་རོལ་ཏུ་ཕྱིན་པ་བཞི་ནི་ཤེས་རབ་ཀྱི་ཕ་རོལ་ཏུ་ཕྱིན་
པའི་ནང་དུ་འདུ་བའི་ཕྱིར། སྦྱིན་པའི་ཕ་རོལ་ཏུ་ཕྱིན་པ་ལ་སོགས་པ་འཁོར་གསུམ་རྣམ་པར་དག་པས་
རབ་ཏུ་ཕྱེ་བ་དྲུག་རྣམ་པ་ཐམས་ཅད་དུ་ཡོངས་སུ་རྫོགས་པས་ས་བཅུ་ཡང་དག་པར་སྒྲུབ་པར་བྱེད་པ་་་་་་
དང་༑ ཞེས་གསུངས།
གཉིས་པ་ལ་ཡང་སངས་རྒྱས་རྗེས་སུ་དྲན་པ། ཆོས་རྗེས་སུ་དྲན་པ། དགེ་འདུན་རྗེས་སུ་དྲན་པ།
ཚུལ་ཁྲིམས་རྗེས་སུ་དྲན་པ། གཏོང་བ་རྗེས་སུ་དྲན་པ། ལྷ་རྗེས་སུ་དྲན་པའི་མཐར་གྱིས་སྦྱོར་དྲུག་ཏུ་་
E
:
434



，
，
，
ཡོད་པ་རིམ་པ་བཞིན་དུ་སྟོན་པ་ལ། རབ་འབྱོར་གཞན་ཡང་བྱང་ཆེན་མཐར་གྱིས་པའི་བྱ་བ་དང༌།
མཐར་གྱིས་པའི་ སློབ་པ་དང༌། མཐར་གྱིས་པའི་ སྒྲུབ་པ་ལ་བསླབས་ཏེ་སེམས་དང་ པོ་བསྐྱེད་པ་ནས་ཉེ་
བར་ བཟུང་སྟེ་རྣམ་མཁྱེན་དང་ལྡན་པའི་ བྱ་བས་ཆོས་ཐམས་ཅད་དངོས་པོ་མེད་པའི་ངོ་བོ་ཉིད་དུ་ལྷག་་་་་
པར་མོས་པས་ སངས་རྒྱས་རྗེས་སུ་དྲན་པ་སྒོམ་མོ། །ཞེས་སོགས་དང༌། རབ་འབྱོར་ཇི་ལྟར་བྱང་ཆེན་
ཆོས་རྗེས་སུ་དྲན་པ་སྒོམ་པ་ཡིན་ཞེ་ན། རབ་འབྱོར་འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ ཚེ་ཆོས་རྗེས་
སུ་དྲན་པ་སྒོམ་པ་ན། དགེ་བའི་ཆོས་ཡིད་ལ་མི་བྱེད་ མི་དགེ་བའི་ཆོས་ཡིད་ལ་མི་བྱེད་ལུང་དུ་མ་བསྟན་
པའི་ ཆོས་ཡིད་ལ་མི་བྱེད། ཅེས་སོགས་དང༌། རབ་འབྱོར་ཇི་ལྟར་བྱང་ཆེན་དགེ་འདུན་རྗེས་ སུ་དྲན་པ་
སྒོམ་པ་ཡིན་ཞེ་ན། རབ་འབྱོར་འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ཚེ་དགེ་འདུན་རྗེས་སུ་དྲན་པ་
བསྒོམས་ཏེ། བཅོམ་ལྡན་འདས་ཀྱི་ཉན་ཐོས་ཀྱི་དགེ་འདུན་ཚུལ་ཁྲི མས་དང་ ཏིང་ངེ་འཛིན་དང་ཤེས་རབ་
དང་རྣམ་པར་གྲོལ་བ་དང་རྣམ་པར་གྲོལ་བའི་ཡེ་ཤེས་མཐོང་བའི་ཕུན་སུམ་ཚོགས་པའི་ སྐྱེས་བུ་ཟུང་བཞི་་་
གང་ཟག་ཡ་བརྒྱད་པོ་དེ་དག་དངོས་པོ་མེད་པའི་ངོ་བོ་ཉིད་དུ་ཡིད་ལ་བྱེད་དོ། །ཞེས་སོགས་དང་།
རབ་འབྱོར་ཇི་ལྟར་བྱང་ཆེན་ཚུལ་ཁྲི མས་རྗེས་སུ་དྲན་པ་སྒོམ་པ་ཡིན་ཞེ་ན། རབ་འབྱོར་འདི་ལ་བྱང་ཆེན་
ཤེར་ཕྱིན་ལ་སྤྱོད་པའི་ ཚེ་ཚུལ་ཁྲི མས་རྗེས་སུ་དྲན་པ་སྒོམ་པ་ན་ཚུལ་ཁྲི མས་མ་ཉམས་པ་སྐྱོན་མེད་པ།
ཞེས་སོགས་དང༌། རབ་འབྱོར་ཇི་ལྟར་བྱང་ཆེན་ཤེར་ཕྱིན་ལ་སྤྱོད་པའི་ ཚེ་གཏོང་བ་རྗེས་སུ་དྲན་པར་
འགྱུར་ཏེ། རབ་འབྱོར་འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ ཚེ་གཏོང་བ་རྗེས་སུ་དྲན་པ་སྒོམ་པ་ནི་
དངོས་པོ་མེད་པའི་ངོ་བོ་ཉིད་ཀྱི་ ཚུལ་གྱིས་གཏོང་བ་རྗེས་སུ་དྲན་པར་བྱ་སྟེ། ཞེས་སོགས་དང༌། རབ་
འབྱོར་ཇི་ལྟར་བྱང་ཆེན་ལྷ་རྗེས་ སུ་དྲན་པ་སྒོམ་པ་ཡིན་ཞེ་ན། རབ་འབྱོར་འདི་ལ་བྱང་ཆེན་ཤེར་ཕྱིན་ལ་
སྤྱོད་པའི་ ཚེ་ལྷ་རྗེས་སུ་དྲན་པ་སྒོམ་པ་ན་རྒྱལ་ཆེན་བཞིའི་རིས་ཀྱི་ ལྷར་སྐྱེས་པ་དང༌། ཞེས་སོགས་གསུངས།
དེའི་དོན་འཆད་པ་ལ། སངས་རྒྱས་ལ་སོགས་དྲན་དང་ཆོས། ཞེས་དང༌། དྲན་པ་ཉེ་བར་བཞག་པ་
ལ་སོགས་པ་དང༌། བྱང་ཆུབ་ཀྱི་ཡན་ལག་གི་རྣམ་པ་དང༌། འཕགས་པའི་ ལམ་ཡན་ལག་བརྒྱད་པ་སྟེ།
དོན་དམ་པར་དྲན་པ་མེད་ པའི་མཚན་ཉིད་ཀྱི་སངས་རྒྱས་རྗེས་སུ་དྲན་པ་རྣམ་པ་གསུམ་པོ་གོ་རིམ་བཞིན་་་
དུ་ངེས་པར་འབྱེད་པའི་ ཆ་དང་མཐུན་པ་དང་མཐོང་བ་དང་ སྒོམ་པའི་ལམ་རྗོད་པར་བྱེད་པ་དང་དེ་་་་་་་
བཞིན་དུ་དགེ་བ་དང་མི་དགེ་བ་དང་ལུང་དུ་མ་བསྟན་པའི་ཆོས་རྗེས་སུ་དྲན་པ་དང༌། སྔ་མ་བཞིན་དུ་
བྱང་ཆུབ་སེམས་དཔའ་འཕགས་པ་ཕྱིར་མི་ལྡོག་པའི་ དགེ་འདུན་རྗེས་སུ་དྲན་པ་དང༌། དེ་བཞིན་དུ་ཚུལ་
ཁྲི མས་དང་གཏོང་བ་དང་ ལྷ་རྗེས་སུ་དྲན་པ་དང་། ཞེས་གསུངས།
435



གསུམ་པ་སྟོན་པ་ལ། རབ་འབྱོར་གཞན་ཡང་བྱང་ཆེན་ཤེར་ཕྱིན་ལ་སྤྱོད་པ་མཐར་གྱིས་པའི་བྱ་བ་
ཡོངས་སུ་རྫོགས་པར་འདོད་པ་དང་མཐར་གྱིས་པའི་ སློབ་པ་དང་མཐར་གྱིས་པའི་སྒྲུབ་པ་ཡོངས སུ་རྫོགས་་
པར་བྱ་བར་འདོད་པས་སེམས་དང་ པོ་བསྐྱེད་པ་ནས་ཉེ་བར་བཟུང་སྟེ་རྣམ་མཁྱེན་དང་ལྡན་པའི་ཡིད་ལ་་་
བྱ་བས་དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་ནང་སྟོང་པ་ཉིད་ལ་བསླབ་པར་བྱའོ། །ཞེས་པ་ནས།
བདུད་ཀྱི་རིས་ཀྱི་ ལྷ་རྣམས་ཀྱིས་ཚུགས་པར་དཀའ་བ་ཡིན་ནོ་ཞེས་གསུངས། དེའི་དོན་འཆད་པར།
དངོས་མེད་ངོ་བོ་ཉིད་ཀྱིས་ནི། །མཐར་གྱིས་པ་ཡི་བྱ་བར་བཞེད། །ཅེས་དང༌། གཟུགས་ལ་སོ གས་
པའི་ ཆོས་ཐམས་ཅད་དངོས་པོ་མེད་པའི་ངོ་བོ་ཉིད་དུ་ཁོང་དུ་ཆུད་པས་རྟོ གས་པ་གང་ཡིན་པ་དེ་ནི་འདིར་་
མཐར་གྱིས་པའི་བྱ་བར་བཞེད་པ་ཡིན་ནོ། །ཞེས་གསུངས།
མཐར་གྱིས་སྦྱོར་སྒོམ་ཚུལ་ཡོད་དེ། བྱ་རྫོགས་ཀྱི་སྐད་ཅིག་མའི་ཐུང་མཐའ་གཅིག་ལ་མཁྱེན་གསུམ་
གྱི་རྣམ་པ་བརྒྱ་བདུན་ཅུ་རྩ་གསུམ་གོ་རིམ་ངེས་ཅན་དུ་སྒོམ་པ་ལ་བརྟན་པ་ཐོབ་དོན་དུ་དེ་རྣམས་དཀྱུས་་་་་
གཅིག་ལ་སྒོམ་པ་དེ་དེའི་དོན་ཡིན་ པའི་ ཕྱིར། དེ་ལྟར་སྒོམ་པ་ཡང་ཆོས་བཅུ་གསུམ་གྱིས་ཟིན་པའི་ སྒོ་ནས་
ཚོགས་ལམ་གྱི་སྐབས་སུ་སྒོམ་པ་མཐར་གྱིས་སྤྱོད་པ་དང༌། སྦྱོར་ལམ་གྱི་སྐབས་སུ་སྒོམ་པ་མཐར་གྱིས་སློབ་
པ༑ མཐོང་སྒོམ་གྱི་སྐབས་སུ་སྒོམ་པ་མཐར་གྱིས་ནན་ཏན་དུ་བགྱི་བ་ཡིན་ཏེ། ཉི་སྣང་ལས། དེ་ལ་
སེམས་བསྐྱེད་པར་ཤེས་པར་བྱ་བའི་དོན་དུ་ནི་སྤྱོད་པ་སྨོས་སོ། །ངེས་པར་འབྱེད་པའི་ ཆ་དང་མཐུན་པ་
ཤེས་པར་བྱ་བའི་དོན་དུ་ནི་སློབ་པ་སྨོས་སོ། །མཐོང་བའི་ལམ་དང་ སྒོམ་པའི་ལམ་ཤེས་པར་བྱ་བའི་དོན་
དུ་ནི་ནན་ཏན་ཏུ་བྱ་བ་སྨོས་ཏེ། མངོན་པར་རྟོགས་པའི་ གོ་རིམ་ཤེས་པར་བྱ་བའི་དོན་དུ་ནི་གསུམ་
ཆར་སྨོས་པ་ཡིན་ནོ། །ཞེས་གསུངས་པའི་ ཕྱིར། སོ་སོ་བ་དང་བསྡུས་པ་ཉིད། །ཅེས་པའི་ དོན་ལ། །
སློབ་དཔོན་ཆེན་པོས་ཤེས་བྱ་ཇི་སྙེད་པ་ལ་སོ་སོ་བ་དང་ཇི་ལྟ་བ་ལ་བསྡུས་པ་ཞེས་བཤད། རྟོག་གེ་སྣང་
བར་དང་ པོ་ལུགས་འབྱུང་དང་གཉིས་པ་ལུགས་ལྡོག་ལ་བཤད། རྣམ་བཤད་གཉིས་དང༌། འབུམ་ཕྲག་
གསུམ་པ་རྣམས་ སྐབས་ དང་ པོ་གསུམ་གྱི་གནས་སྐབས་སུ་མཁྱེན་གསུམ་གྱི་རྣམ་པ་བརྟན་པ་ལ་སོ་སོ་་་་་་་
དང་༑ སྐབས་ བཞི་པར་དེ་བསྟན་པ་ལ་བསྡུས་པ་ཞེས་པའི་དོན་དུ་བཤད་དོ། །
དེས་ན་མཁེན་གསུམ་གྱི་རྣམ་པ་སྒོམ་པ་ལ་བརྟན་པ་ཐོབ་དོན་དུ་མཁྱེན་གསུམ་གྱི་རྣམ་པ་སྒོམ་པར་་་་
བྱེད་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་གང་ཞིག རྒྱུན་མཐའི་སྔ་ལོགས་ཚུན་ཆད་
ཀྱིས་བསྡུས་པ། མཐར་གྱིས་སྦྱོར་གྱི་མཚན་ཉིད། དབྱེ་ན་ཕར་ཕྱིན་དྲུག་གི་མཐར་གྱིས་སྦྱོར་བ་དྲུག་
རྗེས་དྲན་དྲུག་གི་མཐར་གྱིས་སྦྱོར་བ་དྲུག དངོས་མེད་ངོ་བོ་ཉིད་ཀྱི་མཐར་གྱིས་སྦྱོར་བ་དང་བཅུ་གསུམ་
436



དུ་ཡོད། སྦྱིན་པ་ཉམས་ལེན་གྱི་བྱ་བས་ཟིན་པའི་མཁྱེན་གསུམ་གྱི་རྣམ་པ་ལ་བརྟན་པ་ཐོབ་དོན་དུ་མཁྱེན་
གསུམ་གྱི་རྣམ་པ་རིམ་གྱིས་སྒོམ་པའི་ཤེས་རབ་གྱིས་ཟིན་པའི་ སེམས་དཔའི་རྣལ་འབྱོར་གང་ཞིག རྒྱུན་
མཐའི་སྔ་ལོགས་ཚུན་ཆད་ཀྱིས་བསྡུས་པ། སྦྱིན་པའི་མཐར་གྱིས་སྦྱོར་གྱི་མཚན་ཉིད། དེས་ཕར་ཕྱིན་
ལྷག་མ་ལྔ་ལ་རིགས་འགྲེའོ། །སངས་རྒྱས་རྗེས་དྲན་གྱི་ཉམས་ལེན་གྱི་བྱ་བས་ཟིན་པའི། ཞེས་སོགས།
སངས་རྒྱས་རྗེས་དྲན་གྱི་མཐར་གྱིས་སྦྱོར་གྱི་མཚན་ཉིད། དེས་ཆོས། དགེ་འདུན། ཚུལ་ཁྲིམས།
གཏོང་བ། ལྷ་རྗེས་དྲན་རྣམས་ལ་རིགས་འགྲེའོ། །ས་མཚམས་ཐེག་ཆེན་གྱི་ཚོགས་ལམ་ནས་རྒྱུན་
མཐའི་སྔ་ལོགས་ཀྱི་བར་དུ་ཡོད།
ཁ་ཅིག མཁྱེན་གསུམ་གྱི་རྣམ་ པ་གོ་རིམ་ངེས་ཅན་དུ་སྒོམ་པའི་ སེམས་དཔའི་ རྣལ་འབྱོར། མཐར་
གྱིས་སྦྱོར་བའི་མཚན་ཉིད་ཟེར་བ། མི་འཐད་དེ། དེ་གོ་རིམ་འཆོལ་བར་སྒོམ་པའི་དེ་ཡོད་པའི་ ཕྱིར། །
ཁ་ཅིག དེ་ལྟར་སྒོམ་པའི་ ཤེས་རབ་ཀྱིས་ཟིན་པའི་ཞེས་སོགས་ཟེར་བ་མི་འཐད་དེ། ཐེག་ཆེན་གྱི་
ཚོགས་ལམ་དེ་མཐར་གྱིས་སྦྱོར་ཡིན་པའི་ཕྱིར།
ཁ་ཅིག མཁྱེན་གསུམ་གྱི་རྣམ་པ་སྒོམ་པའི་སེམས་དཔའི་རྣལ་འབྱོར། དེའི་མཚན་ཉིད་ཟེར་བ་
མི་འཐད་དེ། ཐེག་ཆེན་གྱི་མཐོང་ལམ་བར་ཆད་མེད་ལམ་དང་། མཁྱེན་གསུམ་གྱི་རྣམ་པ་སྒོམ་པའི་
རྒྱུན་མཐའི་ཡེ་ཤེས་ཀྱིས་མ་ངེས་པའི་ཕྱིར། ཁ་ཅིག མཐར་གྱིས་སྦྱོར་བའི་ཆོས་བཅུ་གསུམ་རིམ་ཅན་དུ་
སྒོམ་པ་དེ་མཐར་གྱིས་སྦྱོར་སྒོམ་པའི་ དོན་ཡིན་ཟེར་བ་མི་འཐད་དེ། འགྲེལ་བ་དང་འགལ་བའི་ཕྱིར་ཏེ།
རྒྱན་གྱི་དོན་དྲུག་ཏུ་བསྡུས་པའི་ སྐབས་ སུ་མཐར་གྱིས་སྦྱོར་བས་མཁྱེན་གསུམ་གྱི་རྣམ་པ་རིམ་ཅན་དུ་སྒོམ་
པ་དེ་དེའི་སྒོམ་ཚུལ་དུ་བཤད་པའི་ཕྱིར་ཏེ། དེས་ན་རྟོ གས་པའི་དངོས་པོ་ངེས་པར་བྱ་བའི་ ཕྱིར་སོ་སོ་བ་
དང་མཐའ་དག་ཏུ་རྣམ་པར་སྒོམ་པའི་དོན་གཞུང་སྲོང་ བར་བྱེད་པའི་མཐར་གྱིས་པའི་མངོན་པར་རྟོ གས་་་
པ་ནི་རྣམ་པ་ཐམས་ཅད་མཁྱེན་པ་ཉིད་གསུམ་གྱི་གོ་རིམ་གྱི་གནས་སྐབས་ཡིན་ནོ། །ཞེས་གསུངས་པའི་
-
ཕྱིར།
གཞུང་དོན་ནི། མཐར་གྱིས་སྦྱོར་ཆོས་ཅན། དུ་མར་ཡོད་དེ། བཅུ་གསུམ་དུ་ཡོད་པའི་ ཕྱིར།
གསུམ་པ་སྐབས་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོ གས་པའི་རྒྱན་འགྲེལ་པ་དང་ བཅས་པའི་ རྣམ་བཤད་རྣམ་པ་གཉིས་ཀྱི་དཀའ་བའི་གནས་གསལ་་་་་་
བར་བྱེད་པ་ལེགས་བཤད་སྐལ་བཟང་ཀླུ་དབང་གི་རོལ་མཚོ་ཞེས་བྱ་བ་ལས་སྐབས་དྲུག་པའི་ དཀའ་བའི་
གནས་ལེགས་པར་བཤད་པའོ།།
ས3



སྨྲས་པ། བསླབ་པ་ལ་ནི་རིམ་གྱིས་འཇུག་པ་ཡི། །ལེའུའི་མདོ་ཡི་སྦས་དོན་མཐར་གྱིས་པ།།
མཚོན་བྱེད་ཆོས་རྣམས་གསལ་བྱེད་མཐར་གྱིས་པའི། །སྐབས་ཀྱི་རྩ་འགྲེལ་དོན་རྣམས་ཇི་བཞིན་དུ།།
ལེགས་པར་བཤད་པ་རྗེ་བཙུན་མཁྱེན་པའི་ གཏེར། །གསུང་གི་གནད་རྣམས་ཡོངས་འཛིན་དམ་པ་
ཡི། །གསུང་ལས་བྱུང་བ་ཇི་བཞིན་ཡི་གེར་བཀོད། །དགེ་བའི་བདག་གཞན་སངས་རྒྱས་མྱུར་
ཐོབ་ ཤོག 1
438



སྐབས་བདུན་པ།
སྐད་ཅིག་སྦྱོར་མཚོན་བྱེད་ཀྱི་ཆོས་བཞི་བཤད་པ།
གཉིས་པ་བརྟན་པའི་འབྲས་བུ་སྐད་ཅིག་སྦྱོར་བཤད་པ་ལ། འབྲེལ་བརྗོད་པས་མཚམས་སྦྱར་བ་
དང་། སྐད་ཅིག་ མ་མཚོན་བྱེད་ ཀྱི་ཆོས་རྒྱས་པར་བཤད་། སྐབས་བསྡུ་བ་དང་གསུམ་ལས། དང་པོ་
ནི། ལུས་རྣམ་གཞག་ཏུ། མཐར་གྱིས་པ། །སྐད་ཅིག་གཅིག་མངོན་རྫོགས་བྱང་ཆུབ། །ཅེས་འཆད་
ན། མཐར་གྱིས་སྦྱོར་གྱི་ རྗེས་སུ་སྐད་ཅིག་སྦྱོར་བཤད་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ།
མཁྱེན་ གསུམ་གྱི་རྣམ་པ་སྒོམ་པའི་མཐར་གྱིས་སྦྱོར་ཉམས་སུ་བླངས་ པས། མཁྱེན་གསུམ་གྱི་རྣམ་པ་སྒོམ་པ་
ལ་བརྟན་པ་ཐོབ་པའི་སྐད་ཅིག་སྦྱོར་འབྱུང་བའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཞེས་འཆད་པ་
ལ༑ མཐར་གྱིས་པའི་མངོན་པར་རྟོགས་པ་རྣམ་པར་སྒོམ་པ་ནི་ཤིན་ཏུ་གོམས་པར་བྱ་བའི་ཕྱིར་དེ་དག་
ཉིད་སྐད་ཅིག་མ་གཅིག་གིས་སྒོམ་པས་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་ཡིན་་་༌
ཏེ། ཞེས་གསུངས། །
གཉིས་པ་ལ། འོ་ན་སྐུད་ཅིག་སྦྱོར་མཚོན་བྱེད་ཀྱི་ཆོས་ལ་དུ་ཡོད་ཅེ་ན། དེ་ལ་ཡང་བ ཞིར་ཡོད་དེ།
མཚན ཉིད་ཀྱིས་ཏེ་ལྡོག་པས་ཕྱེ་བ་བཞིར་ཡོད་པའི་ཕྱིར། ཞེས་འཆད་པ་ལ། དེ་ཡང་མཚན་ཉིད་ཀྱིས་
རྣམ་ པ་བཞི་ཡོད་པས། ཞེས་གསུངས། འོ་ན་བཞི་པོ་དེ་གང་ཞེ་ན། འདི་ལ་ཡང་ཡོན་ཏན་མངོན་དུ་
བྱེད་པའི་སྐད་ཅིག་མ་དང་། ཡུལ་གྱི་རང་བཞིན་རྟོ གས་ཚུལ་གྱི་དབང་དུ་བྱས་པའི་སྐུད་ཅིག་སྤྱོར་གཉིས་
ལས།
དང་པོ་ལ། རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་དང༌། རྣམ་པར་སྨིན་པའི་སྐད་ཅིག་
སྦྱོར་ གཉིས་ལས། དང་ པོ་ལ༑ མདོ་ལས་ གསུངས་ཚུལ་དང་། བསྟན་བཅོས་ཀྱིས་འགྲེལ་ཚུལ་གཉིས་
ལས། དང་པོ་ནི། མཐར་གྱིས་སྦྱོར་བཅུ་གསུམ་པའི་སྐབས་སུ་བྱང་ཆེན་ཤེར་ཕྱིན་ལ་སྤྱོད་པའི་ ཚེ་ཕྱིན་
དྲུག་མི་དམིགས་པར་བསྒོམས་པར་ གསུངས་ པ་ལས་འཕྲོས་ནས། དེ་སྐད་ཅེས་བཀའ་སྩལ་པ་དང༌། ཚེ་
དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་
439



ཆེན་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་ཇི་ལྟར་སེམས་བསྐྱེད་པ་ གཅིག་གིས་ ཕར་ཕྱིན་དྲུག་པོ་ཡོངས་སུ་་་་་
འཛིན་པ་ལགས། ཞེས་པ་ནས། ཇི་ལྟར་དཔེ་བྱད་བཟང་པོ་བརྒྱད་ཅུ་ཡོངས་སུ་འཛིན་པ་ལགས། ཞེས་
པའི་བར་གྱིས་སྐད་ཅིག་སྦྱོར་སྤྱིར་བསྟན་ནས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་འདི་
ལ་བྱང་ཆེན་སྦྱིན་པ་གང་ཡོངས་སུ་གཏོང་བ་དེ་ཤེས་རབ་ཀྱི་ཕ་རོལ་ཏུ་ཕྱིན་པས་ཡོངས་སུ་བཟུང་བ་ལས་་་་
གཞན་དུ་མ་ཡིན་ནོ། །ཞེས་པ་ནས། ཆོས་ཐམས་ཅད་མཚན་མ་མེད་པ་ལ་མཚན་མ་དང་བྲལ་བའི་
སེམས་ཀྱི་ཏིང་ངེ་འཛིན་གྱིས་ཕར་ཕྱིན་དྲུག་པོ་ཡོངས་སུ་རྫོགས་པར་བྱེད་དོ། །ཞེས་པའི་ བར་གྱིས་དང་
པོ་དེ་བསྟན་ནས།
གཉིས་པ་ལ། མཚམས་སྦྱར། དོན་བཤད་པ་གཉིས་ལས། དང་ པོ་ནི། སྐད་ཅིག་སྦྱོར་བཞིའི་
ནང་ནས་དང་པོར་རྣམ་པར་སྨིན་པ་མ་ཡིན་པའི་ཟག་མེད་ཀྱི་ཆོས་ཐམས་ཅད་སྐད་ཅིག མ་གཅིག་པའི་་་་༌་
མཚན་ཉིད་ཀྱི་སྒོ་ནས་རྟོགས་པའི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའི་སྐད་ཅིག་་་
སྦྱོར་འཆད་དོ། །ཞེས་མཚམས་སྦྱོར་བ་ལ། དང་པོ་རྣམ་པར་སྨིན་པ་མ་ཡིན་པ་ཟག་པ་མེད་པའི་ཆོས་
ཐམས་ཅད་སྐད་ཅིག་མ་གཅིག་པའི་མཚན་ཉིད་ཀྱིས་སྐད་ཅིག་མ་གཅིག་པའི་མངོན་པར་རྫོགས་པར་བྱང་
ཆུབ་པ། ཞེས་པ་ལ། དངོས་ཀྱི་དོན་དང༌། དེ་མཚོན་པའི་དཔེ་བཤད་པའོ། །དང་ པོ་ལ། རྩ་བ།
འགྲེལ་པ་གཉིས་ལས། དང་ པོ་ནི། མདོ་དེའི་དོན་འཆད་པའི་སྒོ་ནས་རྣམ་པར་སྨིན་པ་མ་ཡིན་ པའི་སྐད་
ཅིག་སྦྱོར་དེ་སྟོན་པ་ལ། སྦྱིན་པ་ལ་སོགས་རེ་རེས་ཀྱང་། །ཞེས་སོགས་གསུངས།
གཉིས་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། ལུགས་ལས། ཆོས་ཀྱི་དབྱིངས་ ཀྱི་རང་
གི་ངོ་ བོ་ཉིད། །དངོས་གཅིག་དངོས་པོ་ཀུན་གྱི་ངོ་བོ་ཉིད། །དངོས་ཀུན་དངོས་པོ་གཅིག་གི་ངོ་བོ་
ཉིད༑ ༑གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་ཀུན་དེ་བཞིན་ཉིད་དུ་
མཐོང་། །ཞེས་འབྱུང་བའི་ཕྱིར། མང་པོས་གཅིག་བསྡུས་པ་འབའ་ཞིག་ཏུ་མ་ཟད་ཀྱི། འོན་ ཀྱང་
སྦྱིན་པ་ལ་སོགས་པའི་ཡེ་ཤེས་ཀྱི་དམིགས་པར་བྱ་བའི་སྐད་ཅིག་མ་གཅིག་པོ་ད ངོས་པོ་སོ་སོར་ངེས་པར་
འཛིན་པའི་ཕྱིན་ཅི་ལོག་དང་བྲལ་བའི་ངོ་བོས་སྦྱིན་པ་ལ་སོགས་པ་ནས་དཔེ་བྱད་བཟང་པོ་བརྒྱད་ཅུའི་་་་༌༌
བར་གྱི་མཚན་ཉིད་ཀྱི་ཆོས་རྣམས་བསྡུས་པའི་ཕྱིར་ཐོབ་པ་བྱང་ཆུབ་སེམས་དཔའི་རྟོགས་པ་ནི་སྐད་ཅིག་མ་
གཅིག་པའི་མངོན་པར་རྫོགས་པར་བྱང་ཆུབ་པའོ། །ཞེས་བྱ་བར་ཤེས་པར་བྱའོ། །ཞེས་གསུངས། །
གཉིས་པ་ལ་མཚམས་སྦྱོར་བ། རྩ་བ། འགྲེལ་པ་ གསུམ་ལས། དང་ པོ་ནི། ཇི་ལྟར་ན་ཟག་མེད་ཀྱི་
ཡེ་ཤེས་གཅིག་དམིགས་པ་ན་དེ་དང་རིགས་མཐུན་པའི་ཟག་མེད་ཐམས་ཅད་ཡུལ་དུ་བསྡུས་པ་ཡིན་ཞེ་ན།
440



དེ་ལྟར་དུ་འཇིག་རྟེན་ལ་གྲགས་པའི་དཔེས་སྟོན་ནོ། །ཞེས་འཆད་པ་ལ། ཡང་ཇི་ལྟར་ན་ཟག་པ་མེད་
པའི་ཡེ་ཤེས་གཅིག་དམིགས་ནི་ཟག་པ་མེད་པ་ཐམས་ཅད་བསྡུས་པ་ཡིན་ཞེ་ན། འཇིག་རྟེན་པའི་དཔེས།
ཞེས་གསུངས། གཉིས་པ་དཔེ་དངོས་སྟོན་པ་ལ། ། ཇི་ལྟར་སྐྱེས་བུས་ཟོ་ཆུན་རྒྱུད། །ཅེས་སོ གས་
གསུངས། གསུམ་པ་དེ་ཉིད་ཚིག་དོན་གྱི་སྒོ་ནས་འཆད་པ་ལ། དཔེར་ན་སྐྱེས་བུས་རྡོག་ཐབས་ གཅིག་
གིས་བསྐྱོད་ན་བཟོ་བོ་མཁས་པས་སྔོན་བཟོ་ལེགས་པར་བྱས་པའི་མཐུས་ཟོ་ཆུན་གྱི་རྒྱུད་ཐམས་ཅད་ཅིག་་་་
ཆར་དུས་གཅིག་ཏུ་འགུལ་བ་དེ་བཞིན་དུ། སྔོན་གྱི་ སྨོན་ལམ་གྱི་འཕེན་པ་དང༌། ཆོས་ཀྱི་དབྱིངས་ ཀྱི་
མཐུས་སྐད་ཅིག་མ་གཅིག་ཁོ་ན་ལ་ཟག་པ་མེད་པའི་ཡེ་ཤེས་གཅིག་དམི གས་ན་རིགས་མཐུན་པ་ཐམས་ཅད་
མངོན་དུ་བྱེད་པ་ཡིན་ནོ། །ཞེས་གསུངས།།
གཉིས་པ་ལ། མདོ་ལས་ གསུངས་ཚུལ་དང་། བསྟན་བཅོས་ཀྱིས་འགྲེལ་ཚུལ་གཉིས་ལས། དང་
པོ་ནི། རབ་འབྱོར་གྱིས་གསོལ་བ། བཅོམ་ལྡན་འདས་ཇི་ལྟར་བྱང་ཆེན་ཤེར་ཕྱིན་ལ་སྤྱོད་པའི་ཚེ་མཚན་
མ་མེད་པའི་ཆོས་ལ་གནས་ནས་ཤེར་ཕྱིན་ཡོངས་སུ་རྫོགས་པར་འགྱུར་བ་ལགས། བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ཚེ་ཡང་དག་པའམ་ཡོངས་སུ་གྲུབ་
པའི་ཆོས་གང་ཡང་ཡང་དག་པར་རྗེས་སུ་མཐོང་བ་མེད་དོ། །གཟུགས་ཡང་དག་པའམ་ཡོངས་སུ་གྲུབ་
པ་ཡང་དག་པར་རྗེས་སུ་མི་མཐོང་ངོ༌། །ཞེས་པ་ནས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་
བར་དུ་ཡོངས་སུ་རྫོགས་པར་འགྱུར་རོ། །ཞེས་གསུངས།
གཉིས་པ་ལ། མཚམས་སྦྱར། རྩ་བ། འགྲེལ་པ་ གསུམ་ལས། དང་པོ་ནི། དེ་ལྟར་སྐད་ཅིག་
སྦྱོར་དང་ པོ་བསྟན་ནས་ གཉིས་པ་རྣམ་པར་སྨིན་པའི་ཆོས་ཉིད་ཀྱི་གནས་སྐབས་ཀྱི་ཟག་མེད་ཀྱི་ཆོས་ཐམས་
ཅད་སྐད་ཅིག་མ་གཅིག་པའི་མཚན་ཉིད་ཀྱི་སྒོ་ནས་རྟོ གས་པའི་སྐད་ཅིག་མ་གཅིག་པའི་མངོན་པར་རྫོགས་་
པར་བྱང་ཆུབ་པའི་སྦྱོར་བ་འཆད་དོ། །ཞེས་འཆད་པ་ལ། དེ་ལྟར་དང་པོ་བསྟན་ནས་ གཉིས་པ་རྣམ་
པར་སྨིན་པའི་ཆོས་ཉིད་ཀྱི་ གནས་སྐབས་ཀྱི་ཟག་པ་མེད་པར་ཆོས་ཐམས་ཅད་སྐད་ཅིག་མ་གཅིག་པའི་་་་་་
མཚན་ཉིད་ཀྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ། ཞེས་གསུངས། གཉིས་པ་
ནི༑ མདོ་དེའི་དོན་འཆད་པ་ལ། གང་ཚེ་ཆོས་དཀར་ཐམས་ཅད་ཀྱི། །ཞེས་སོགས་གསུངས།
གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། གང་གི་ཚེ་བྱང་ཆུབ་སེམས་དཔས་གཉེན་
པོ་བསྒོམས་པས་མི་མཐུན་པའི་ ཕྱོ གས་ཐམས་ཅད་དང་བྲལ་བས་ན་རྣམ་པར་བྱང་བའི་ཕྱོགས་རྣམ་པར་་་་་
སྨིན་པའི་ཆོས་ཉིད་ཀྱི་གནས་སྐབས་དྲི་མ་ཐམས་ཅད་དང་བྲལ་བས་སྟོན་གའི་ཟླ་བའི་འོད་བཞིན་ཏུ་དཀར་
པ་ཡང
441



，
བའི་ངོ་བོ་ཉིད་སྐྱེས་པ་དེའི་ཚེ་སྐད་ཅིག་མ་གཅིག་ཁོ་ན་ལ་རྣམ་པར་སྨིན་པའི་གནས་སྐབས་སུ་གྱུར་པའི་ཁ་
ཟག་པ་མེད་པ་རྣམས་རྟོགས་པའི་ཡེ་ཤེས་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་སྐད་ཅིག་མ་གཅིག་བའི་་་་་་
མངོན་པར་རྫོགས་པར་བྱང་ཆུབ་པ་ཡིན་ནོ། །ཞེས་གསུངས། །
གཉིས་པ་ལ། མཚན་ཉིད་མེད་པའི་སྐད་ཅིག་སྦྱོར་དང༌། གཉིས་སུ་མེད་པའི་སྐད་ཅིག་སྦྱོར་
གཉིས་ལས། དང་ པོ་ལ། མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས།
དང་ པོ་ནི། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། ，
བཅོ མ་ལྡན་འདས་དེ་ལྟར་ཆོས་ཐམས་ཅད་དབྱེར་མ་མཆིས་ཤིང་མཚན་མ་མ་མཆིས་ལ་རང་གི་མཚན་ཉིད་་
ཀྱིས་སྟོང་པ་ཉིད་ལགས་ན་ཇི་ལྟར་ཕ་རོལ་ཏུ་ཕྱིན་པ་དྲུག་པོ་སྦྱིན་པའི་ཕ་རོལ་ཏུ་ཕྱིན་པ་དང༌། ཚུལ་
ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང༌། བརྩོན་འགྲུས་ཀྱི་ཕ་རོལ་ཏུ་
ཕྱིན་པ་དང༌། བསམ་གཏན་གྱི་ ཕ་རོལ་ཏུ་ཕྱིན་པ་དང༌། ཤེས་རབ་ཀྱི ཕ་རོལ་ཏུ་ཕྱིན་པ་སྒོམ་པ་
ཡོངས་སུ་རྫོགས་པར་འགྱུར། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་བྱང་ཆེན་ཤེར་ཕྱིན་
ལ་སྤྱོད་པའི་ཚེ་རྨི་ལམ་ལྟ་བུའི་ཉེ་བར་ལེན་པའི་ཕུང་པོ་ལྔ་ལ་གནས་ཤིང་སྦྱིན་པ་ཡོངས་སུ་གཏོང་ངོ༌།།
ཚུལ་ཁྲིམས་སྲུང་ངོ༌། །བཟོད་པ་སྒོམ་མོ། །བརྩོན་འགྲུས་རྩོམ་མོ། །ཏིང་ངེ་འཛིན་སྒོམ་
མོ། །ཤེས་རབ་སྒོམ་མོ། །ཞེས་པ་ནས། ཆོས་ཐམས་ཅད་སྒྲ་བརྙན་ལྟ་བུ་དང༌། སྨིག་
རྒྱུ་ལྟ་བུ་དང་། སྒྱུ་མ་ལྟ་བུ་དང༌། སྤྲུལ་པ་ལྟ་བུར་ཡོངས་སུ་ཤེས་སོ། །ཞེས་གསུངས།
གཉིས་པ་ལ་མཚམས་སྦྱར་བ། རྩ་བ། འགྲེལ་པ་གསུམ་ལས། དང་ པོ་ནི། དེ་ལྟར་སྐད་ཅིག་
སྦྱོར་གཉིས་པ་བསྟན་ནས་སྐད་ཅིག་སྦྱོར་གསུམ་པ་མཚན་ཉིད་མེད་པའི་ཆོས་ཐམས་ཅད་སྐད་ཅིག་མ་་་་་
གཅིག་པའི་མཚན་ཉིད་ཀྱི་སྒོ་ནས་རྟོགས་པའི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་་་་
པའི་སྦྱོར་བ་འཆད་དོ། །ཞེས་འཆད་པ་ལ། དེ་ལྟར་གཉིས་པ་བསྟན་ནས་གསུམ་པ་མཚན་ཉིད་མེད་
པར་ཆོས་ཐམས་ཅད་སྐད་ཅིག་མ་གཅིག་པའི་མཚན་ཉིད་ཀྱི་སྐད་ཅིག་མ་གཅིག་པའི་མངོན་པར་རྫོགས་་་་་
པར་བྱང་ཆུབ་པ། ཞེས་གསུངས། གཉིས་པ་མདོ་དེའི་དོན་འཆད་པའི་ སྒོ་ནས་མཚན་ཉིད་མེད་པའི
སྐད་ཅིག་སྦྱོར་སྟོན་པ་ལ། སྦྱིན་པ་ལ་སོགས་སྤྱོད་པ་ཡིས། །ཞེས་སོགས་གསུངས། གསུམ་པ་དེ་ཉིད་
ཚིག་དོན་གྱི་སྒོ་ནས་འཆད་པ་ལ། སྔོན་ཆོས་ཐམས་ཅད་རྨི་ལམ་ལྟ་བུར་གོམས་པས་ཚོགས་གཉིས་ཉམས་
སུ་མྱོང་བར་བྱས་ནས་རྟོགས་པའི་གནས་སྐབས་ན་ཉེ་བར་ལེན་པའི་ཕུང་པོ་ལ་སོགས་པ་རྨི་ལམ་གྱི་ངོ་བོ་་་་
ཉིད་ཀྱི་ཆོས་ཐམས་ཅད་ལ། སྦྱིན་པ་ལ་སོགས་པའི་ཕར་ཕྱིན་དྲུག་བསྒྲུབས་པས་གནས་ཏེ། སྦྱིན་པ་ལ་
442



པས་
*
སོགས་པའི་ངོ་བོ་ཉིད་ངེས་པར་ རྟོགས་ པའི་རྣམ་ པ་ཅན། སྐད་ཅིག་མ་གཅིག་ཁོ་ནས་ཆོས་ཐམས་ཅད་ནི་
མཚན་ཉིད་མེད་པའོ་ཞེས་ཀུན་ནས་ཉོན་མོངས་པ་དང་རྣམ་པར་བྱང་བའི་ངོ་བོའི་ཆོས་རྣམས་མཚན་ཉིད་་
མེད་པ་ཉིད་དུ་ཤེས་པས་ན། སྐད་ཅིག་མ་གཅིག་པའི་མངོན་པར་ རྫོགས་པར་བྱང་ཆུབ་པ་ཡིན་ནོ། །ཞེས་
གསུངས།
གཉིས་པ་ལ། མདོ་དང༌། བསྟན་བཅོས་གཉིས་ལས། དང་ པོ་ནི། དེ་ནས་ཚེ་དང༌ ལྡན་པ་རབ་
འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་ཤེར་ཕྱིན་ལ་་
སྤྱོད་པའི་ ཚེ་ཇི་ལྟར་ན་ཆོས་ཐམས་ཅད་རྨི་ལམ་ལྟ་བུར་ཡང་དག་པ་ཇི་ལྟ་བ་བཞིན་ཡོངས་སུ་བཙལ་བ་་་་་་
ལགས༑ བཅོ མ་ལྡན་འདས་ཀྱིས་བཀའ་སྩལ་པ། རབ་འབྱོར་བྱང་ཆེན་ཤེར་ཕྱིན་ལ་སྤྱོད་པའི་ཚེ་རྨི་ལམ་་
མི་མཐོང་། རྨི་ལམ་མཐོང་བ་ཡང་མི་མཐོང་། ཞེས་པ་ནས། རབ་འབྱོར་དེ་ལྟར་བྱང་ཆེན་མཚན་ མ་ ་
མེད་པའི་ཚུལ་གྱིས་ཤེར་ཕྱིན་ལ་བསླབ་པར་བྱའོ། །ཞེས་གསུངས།
གཉིས་པ་ལ། མཚམས་སྦྱར་བ། རྩ་བ། འགྲེལ་པ་གསུམ་ལས། དང་ པོ་ནི། དེ་ལྟར་སྐད་
ཅིག་སྦྱོར་གསུམ་པ་བསྟན་ནས་བཞི་པ་གཉིས་སུ་མེད་པའི་ མཚན་ཉིད་དུ་ཆོས་ཐམས་ཅད་སྐད་ཅིག་མ་་་་་
གཅིག་པའི་མཚན་ཉིད་ཀྱི་སྒོ་ནས་རྟོགས་པའི་མངོན་པར་ རྫོགས་པར་བྱང་ཆུབ་པའི་སྐད་ཅིག་སྦྱོར་འཆད་་་་
དོ༑ ༑ཞེས་མཚམས་སྦྱོར་བ་ལ། དེ་ལྟར་གསུམ་པ་བསྟན་ནས་བཞི་པ་གཉིས་སུ་མེད་པའི་མཚན་ཉིད་དུ་
ཆོས་ཐམས་ཅད་སྐད་ཅིག་མ་གཅིག་པའི་མཚན་ཉིད་ཀྱི་ མངོན་ པར་ རྫོགས་པར་བྱང་ཆུབ་པ། ཞེས་
གསུངས། གཉིས་པ་ལ། མདོ་དེའི་དོན་འཆད་པར། རྨི་ལམ་དང་ ནི་དེ་མཐོང་ཉིད། །ཅེས་སོགས་
གསུངས། གསུམ་པ་དེ་ཉིད་ཚིག་དོན་གྱི་སྒོ་ནས་འཆད་པ་ལ། ། ཡུན་རིང་མོ་ཞིག་ནས་བར་ཆད་མེད་
པར་ གཉིས་སུ་སྣང་བ་སྤོང་བ་ལ་གོམས་པ་ངང་དུ་གྱུར་པས་གཉིས་སུ་སྣང་བའི་བག་ཆགས་དྲུངས་ཕྱུང་་་་་་་
བའི་བྱང་ཆུབ་སེམས་དཔའ་གང་གི་ཚེ་གཟུང་བ་དང་འཛིན་པའི་ཚུལ་དུ་རྨི་ལམ་ལ་གཟུང་བ་དང་རྨི་ལམ་་་
མཐོང་བ་ལ་འཛིན་པར་མི་མཐོང་བ་དེའི་ཚེ་ཆོས་ཐམས་ཅད་ཀྱང་དེ་ལྟ་བུའི་ཆོས་ཉིད་ཡིན་ནོ་ཞེས་ཆོས་་་་་་
རྣམས་ཀྱི་དེ་ཁོ་ན་ཉིད་གཉིས་སུ་མེད་པ་སྐད་ཅིག་མ་གཅིག་ཁོ་ནས་རྟོགས་པས་ན་སྐད་ཅིག་མ་གཅིག་པའི་་
མངོན་པར་ རྫོགས་པར་བྱང་ཆུབ་པ་ཡིན་ནོ། །ཞེས་གསུངས།
གཞུང་དོན་ནི། སྐད་ཅིག་སྦྱོར་ཆོས་ཅན། ཁྱོད་ལ་དུ་མར་ཡོད་དེ། ཁྱོད་ལ་རྣམ་པར་སྨིན་པ་མ་
ཡིན་པའི་སྐད་ཅིག་སྦྱོར་དང༌། རྣམ་པར་སྨིན་པའི་སྐད་ཅིག་སྦྱོར་དང༌། མཚན་ཉིད་མེད་པའི་སྐད་
ཅིག་སྦྱོར་དང༌། གཉིས་སུ་མེད་པའི་ སྐད་ཅིག་སྦྱོར་རྣམས་སུ་ཡོད་པའི་ཕྱིར། ཁ་ཅིག ཟག་མེད་རྣམ་
，
E
443



པར་ སྨིན་པ་མ་ཡིན་པའི་ཡོན་ཏན་གྱི་རིགས་རྣམས་བྱ་རྫོགས་ཀྱི་སྐད་ཅིག་མ་གཅིག་ལ་མངོན་དུ་བྱེད་ནུས་་་
པའི་སེམས་དཔའི་རྣལ་འབྱོར་དེ། རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་གྱི་མཚན་ཉིད། ཟག་
མེད་རྣམ་པར་ སྨིན་ པའི་ཡོན་ཏན་གྱི་རིགས་རྣམས་བྱ་རྫོགས་ཀྱི་སྐད་ཅིག་མ་གཅིག་ལ་མངོན་དུ་བྱེད་ནུས་་་
པའི་སེམས་པའི་རྣལ་འབྱོར་དེ། རྣམ་པར་སྨིན་པའི་སྐད་ཅིག་སྦྱོར་གྱི་མཚན་ཉིད། སྟོང་ཉིད་མངོན་
སུམ་དུ་རྟོགས་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་དེ། མཚན་ཉིད་མེད་པའི་སྐད་ཅིག་
སྦྱོར་གྱི་མཚན་ཉིད། གཉིས་སྟོང་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་
འབྱོར་དེ། གཉིས་སུ་མེད་པའི་སྐད་ཅིག་སྦྱོར་གྱི་མཚན་ཉིད་ཟེར་བ་རྣམས་མི་འཐད་དེ། དེ་འདྲའི་
མཐར་གྱིས་སྦྱོར་བ་ཡོད་པའི་ཕྱིར།
དེས་ན། མཁྱེན་གསུམ་གྱི་རྣམ་པ་ལ་བརྟན་པ་ཐོབ་པའི་སེམས་དཔའི་རྣལ་འབྱོར་མཐར་ཐུག་དེ། །
སྐད་ཅིག་སྦྱོར་གྱི་མཚན་ཉིད། དབྱེ་ན། རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་དང༌། རྣམ་ པར་
སྨིན་པའི་སྐད་ཅིག་སྦྱོར་དང༌། མཚན་ཉིད་མེད་པའི་སྐད་ཅིག་སྦྱོར་དང༌། གཉིས་སུ་མེད་པའི་སྐད་
ཅིག་སྦྱོར་དང་ བཞི་ཡོད། བྱ་རྫོགས་ཀྱི་སྐད་ཅིག་མའི་ཐུང་མཐའ་གཅིག་ལ་ཟག་མེད་རྣམ་ པར་སྨིན་པ་མ་
ཡིན་ པའི་ཆོས་གཅིག་མངོན་དུ་བྱས་པ་ན་དེ་དང་རིགས་མཐུན་པའི་ཆོས་ཐམས་ཅད་མངོན་དུ་བྱེད་ནུས་་་་
པའི་ནུས་པ་ཐོབ་པའི་སྒོ་ནས་ཤེས་སྒྲིབ་ཀྱི་དངོས་གཉེན་བྱེད་པའི་རིགས་སུ་གནས་པའི་སེམས་དཔའི་རྣལ་་
འབྱོར་མཐར་ཐུག་དེ། དང་པོའི་མཚན་ཉིད། བྱ་རྫོགས་ཀྱི་སྐད་ཅིག་མའི་ཐུང་མཐའ་གཅིག་ལ་ཟག་
མེད་རྣམ་པར་སྨིན་པའི་ཆོས་གཅིག་མངོན་དུ་བྱས་པ་ན་དེ་དང་རིགས་མཐུན་པའི་ཆོས་ཐམས་ཅད་མངོན་་
དུ་བྱེད་ནུས་པའི་ནུས་པ་ཐོབ་པའི་སྒོ་ནས་ཤེས་སྒྲིབ་ཀྱི་དངོས་གཉེན་བྱེད་པའི་རིགས་སུ་གནས་པའི་སེམས་
ད པའི་རྣལ་འབྱོར་མཐར་ཐུག་དེ། གཉིས་པའི་མཚན་ཉིད། སྟོང་ཉིད་མངོན་སུམ་དུ་རྟོ གས་པའི་ཤེས་
རབ་ཀྱིས་ཟིན་པའི་སྒོ་ནས་ཤེས་སྒྲིབ་ཀྱི་དངོས་གཉེན་བྱེད་པའི་རིགས་སུ་གནས་པའི་སེམས་དཔའི་རྣལ་་་་་
འབྱོར་མཐར་ཐུག་དེ། གསུམ་པའི་མཚན་ཉིད། གཟུང་འཛིན་རྫས་གཞན་གྱིས་སྟོང་པར་མངོན་སུམ་དུ་
རྟོགས་པའི་ཤེས་རབ་ཀྱིས་ཟིན་པའི་སྒོ་ནས་ཤེས་སྒྲིབ་ཀྱི་དངོས་གཉེན་བྱེད་པའི་རིགས་སུ་གནས་པའི་་་་་་
སེམས་དཔའི་རྣལ་འབྱོར་མཐར་ཐུག་དེ། བཞི་པའི་མཚན་ཉིད། རྒྱུན་མཐའི་བར་ཆད་མེད་ལམ་ཆོས་
ཅན། རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་ཡིན་ཏེ། སྦྱིན་པ་ལ་སོགས་པའི་ངོ་བོར་གྱུར་པའི་ཡེ་
ཤེས་ད མི གས་པར་བྱ་བའི་སྐད་ཅིག་མ་གཅིག་པོ་སྟེ། རེ་རེའི་ངོ་བོ་ཡུལ་དུ་བྱས་པས་ ཀྱང་སྦྱིན་སོ གས་ནས་
དཔེ་བྱད་བརྒྱད་ཅུའི་བར་གྱི་མཚན་ཉིད་ཀྱི་ཟག་མེད་ཀྱི་ཆོས་རྣམས་བྱ་རྫོགས་ཀྱི་སྐད་ཅིག་མ་གཅིག་ལ་་་་༌་
•
。
。
。
。
。
444



ན་་
ཡུལ་དུ་བྱེད་པའི་ཤེར་རབ་ཀྱིས་ཟིན་ པའི་སེམས་དཔའི་རྣལ་འབྱོར་མཐར་ཐུག་ཡིན་པའི་ཕྱིར། དེ་ཆོས་་
ཅན༑ བྱ་རྫོགས་ཀྱི་སྐད་ཅིག་མ་གཅིག་པའི་ཐུང་མཐའ་གཅིག་ལ་ཟག་མེད་རྣམ་པར་སྨིན་པ་མ་ཡིན་ པའི་
ཆོས་གཅིག་མངོན་དུ་བྱས་པ་ན་དེ་དང་རིགས་མཐུན་པའི་ཟག་མེད་ཀྱི་ཆོས་ཐམས་ཅད་མངོན་དུ་བྱེད་ནུས་
པའི་རྒྱུ་མཚན་ཡོད་དེ། སྔོན་བྱ་རྫོགས་ཀྱི་སྐད་ཅིག་མ་དང་ལྡན་པའི་ཤེས་རབ་ཀྱིས་ཆོས་ཐམས་ཅད་
རྟོ གས་པར་ གྱུར་ཅིག་ཅེས་སྨོན་ལམ་བཏབ་པའི་སྨོན་ལམ་གྱི་དོན་གྲུབ་ཅིང་ཆོས་ཐམས་ཅད་ཆོས་དབྱིངས་་་
སུ་ཐ་མི་དད་པའི་ཕྱིར། དཔེར་ན་སྔོན་བཟོ་བོ་མཁས་པས་ཟོ་ཆུན་གྱི་འཁོར་ལོ་ལེགས་པར་བཅོས་པ་དེ་་
སྐྱེས་བུའི་རྩོལ་བས་རྡོག་ཐབས་ཀྱིས་བསྐྱོད་པ་ན་ཐམས་ཅད་འབད་མེད་དུ་འཁོར་བ་ལྟར་ཡིན་པའི་ཕྱིར།
རྒྱུན་མཐའི་བར་ཆད་མེད་ལམ་ཆོས་ཅན། རྣམ་པར་སྨིན་པའི་སྐད་ཅིག་སྦྱོར་ཡིན་ཏེ། བྱ་རྫོགས་ ཀྱི་སྐད་
ཅིག་མ་གཅིག་ཁོ་ན་ལ་རང་རྒྱུད་ལ་རྣམ་ པར་སྨིན་པའི་ གནས་སྐབས་སུ་གྱུར་པའི་ཟག་པ་མེད་པའི་ཆོས་་་་་༌
རྣམས་རྟོགས་པའི་སེམས་དཔའི་རྣལ་འབྱོར་མཐར་ཐུག་ཡིན་པའི་ཕྱིར། དེ་ཆོས་ཅན། མཚན་ཉིད་མེད་
པའི་སྐད་ཅིག་སྦྱོར་ཡིན་ཏེ། བྱ་རྫོགས་ཀྱི་སྐད་ཅིག་མ་གཅིག་ལ་ཀུན་བྱང་གི་ཆོས་ཐམས་ཅད་དོན་ད མ་་
པར་མཚན་ཉིད་མེད་པར་མངོན་སུམ་དུ་རྟོགས་པའི་སེམས་དཔའི་རྣལ་འབྱོར་མཐར་ཐུག་ཡིན་པའི་ཕྱིར།
དེ་ཆོས་ཅན། གཉིས་སུ་མེད་པའི་སྐད་ཅིག་སྦྱོར་ཡིན་ཏེ། གཟུང་འཛིན་རྫས་གཞན་གྱིས་སྟོང་པར་
མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་མཐར་ཐུག་ཡིན་པའི་ཕྱིར།
འདིའི་རྣམ་ པར་ སྨིན་པ་མ་ཡིན་པ་དང་ཡིན་ པའི་ དོན་གང་ཞེ་ན། ཚིག་གསལ་ལས། རྣམ་ པར་ སྨིན་པ་
ནི་གསུམ་སྟེ། ས་དང་ པོ་ལ་འཇིག་རྟེན་ལས་འདས་པ་དང༌། ས་བརྒྱད་པ་ལ་མཚན་མ་མེད་པ་དང༌།
སངས་རྒྱས་ཀྱི་ས་ལ་བས མ་གྱིས་མི་ཁྱབ་ཅིང་ལྷུན་གྱིས་གྲུབ་པར་རྣམ་པར་སྨིན་པའོ། །རྣམ་ པར་སྨིན་པ་
མ་ཡིན་པ་ནི་མཐོང་ལམ་མ་སྐྱེས་པའི་རྒྱུད་ཀྱི་གཟུང་འཛིན་གྱིས་བསྡུས་པའི་ཆོས་ཇི་སྙེད་པའོ། །ཟག་
མེད་ནི་དེ་དག་ཟག་མེད་མ་ཡིན་ ཀྱང་། དེ་དག་གི་རང་བཞིན་ནི་ཟག་མེད་ཡིན་ཏེ། བྱིས་པས་བྱང་ཆུབ་
མི་ཤེས་ཀྱང་། །དེ་ཉིད་དེ་ལ་རབ་ཏུ་གནས། །ཞེས་པ་ལྟར་རོ། །ཞེས་འཆད། རྟོགས་དཀར།
ཕྱི་རོལ་གྱི་རྒྱུ་རྐྱེན་གྱིས་མངོན་པར་འདུ་མ་བྱས་པ་རྣམ་པར་སྨིན་པ་མ་ཡིན་པ་དང༌། འཚང་རྒྱ་བའི་
འབྲས་བུ་སྟེར་བ་ལ་མངོན་དུ་ཕྱོགས་ཤིང་རབ་ཏུ་གྱུར་པ་ནི་རྣམ་པར་སྨིན་པའི་དོན་དུ་བཤད： - མཁས་པ་
སྔ་མ་རྣམས་ས་དང་ པོ་ནས་བདུན་པའི་ བར་འབད་རྩོལ་ལ་ལྟོས་པས་རྣམ་ པར་ མ་སྨིན་པ་དང༌། ས་བརྒྱན་
པ་ཡན་ཆད་ནི་དེ་ལ་མི་ལྟོས་པར་འབྱུང་བས་རྣམ་པར་སྨིན་པའོ། །ཞེས་འཆད། རེ་ཞིག་ལུགས་དང་ པོ་
མི་འཐད་དེ། ཆོས་ཉིད་ལ་བྱེད་ན་ཆོས་ཉིད་ལ་དབྱེར་མེད་པས་ས་དང་པོ་བཞག་དགོས་ལ། ཆོས་ ་ཅན་
445



ལ་བྱེད་ན་རྣམ་ པར་ མ་སྨིན་པ་ལ་ཟག་མེད་མི་འཐད་པའི་ཕྱིར་ཞེས་གསེར་ཕྲེང་ལས་བཤད། ལུགས་གཉིས་
པ་ཡང་མི་འཐད་དེ། དེ་ལྟར་ན་དང་པོའི་ཟག་མེད་རྣམས་ལ་རྣམ་པར་སྨིན་པའི་དོན་མེད་པའི་རྒྱུ་མཚན་
སྨྲ་དགོས་པའི་ཕྱིར། གསུམ་པ་ལྟར་ན་ཡང་མི་འཐད་དེ། མདོ་འགྲེལ་རྣམས་སུ་མཚན་དཔེ་དང་སྟོབས་
དང་ མ་འདྲེས་པ་རྣམས་འཆད་པས། ས་བདུན་པ་མན་ཆད་ལ་མི་འགྲིག་པའི་ ཕྱིར། དེས་ན་སྐད་ཅིག་
སྦྱོར་འདི་བཞི་ལྡོག་པ་ཐ་དད་པ་ཙམ་ཡིན་ པས། ཡུལ་ཅན་རྣམ་པར་སྨིན་པ་ཡིན་མིན་མི་རུང་བས་ཡུལ་
ལ་བྱ་ཞིང༌། དེ་ཡང་གཅིག་གི་ཡུལ་གཉིས་ཀའི་ཡུལ་ཡིན་པས་མདོ་བསྟན་བཅོས་ནས་བསྟན་ཚོད་ཀྱི་ཡུལ་
ལ་རྣམ་པར་སྨིན་པ་དང༌། རྣམ་ པར་སྨིན་པ་མ་ཡིན་པ་གཉིས་སུ་དབྱེ་སྟེ། དང་པོའི་ཡུལ་ནི་རང་གི་རྒྱུད་
ལ་ནུས་པ་མཐར་ཐུག་པ་མ་སྨིན་པ་དང༌། ཕྱི་མའི་ཡུལ་ནི་རང་གི་རྒྱུད་ལ་དེ་ལྟར་སྐྱེས་པའི་གནས་སྐབས་
ཀྱི་དབང་དུ་བྱས་ནས་བཞག་པའི་ཕྱིར། ཞེས་ལེགས་པར་བཤད་པ་གསེར་གྱི་ཕྲེང་བ་ལས་བཤད་པའི་
ཕྱིར།
ཁ་ཅིག རྒྱུན་མཐའི་སྦྱོར་བའི་ལམ་དེ་སྐད་ཅིག་སྦྱོར་མིན་ཞེས་ཟེར་ན། དེ་དེ་ཡིན་པར་ཐལ།
མཁྱེན་གསུམ་གྱི་རྣམ་པ་བརྒྱ་དང་བདུན་ཅུ་རྩ་གསུམ་སྒོམ་པར་བྱེད་པའི་སྐད་ཅིག་སྦྱོར་ཡོད་པའི་ཕྱིར།
ཁྱབ་སྟེ། སྙིང་པོའི་རྒྱུན་ལས། དེ་ཡང་རྒྱུན་མཐའི་སྦྱོར་བའི་ཚེ་ཡིན་གྱི་རྒྱུན་གྱི་ཐ་མའི་ཚེ་ཆོས་ཉིད་ལ་
གཉིས་སྣང་ནུབ་པའོ། །དེ་ལ། ཇི་ལྟར་སྐྱེས་བུས་ཟོ་ཆུན་རྒྱུད། །ཅེས་སོགས་གསུངས་པའི་ཕྱིར། །
གསུམ་པ་སྐབས་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་འགྲེལ་བ་དང་བཅས་པའི་རྣམ་བཤད་རྣམ་ པ་གཉིས་ཀྱི་དཀའ་བའི་གནས་ གསལ་བར་་་་་
བྱེད་པ་ལེགས་བཤད་སྐལ་བཟང་ཀླུ་དབང་གི་རོལ་མཚོ་ཞེས་བྱ་བ་ལས་སྐབས་བདུན་པའི་ལེགས་པར་་་་༌
བ ཤད་པའོ། །
སྨྲས་པ། བསླབ་པ་ཡོངས་སུ་རྫོགས་པའི་ལེའུ་ཡི། །མདོ་ཡི་སྦས་དོན་སྐད་ཅིག་སྦྱོར་བ་ནི། །
མཚོན་བྱེད་ཆོས་བཞི་གསལ་བར་བྱེད་པ་ཡི། །རྒྱུན་གྱི་སྐབས་ཀྱི་དོན་རྣམས་ཆེས་གསལ་བར། །ཇི་
བཞིན་འགྲེལ་པ་འགྲེལ་པའི་གནད་དོན་རྣམས། །ལེགས་པར་བཤད་པའི་རྣམ་ བཤད་རྣམ་ གཉིས་ཀྱི། །
དགོངས་པ་ཇི་བཞིན་རྗེ་བཙུན་བླ་མ་ཡི། །ཞལ་གྱི་བུམ་བཟང་ལས་འོངས་བདུད་རྩིའི་རྒྱུན། །ཡོངས་
འཇིན་དམ་པའི་གསུང་བཞིན་ཡི་གེར་བཀོད། །དགེ་བས་བདག་དང་ མཐའ་ཡས་སེམས་ཅན་རྣམས། །
ཀུན་མཁྱེན་ རྒྱལ་བའི་གོ་འཕང་མྱུར་ཐོབ་ནས། ས་གསུམ་འགྲོ་བ་འདྲེན་པའི་དཔལ་གྱུར་ཅིག།
.446



སྐབས་བརྒྱད་པ།
འབྲས་བུ་ཆོས་སྐུ་བཤད་པ།
E
།
གསུམ་པ་འབྲས་བུ་ཆོས་སྐུའི་ཡན་ལག་རྒྱས་པར་བཤད་པ་ལ། འབྲེལ་བཀོད་པས་མཚམས་སྦྱར།
ཆོས་སྐུ་མཚོན་བྱེད་ཀྱི་ཆོས་རྒྱས་པར་བཤད། སྐབས་བསྡུ་བ་དང་ གསུམ་ལས། དང་ པོ་ནི། སྐད་ཅིག་
སྦྱོར་གྱི་འོག་ཏུ་འབྲས་བུ་ཆོས་སྐུ་འཆད་པའི་རྒྱུ་མཚན་ཡོད་དེ། སྐད་ཅིག་མ་གཅིག་གིས་མངོན་པར་
རྫོགས་པར་བྱང་ཆུབ་པའི་སྦྱོར་བ་རྣམ་པར་བསྒོམས་པའི་སྐད་ཅིག་མ་གཉིས་པ་ལ་འབྲས་བུ་ཆོས་ཀྱི་སྐུར་་་་
མངོན་པར་རྫོགས་པར་བྱང་ཆུབ་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། དེ་ཡང་མདོའི་འབྲེལ་གྱི་
དབང་དུ་བྱས་ན། སྐད་ཅིག་སྦྱོར་བཞི་བའི་སྐབས་སུ་མདོ་ལས། བྱང་སེམས་ ཀྱིས་མཚན་མ་མེད་པའི་
ཚུལ་གྱིས་ཡུམ་ལ་བསླབ་པར་བྱ་བར་གསུངས་ནས་གཞན་ཡང་བྱང་ཆེན་ཟག་མེད་ཀྱི་ཆོས་རྨི་ལམ་ལྟ་བུ་་་་་་
མཚན་ཉིད་ཀྱིས་སྟོང་པ་ལ་བསླབ་པར་གསུངས་ པས་ངོ་བོ་ཉིད་སྐུ་གསུངས། བསྟན་བཅོས་ཀྱི་འབྲེལ་གྱི་
དབང་དུ་བྱས་ན། ལུས་རྣམ་གཞག་ཏུ། སྐད་ཅིག་གཅིག་མངོན་རྫོགས་བྱང་ཆུབ། ཆོས་ཀྱི་སྐུ་དང༌།
ཞེས་བཤད་ན། སྐད་སྦྱོར་གྱི་རྗེས་སུ་འབྲས་བུ་ཆོས་སྐུ་འཆད་པའི་རྒྱུ་མཚན་གང་ཞེ་ན། སྐད་སྦྱོར་
བསྒོམས་པས་འབྲས་བུ་ཆོས་སྐུ་འཐོབ་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། དེ་ལྟར་ཡང་། སྐད་
ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་རྣམ་པར་བསྒོམས་པའི་སྐད་ཅིག་མ་གཉིས་པ་ལ་་་་་
ཆོས་ཀྱི་སྐུར་མངོན་པར་ རྫོགས་པར་བྱང་ཆུབ་པ་ཡིན་ཏེ། ཞེས་གསུངས།
གཉིས་པ་ནི།
འོ་ན་སྐབས་བརྒྱད་པ་འདིར་འབྲས་བུ་ཆོས་སྐུ་དེ་རྒྱས་པར་འཆད་ན་འཆད་ཚུལ་དེ་གང་ཞེ་ན།
འདི་ལ། བྱེད་པ་པོ་སྐུའི་རང་བཞིན་བཤད་པ་དང་། བྱ་བ་འཕྲིན་ལས་ཀྱི་རང་བཞིན་བཤད་པ་གཉིས་
ལས། དང་པོ་ལ། ངོ་བོ་ཉིད་སྐུ། ཡེ་ཤེས་ཆོས་སྐུ། ལོངས་སྤྱོད་རྫོགས་སྐུ། སྤྲུལ་སྐུའི་རང་ བཞིན་
བཤད་པ་དང་ བཞི་ལས། དང་པོ་དེ་སྟོན་པ་ལ། ཐུབ་པའི་ངོ་བོ་ཉིད་སྐུ་ནི། །ཞེས་སོགས་གསུངས།
གཉིས་པ་དེ་སྟོན་པ་ལ། བྱང་ཆུབ་ཕྱོགས་མཐུན་ཚད་མེད་དང༌། །ཞེས་སོགས་གསུངས།
གསུམ་པ་དེ་སྟོན་པ་ལ། མཚན་ནི་སུམ་ཅུ་རྩ་གཉིས་དང༌། །ཞེས་སོགས་གསུངས། བཞི་པ་དེ་
སྟོན་པ་ལ། གང་གིས་སྲིད་པ་ཇི་སྲིད་པར། །ཞེས་སོགས་གསུངས།
N3
447?



གཉིས་པ་བྱ་བ་འཕྲིན་ལས་ཀྱི་རང་བཞིན་སྟོན་པ་ལ། དེ་བཞིན་འཁོར་བ་ཇི་སྲིད་ འདིའི། ཞེས་
སོགས་གསུངས། འོ་ན། ཐུབ་པའི་ངོ་བོ་ཉིད་སྐུ་ནི། ཞེས་སོགས་ངོ་བོ་ཉིད་སྐུ་དེ་འཆད་ན་འཆད་
ཚུལ་དེ་གང་ཞེ་ན། འདི་ལ་མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་ལས།
དང་ པོ་ནི། གོང་དུ་སྐད་ཅིག་སྦྱོར་བཞི་པའི་སྐ བས་སུ། རབ་འབྱོར་དེ་ལྟར་ན་བྱང་ཆུབ་སེམས་དཔའ་
སེམས་དཔའ་ཆེན་ པོ་མཚན་མ་མེད་པའི་ཚུལ་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །
ཞེས་གསུངས་ནས། ངོ་བོ་ཉིད་སྐུ་སྟོན་པ་ལ། རབ་འབྱོར་གཞན་ཡང་ཟག་པ་མེད་པའི་ཆོས་རྨི་ལམ་ལྟ་
བུ་དངོས་པོ་དང་ མི་ལྡན་པ་དངོས་པོ་མེད་པའི་རང་བཞིན་ཅན་གྱི་མཚན་ཉིད་ཀྱིས་སྟོང་པ་རྣམ་པ་ཐམས་
ཅད་དུ་ཡོངས་སུ་དག་པར་གྱུར་པ་དེ་དག་ཐམས་ཅད་ཀྱི་རང་བཞིན་གང་ཡིན་པ་མཚན་ཉིད་གཅིག་པོ་་་་་་
འདི་ལྟ་སྟེ་མཚན་ཉིད་མེད་པ་དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་་་
རྒྱས་ཀྱི་ཡིན་པར་རིག་པར་བྱ་སྟེ། རབ་འབྱོར་དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་
རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་གསུངས།
གཉིས་པ་ལ། རྩ་བས་བསྟན་ཚུལ་དང༌། འགྲེལ་པས་བཤད་ཚུལ་གཉིས་ལས། དང་ པོ་ལ། །
མདོ་དེའི་དོན་འགྲེལ་པའི་སྒོ་ནས་སྐུ་དང་ པོ་ངོ་བོ་ཉིད་སྐུ་དེ་འཆད་པ་ལ། ཐུབ་པའི་ངོ་བོ་ཉིད་སྐུ་ནི།
ཞེས་སོགས་ཤོ་ལོ་ཀ་གཅིག་གསུངས། གཉིས་པ་ལ། མཚམས་སྦྱར་གྱི་ སྒོ་ནས་འཆད་པ་ལ། དེ་ཡང་ངོ་
བོ་ཉིད་ཀྱི་སྐུ་ལ་སོགས་པའི་དབྱེ་བས་རྣམ་པ་བཞི་ཡིན་ པས། དང་ པོ་ངོ་བོ་ཉིད་ཀྱི་སྐུ། ཞེས་གསུངས།
ཚིག་དོན་གྱི་སྒོ་ནས་འཆད་པ་ལ། ཐུབ་པ་སངས་རྒྱས་ཞེས་སོགས་གསུངས། བརྒལ་ལན་གྱི་སྒོ་ནས་
འཆད་པ་ལ། སྐུ་ལྷག་མ་གསུམ་པོ། ཞེས་སོགས་གསུངས། དེ་ཡང་། ཐུབ་པའི་ངོ་བོ་ཉིད་སྐུ་ནི། །
ཞེས་པས་ཁྱད་གཞི་ངོ་བོ་ཉིད་སྐུ་དེ་བསྟན་ནས། དེ་ཉིད་ཚིག་དོན་གྱི་སྒོ་ནས་འཆད་པ་ལ། ཐུབ་པ་
སངས་རྒྱས་བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ནི། ཞེས་གསུངས། ཟག་པ་མེད་ པའི་ཆོས་གང་དག
ཐོབ་འགྱུར། ཞེས་པས། ངོ་བོ་ཉིད་སྐུའི་ལྡན་པའི་ཁྱད་པར་དེ་བསྟན་ནས། དེའི་དོན་འགྲེལ་པ་ལ།།
དྲན་པ་ཉེ་བར་བཞག་པ་ལ་སོགས་པ་ཡེ་ཤེས་ཀྱི་བདག་ཉིད། འཇིག་རྟེན་ལས་འདས་པའི་ཆོས་ཀྱི་དབྱིངས་
ཀྱི་ངོ་བོ་ཉིད་ཀྱི་ཟག་པ་མེད་པའི། ཞེས་གསུངས། རྣམ་ཀུན་རྣམ་དག་པ། ཞེས་པས། དེའི་བྲལ་
བའི་ཁྱད་པར་དེ་བསྟན་ནས། དེའི་དོན་འགྲེལ་པ་ལ། དྲི་མ་རྣམས་གློ་བུར་བ་ཉིད་ཀྱིས་རྣམ་པ་ཐམས་
ཅད་དུ་རྣམ་པར་དག་ཅིང༌། ཞེས་གསུངས། དེ་དག་རང་བཞིན་མཚན་ཉིད་ཅན། ཞེས་པས། དེའི་
ངོ་བོའི་ཁྱད་པར་དེ་བསྟན་ནས། དེའི་དོན་འགྲེལ་པ་ལ། རང་བཞིན་གྱིས་དབེན་པའི་མཚན་ཉིད་དུ་
448



གྱུར་པ་གང་དག་ཡིན་པ་དེ་དག་གི་རང་གི་ངོ་བོ་ཉིད་སྐྱེ་བ་མེད་ པའི་ངོ་བོ་ཉིད་ནི་འདི་ཡིན་ཏེ། ཞེས་
གསུངས།
ངོ་བོ་ཉིད་སྐུའི་སྒྲ་དོན་དེ་སྟོན་པ་ལ། བཅོས་མ་མ་ཡིན་ པའི་དོན་གྱིས། ཞེས་གསུངས། ངོ་བོ་
ཉིད་སྐུ་གང་ལ་བརྟེན་ནས་ཐོབ་པ་དེ་འཆད་པ་ལ། འཇིག་རྟེན་ལས་འདས་པའི་ལམ་གྱིས་འཐོབ་ཀྱི།།
ཞེས་གསུངས། ཐོབ་ཚུལ་དེ་འཆད་པ་ལ། བྱས་པ་ནི་མ་ཡིན་ པས་རྣམ་པར་ཤེས་པ་སྒྱུ་མ་ལྟ་བུས་ཆོས་
ཐམས་ཅད་རྟོགས་པས་ཐོབ་པ་ཡིན་ནོ། །ཞེས་གསུངས། དེ་རྣམས་ཀྱི་ནང་ནས། སྐད་ཅིག་མ་གཅིག་
པའི་མངོན་པར་རྫོགས་པར་བྱང་ཆུབ་པ་རྣམ་ པར་ བསྒོམས་པའི་སྐད་ཅིག་མ་གཉིས་པ་ལ་ཆོས་ཀྱི་སྐུར་་་་
མངོན་པར་རྫོགས་པར་བྱང་ཆུབ་པ་ཡིན་ཏེ། ཞེས་པའི་སྐབས་སུ།
མཐའ་དཔྱད་པ་ལ། ཁ་ཅིག སྐད་ཅིག་སྦྱོར་གྱི་ རྗེས་སུ་ཆོས་སྐུ་འཆད་པའི་རྒྱུ་མཚན་ཡོད་དེ། ཆོས་
སྐུ་དེ་སྐད་སྦྱོར་བསྒོམས་སྟོབས་ཀྱིས་ཐོབ་པའི་ཕྱིར། ཆོས་སྐུ་ལ་དབྱེ་ན་བཞིར་ཡོད་དེ། ངོ་བོ་ཉིད་སྐུ།
ཡེ་ཤེས་ཆོས་སྐུ། ལོངས་སྐུ། སྤྲུལ་སྐུ་རྣམས་སུ་ཡོད་པའི་ཕྱིར། ཞེས་ཟེར་ན། ལོངས་སྐུ་དེ་ཆོས་སྐུ་
ཡིན་པར་ཐལ། ཁྱོད་ཀྱི་སྦྱོར་བ་འཐད་པའི་ཕྱིར། འདོད་ན། དེ་ཆོས་ཅན། གཙོ་བོར་རང་ཐོབ་བྱེད་
ཀྱི་ཐབས་སུ་གྱུར་པའི་ཡེ་ཤེས་ཀྱི་ཚོགས་བསྒོམས་སྟོབས་ཀྱིས་ཐོབ་པར་ཐལ། ཆོས་སྐུ་ཡིན་ པའི་ཕྱིར།།
འདོད་མི་ནུས་ཏེ། གཙོ་བོར་རང་ ཐོབ་བྱེད་ཀྱི་ཐབས་སུ་གྱུར་པའི་བསོད་ནམས་ཀྱི་ཚོགས་བསྒོམས་སྟོབས་
ཀྱིས་ཐོབ་པའི་ཕྱིར་ཏེ།། གཟུགས་སྐུ་ཡིན་ པའི་ཕྱིར། ཁྱབ་སྟེ། རིན་ཆེན་ཕྲེང་ བར། སངས་རྒྱས་
རྣམས་ཀྱི་གཟུགས་ཀྱི་སྐུ། །བསོད་ནམས་ཚོགས་ལས་འཁྲུངས་པ་སྟེ། །ཆོས་ཀྱི་སྐུ་དེ་མདོར་བསྡུས་ན། །
རྒྱལ་པོ་ཡེ་ཤེས་ཚོགས་ལས་འཁྲུངས། །ཞེས་གསུངས་ པའི་ཕྱིར། །
ཁོ་ན་རེ། འབྲས་བུ་ཆོས་སྐུ་ཆོས་ཅན། གཙོ་བོར་ཡེ་ཤེས་ཀྱི་ཚོགས་བསྒོམས་སྟོབས་ཀྱིས་བྱུང་བ་མ་
ཡིན་པར་ཐལ། གཙོ་བོར་རང་ ཐོབ་བྱེད་ཀྱི་ཐབས་སུ་གྱུར་པའི་བསོད་ནམས་ཀྱི་ཚོགས་བསྒོམས་སྟོབས་
ཀྱིས་བྱུང་བའི་ཕྱིར། ཁྱབ་པ་ཁས། མ་གྲུབ་ན། དེ་ཆོས་ཅན། དེར་ཐལ། རང་ཐོབ་བྱེད་ཀྱི་ཐབས་
སུ་གྱུར་པའི་བསོད་ནམས་ཀྱི་ཚོགས་ཡོད་པའི་ཕྱིར་ཟེར་ན་མ་ཁྱབ། གཞན་ཡང་ཚོགས་གཉིས་བསྒོམས་
སྟོ བས་ཀྱིས་ཐོབ་པའི་སངས་རྒྱས་ཀྱི་སྐུ་ཆོས་ཅན། གཙོ་ བོར་རང་ཐོབ་བྱེད་ཀྱི་ཐབས་ སུ་ གྱུར་པའི་བསོད་
ནམས་ ཀྱི་ཚོགས་བསྒོམས་སྟོབས་ཀྱིས་ཐོབ་པ་མ་ཡིན་པར་ཐལ། གཙོ་བོར་རང་ཐོབ་བྱེད་ཀྱི་ཐབས་སུ་ གྱུར་
པའི་ཡེ་ཤེས་ཀྱི་ཚོགས་བསྒོམས་སྟོབས་ཀྱིས་ཐོབ་པའི་ཕྱིར། ཁྱབ་པ་ཁས། དེར་ཐལ། གཙོ་བོར་དེར་
གྱུར་པའི་ཚོགས་གཉིས་བསྒོམས་སྟོབས་ཀྱིས་ཐོབ་པའི་ཕྱིར་ཟེར་ན་མ་ཁྱབ་སྟེ། བྱང་སེམས་ཚོགས་ལམ་པ་
ཏོ
449



རྡོ
ཆོས་ཅན། གཞི་ཤེས་ཀྱི་རྣམ་པ་བསྒོམ་བྱའི་གཙོ་བོར་བྱེད་པར་ཐལ། མཁྱེན་གསུམ་གྱི་རྣམ་པ་བསྒོམ་
བྱའི་གཙོ་བོར་བྱེད་ པའི་ཕྱིར། ཁྱབ་པ་འགྲིག དེ་དེར་ཐལ། དེ་འདྲ་བ་ཞིག་ཡོད་པའི་ཕྱིར། གཞན་
ཡང་༑ བྱང་སེམས་མཐོང་ལམ་པ་ཆོས་ཅན། གང་ཟག་གི་བདག་མེད་བསྒོམ་བྱའི་གཙོ་བོར་བྱེད་པར་
ཐལ། བདག་མེད་གཉིས་ཀ་བསྒོམ་བྱའི་གཙོ་བོར་བྱེད་པའི་ཕྱིར། ཁྱབ་པ་འགྲིག རྟ གས་གྲུབ་སྟེ།
དེ་འདྲ་བ་ཡོད་པའི་ཕྱིར།
ཁོ་ན་རེ། ལོངས་སྐུ་ཆོས་ཅན། ཆོས་སྐུ་ཡིན་པར་ཐལ། འབྲས་བུ་ཆོས་སྐུ་ཡིན་པའི་ཕྱིར་ཟེར་ན་
མ་ཁྱབ། འབྲས་བུ་འགྲུབ་པའི་དུས་མཚམས་ལ་ཁ་ཅིག བྱང་སེམས་རྒྱུན་མཐའ་པས་ཆོས་ཉིད་ལ་རྩེ་
གཅིག་ཏུ་མཉམ་པར་བཞག་བཞིན་པའི་ངང་ནས་ཤེས་བྱ་ཇི་སྙེད་པ་ཐམས་ཅད་མངོན་སུམ་དུ་རྟོགས་པ་་་་
དང་། དེས་ཡེ་ཤེས་ཆོས་སྐུ་མངོན་དུ་བྱས་པ་དུས་མཉམ་ཟེར་ན། བྱང་སེམས་རྒྱུན་མཐའ་པས་ཆོས་ཉིད་
ལ་རྩེ་གཅིག་ཏུ་མཉམ་པར་བཞག་བཞིན་པའི་ངང་ནས་ཤེས་བྱ་ཇི་སྙེད་པ་མངོན་སུམ་དུ་མ་རྟོགས་པར་་་་་་
ཐལ། དམ་བཅའ་དེའི་ཕྱིར། འདོད་མི་ནུས་ཏེ། རྒྱུན་མཐའི་བར་ཆད་མེད་ལམ་པ་དེས་ཤེས་བྱ་ཇི་
སྙེད་པ་མངོན་སུམ་དུ་རྟོགས་པའི་ཕྱིར་ཏེ། དེའི་རྒྱུད་ལ་དེ་མངོན་སུམ་དུ་རྟོགས་པའི་བློ་ཡོད་པའི་ཕྱིར་
ཏེ༑ དེའི་རྒྱུད་ལ་རྒྱུན་མཐའི་བར་ཚད་མེད་ལམ་མངོན་སུམ་དུ་རྟོ གས་ པའི་བློ་ཡོད་པའི་ཕྱིར་ཏེ། དེའི་
རྒྱུད་ལ་དེ་ཉམས་སུ་མྱོང་བའི་རང་རིག་ཡོད་པའི་ཕྱིར།
ཁོ་ན་རེ། སློབ་ལམ་ན་བློ་ གཅིག་གིས་བདེན་གཉིས་དུས་ཅིག་ཆར་དུ་མངོན་སུམ་དུ་རྟོགས་པ་ཡོད་
པར་ཐལ། དེ་ན་གང་ཟག་གཅིག་གིས་བདེན་གཉིས་ཅིག ཆར་དུ་མངོན་སུམ་དུ་རྟོགས་པ་ཡོད་པའི་ཕྱིར་
ཟེར་ན་མ་ཁྱབ། ཁ་ཅིག ཇི་ལྟ་བ་རྟོགས་པའི་རྣམ་མཁྱེན་གྱིས་ཇི་ལྟ་བ་གཟིགས་པའི་གཟིགས་ངོར་རྣམ་
མཁྱེན་ཡོད་དེ། སྙིང་པོའི་རྒྱུན་ལས། དེ་ནས་སྐད་ཅིག མ་ གཉིས་པ་ལ་རྣམ་ གྲོལ་ལམ་སྐྱེས་ པའི་ ཚེ་ཤེས་
བྱ་ཇི་ལྟ་བ་ལ་གཉིས་སྣང་ནུབ་ནས་ཆུ་ལ་ཆུ་བཞག་པ་ བཞིན་སོང་བ་དེའི་གཟིགས་ངོར་ཤེས་བྱ་ཇི་སྙེད་པ་་་
ཐམས་ཅད་ལག་མཐིལ་དུ་སྐྱུ་རུ་ར་བཞག་པ་ལྟར་མངོན་སུམ་དུ་གཟིགས་པ་དེའི་ཚེ། ཞེས་སོགས་གསུངས་
པའི་ཕྱིར་ཟེར་ན། ཇི་ལྟ་བ་རྟོ གས་པའི་རྣམ་མཁྱེན་གྱིས་ཕུང་སོགས་ཀྱི་ཆོས་ཉིད་གཟིགས་པའི་གཟིགས་
ངོར་ཕུང་པོ་ལྔ་གཟིགས་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ། མདོ་སྡུད་པར།
གཟུགས་རྣམས་མི་མཐོང་ཚོར་བ་དག་ཀྱང་མི་མཐོང་ཞིང་། འདུ་ཤེས་མཐོང་བ་མེད་ལ་སེམས་ཡིད་
མཐོང་བ་མེད། གང་ལ་རྣམ་པར་ཤེས་དང་ སེམས་ཡིད་མཐོང་མེད་པ། འདི་ནི་ཆོས་མཐོང་ཡིན་ཞེས་
དེ་བཞིན་གཤེགས་པས་བསྟན། ཞེས་གསུངས་པའི་ཕྱིར། གཞན་ཡང་། ཇི་ལྟ་བ་རྟོ གས་པའི་རྣམ་
450



མཁྱེན་གྱིས་ཇི་ལྟ་བ་གཟི གས་པའི་ གཟི གས་ངོར་ཇི་སྙེད་པ་མ་ གཟི གས་པར་ཐལ། དེས་ཕུང་སོགས་ཀྱི་
གནས་ལུགས་གཟིགས་པའི་ གཟི གས་ངོར་ཕུང་སོགས་མ་ གཟིགས་པའི་ཚུལ་གྱིས་ཕུང་སོགས་ ཀྱི་གནས་་་་་་་
ལུགས་གཟིགས་ པའི་ཕྱིར་ཏེ། འཇུག་འགྲེལ་ལས། དངོས་པོ་བྱས་པ་ཅན་ལ་མ་རེག་པར་རང་བཞིན་
འབའ་ཞིག་མངོན་སུམ་དུ་མཛད་པ་དེ་ཉིད་ཐུགས་སུ་ཆུད་པས་དེའི་ཕྱིར་སངས་རྒྱས་ཞེས་བརྗོད་དོ། །
ཞེས་དང༌། མདོ་ལས། མ་མཐོང་བ་ནི་མཐོང་བ་དམ་པའོ། །ཞེས་གསུངས་ པའི་ ཕྱིར།
ཁོ་ན་རེ། ཇི་ལྟ་བ་རྟོགས་པའི་རྣམ་མཁྱེན་གྱིས་ཇི་སྙེད་པ་མ་ གཟི གས་པར་ཐལ། དེས་ཇི་ལྟ་བ་
གཟིགས་པའི་ གཟི གས་ངོར་ཇི་སྙེད་པ་མ་ གཟིགས་པའི་ཕྱིར་ཟེར་ན་མ་ཁྱབ། ཁོ་ན་རེ། ཁྱོད་ཆོས་ཅན།
ཁྱོན་དོན་དམ་བདེན་པ་ཡིན་པར་ཐལ། ཇི་ལྟ་བ་རྟོགས་པའི་རྣམ་མཁྱེན་གྱིས་ཇི་ལྟ་བ་གཟིགས་པའི་
གཟི གས་ངོར་ཁྱོད་ཡོད་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། དེས་ཇི་ལྟ་བ་གཟི གས་
པའི་གཟིགས་ངོར་ཇི་སྙེད་པ་མེད་ པའི་ཕྱིར་ཟེར་ན་མ་ཁྱབ། འདོད་ན། ཡོད་པ་ཆོས་ཅན། དེར་ཐལ།
དེའི་ཕྱིར།
གཞན་ཡང་། སྙིང་བོའི་རྒྱུན་ལས། སངས་རྒྱས་ནི་རྟག་ཏུ་དེ་བཞིན་ཉིད་ལ་མཉམ་པར་བཞག་པ་
ཡིན་ལ། དེའི་གཟིགས་པའི་ངོ་བོར་མ་གྲུབ་པའི་དོན་ནོ་ཞེ་ན་དེ་ཡང་མི་འཐད་པར་སྔར་བ ཤད་ཟིན་
ཏོ། །ཞེས་གསུངས་པ་མི་འཐད་པར་ཐལ། གཟུགས་སྐུ་གཉིས་ཀྱི་ཆོས་ཉིད་གཟིགས་པའི་རྣམ་མཁྱེན་
གྱིས་གཟུགས་སྐུ་གཉིས་ཀྱི་ཆོས་ཉིད་གཟི གས་པའི་ གཟིགས་ངོར་གཟུགས་སྐུ་གཉིས་མ་གཟིགས་པའི་ ཕྱིར་་་་་
ཟེར་ན་མ་ཁྱབ་སྟེ། དེས་དེ་གཉིས་ཀྱི་ཆོས་ཉིད་ལ་མཉམ་པར་བཞག་བཞིན་པའི་ངང་ནས་དེ་གཉིས་
གཟིགས་པ་ལུང་དེའི་དོན་ཡིན་པའི་ཕྱིར།
ཁ་ཅིག བྱང་སེམས་རྒྱུན་མཐའ་ པས་སྐུ་བ ཞི་པོ་རིམ་ཅན་དུ་མངོན་དུ་བྱེད་པ་ཡིན་ཏེ། དེས་དང་
པོར་ངོ་བོ་ཉིད་སྐུ་དང་ཡེ་ཤེས་ཆོས་སྐུ་གཉིས་མངོན་དུ་བྱེད། དེ་རྗེས་ལོངས་སྐུ་དང་སྤྲུལ་སྐུ་གཉིས་མངོན་
དུ་བྱེད་པའི་ཕྱིར། ཞེས་ཟེར་ན། ཤེས་བྱ་ཆོས་ཅན། ཆོས་སྐུ་མངོན་དུ་བྱས་ནས་གཟུགས་སྐུ་མངོན་དུ་
མ་བྱས་པའི་སངས་རྒྱས་འཕགས་པ་ཡོད་པར་ཐལ། དམ་བཅའ་དེའི་ཕྱིར། འདོད་ན། ཡེ་ཤེས་ཀྱི་
ཚོགས་མཐར་ཕྱིན་ནས་བསོད་ནམས་ཀྱི་ཚོགས་མཐར་མ་ཕྱིན་པའི་སངས་རྒྱས་འཕ གས་པ་ཡོད་པར་ཐལ།
འདོད་པའི་ཕྱིར། ཁྱབ་སྟེ། ཡེ་ཤེས་ཀྱི་ཚོ གས་མཐར་ཕྱིན་པ་དང་ཆོས་སྐུ་ཐོབ་པ་དུས་མཉམ། བསོད་
ནམས་ཀྱི་ཚོགས་མཐར་ཕྱིན་པ་དང་ གཟུགས་སྐུ་ཐོབ་པ་དུས་མཉམ་པའི་ཕྱིར། རྟགས་གཉིས་ཀ་གྲུབ་སྟེ།
རིགས་པ་དྲུག་ཅུ་པ་ལས། དགེ་བ་འདི་ཡིས་སྐྱེ་བོ་ཀུན། ཞེས་སོགས་དང་། རིན་ཆེན་ཕྲེང་བར།
451



སངས་རྒྱས་རྣམས་ཀྱི་གཟུགས་ཀྱི་སྐུ། ཞེས་སོགས་གསུངས་པའི་ཕྱིར།
ཁོ་ན་རེ། རྣམ་བཤད་ལས། སོགས་སྒྲས་ཆོས་སྐུས་ལོངས་སྐུའི་བདག་རྐྱེན་དང་། ལོངས་ སྐུགས་
སྤྲུལ་སྐུའི་བདག་རྐྱེན་བྱེད་པར་སྡུད་དོ། །ཞེས་གསུངས་པ་མི་འཐད་པར་ཐལ། བྱང་སེམས་རྒྱུན་མཐའ་
པས་སྐུ་བཞི་རིམ་ཅན་དུ་མངོན་དུ་མི་བྱེད་པའི་ཕྱིར་ཟེར་ན་མ་ཁྱབ་སྟེ། ཆོས་སྐུས་རང་འབྲས་ལོངས་སྐུའི་
བདག་རྐྱེན་བྱེད་པ་དང་། ལོངས་སྐུས་རང་འབྲས་སྤྲུལ་སྐུའི་བདག་རྐྱེན་བྱེད་པ་ལུང་དེའི་དོན་ཡིན་ པའི་
ཕྱིར། གཞན་ཡང་། སྙིང་པོའི་རྒྱན་ལས། ལོངས་སྐུས་བདག་རྐྱེན་བྱས་ནས་མཛད་པ་བཅུ་གཉིས་ཀྱི་
སྒོ་ནས་གདུལ་བྱ་རྗེས་སུ་འཛིན་པའི་མཆོག་གི་སྤྲུལ་པའི་སྐུ་དེའི་ཚེ་ཚོགས་པ་གཅིག་ཏུ་མེད་ ཀྱང་། ཞེས་་
སོགས་གསུངས་པ་མི་འཐད་པར་ཐལ། ལོངས་སྐུ་དང་ དངོས་རྒྱུ་ཚོགས་པ་ཚར་གཅིག་ལ་རག་ལས་ཀྱི་
འབྲེལ་བ་གྲུབ་པའི་སྤྲུལ་སྐུ་མེད་ པའི་ཕྱིར། བྱང་སེམས་རྒྱུན་མཐའ་པས་ལོངས་སྐུ་དང་སྤྲུལ་སྐུ་གཉིས་རིམ་
བ ཞིན་དུ་མངོན་དུ་བྱེད་པ་ཡིན་ པའི་ ཕྱིར་ཏེ། དམ་བཅའ་དེའི་ཕྱིར།
ཁོ་ན་རེ། ལོངས་སྐུ་དང་ དངོས་རྒྱུ་ཚོགས་པ་ཚར་གཅིག་ལ་རག་ལས་ཀྱི་འབྲེལ་བ་གྲུབ་པའི་སྤྲུལ་སྐུ་་
ཆོས་ཅན། ཁྱོད་སྤྲུལ་པ་པོའི་སངས་རྒྱས་འཕགས་པ་ཡོད་པར་ཐལ། ཁྱོད་སྤྲུལ་སྐུ་ཡིན་ པའི་ ཕྱིར་ཟེར་ན་
མ་ཁྱབ། འདོད་མི་ནུས་ཏེ། བྱང་སེམས་རྒྱུན་མཐའ་པ་ཡང་དེ་སྤྲུལ་པ་པོ་མ་ཡིན། ལོངས་སྐུ་དེ་ཡང་་
དེ་མ་ཡིན་པའི་ཕྱིར། དང་པོ་སླ། གཉིས་པ་གྲུབ་སྟེ། དེ་དེ་དང་ དུས་མཉམ་ཡིན་ པའི་ ཕྱིར། འོ་ན།
བྱེ་བྲག་སྨྲ་པས་སྟོན་པ་ཤཱཀྱ་ཐུབ་པ་སྤྲུལ་པ་པོའི་སངས་རྒྱས་འཕགས་པ་ཡོད་པར་ཁས་ལེན་པར་ཐལ། །
དེས་དེ་སྤྲུལ་སྐུར་ཁས་ལེན་པའི་ཕྱིར། ཁྱབ་པ་འགྲིག དེར་ཐལ། དེས་སྤྲུལ་སྐུ་ཁས་ལེན་པའི་ ཕྱིར།།
འདོད་མི་ནུས་ཏེ། དེས་ རྒྱལ་པོ་གཞོན་ནུ་དོན་གྲུབ་སྲིད་པ་ཐ་མ་པའི་གང་ཟག་ཏུ་ཁས་ལེན་པའི་ ཕྱིར། །
ཁོ་ན་རེ། བྱང་སེམས་རྒྱུན་མཐའ་པ་འོག་མིན་གྱི་རྟེན་ལ་གསར་དུ་སངས་རྒྱས་པའི་ཚེ། དེའི་སྤྲུལ་
པ་འདོད་ཁམས་ན་ཡོད་པ་རྣམས་ ཀྱང་དེ་དང་དུས་མཉམ་དུ་སངས་རྒྱས་པར་ཐལ། ལོངས་སྐུ་དང་ དངོས་
རྒྱུ་ཚོགས་པ་ཚར་གཅིག་ལ་རག་ལས་ཀྱི་འབྲེལ་བ་གྲུབ་པའི་སྤྲུལ་སྐུ་ཡོད་པའི་ཕྱིར། རྟགས་ཁས། འདོད་
ན༑ དེའི་ཚེ་དེ་འདོད་པའི་རྟེན་ལ་སངས་རྒྱས་པར་ཐལ། འདོད་པ་གང་ཞིག དེའི་ཚེ་ན་དེ་འདོད་
ཁམས་ན་ཡོད་པའི་ཕྱིར་ཟེར་ན་མ་ཁྱབ་སྟེ། དེའི་ཚེ་དེ་འོ ག་མིན་གྱི་རྟེན་ལ་སངས་ རྒྱས་ པའི་ ཕྱིར་ཏེ། དེ་
འོག་མིན་གྱི་རྟེན་ཅན་ཡིན་ པའི་ ཕྱིར། དེ་དེར་ཐལ། དེ་ཡོད། དེ་འདོད་པའི་རྟེན་ཅན་མ་ཡིན་པའི་
ཕྱིར།
ཁོ་ན་རེ། བྱང་སེམས་རྒྱུན་མཐའི་པའི་སྤྲུལ་པར་གྱུར་པའི་འདོད་པའི་རྟེན་ཅན་གྱི་ གང་ཟག་ཡོད་
452



་
་་
མར་ཐལ། དེ་འདོད་པའི་རྟེན་ཅན་གྱི་གང་ཟག་ཏུ་སྤྲུལ་པ་ཡོད་པའི་ ཕྱིར་ཟེར་ན་མ་ཁྱབ་སྟེ། དེ་བཞིན་
གཤེ གས་པ་རི་དྭགས་རུ་རུར་སྤྲུལ་པའི་སྤྲུལ་པ་དེ། རི་དྭགས་ཀྱི་རྟེན་ཅན་ཡིན་པར་ཐལ། བྱང་སེམས་
རྒྱུན་མཐའ་པ་འདོད་རྟེན་ཅན་དུ་སྤྲུལ་པའི་ གང་ཟག་དེ་འདོད་པའི་རྟེན་ཅན་ཡིན་ པའི་ ཕྱིར། རྟགས་ཁས།
འདོད་ན། དེ་དུད་འགྲོའི་རྟེན་ཅན་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། སངས་
རྒྱས་ཀྱི་སྤྲུལ་པ་ཡིན་པའི་ཕྱིར། གཞན་ཡང་། དེ་བཞིན་གཤེགས་པ་ཆུ་དང་ཟམ་པ་དང་ གྲོང་ཁྱེར་སོགས་
སུ་སྤྲུལ་པའི་སྤྲུལ་པ་དེ་རྣམས་རིམ་པ་བཞིན་དུ་ཆུ་དང་ ཟམ་པ་སོགས་སུ་འདོད་རིགས་པར་ཐལ། ་ དེ་
བ ཞིན་གཤེགས་པ་དེ་རྣམས་སུ་སྤྲུལ་པ་ཡོད་པའི་ཕྱིར། ཁྱབ་པ་འགྲིག འདོད་མི་ནུས་ཏེ། དེ་སངས་
རྒྱས་ཡིན་ པའི་ཕྱིར། རྟགས་གྲུབ་སྟེ། མདོ་སྡེའི་རྒྱན་ལས། སངས་ རྒྱས་སྤྲུལ་པ་དཔག་མེད་པ། །
སྤྲུལ་པའི་སྐུར་ནི་འདོད་པ་སྟེ། །ཞེས་གསུངས་པའི་ཕྱིར།
མཁས་པའི་དབང་པོ་ཁ་ཅིག་མ་ཁྱབ་སྟེ། ལུང་དེས་སངས་རྒྱས་ཀྱི་སྤྲུལ་པར་གྱུར་པའི་གཟུགས་སྐུ་
ཡིན་ན་སངས་རྒྱས་ཡིན་ པས་ཁྱབ་པ་བསྟན་པའི་ཕྱིར། དེ་ལྟ་མ་ཡིན་ན། བྱང་སེམས་རྒྱུན་མཐའ་པ་ཆུ་
དང་ ཟམ་ པ་སོགས་སུ་སྤྲུལ་པའི་སྤྲུལ་པ་དེ་བྱང་སེམས་རྒྱུན་མཐའ་པ་ཡིན་པར་ཐལ། སངས་ རྒྱས་ཀྱིས་ཆུ་
དང་ཟམ་པ་སོགས་སུ་སྤྲུལ་པའི་སྤྲུལ་པ་དེ་རྣམས་རིམ་པ་བཞིན་དུ་སངས་རྒྱས་ཡིན་ པའི་ ཕྱིར་ཟེར་ན་མི་་་
མཚུངས་སོ། །གཞན་ཡང༌། དབུ་མ་འཇུག་པར། བ་སྤུའི་ཁུང་བུར་བྱང་ཆུབ་སེམས་དཔའ་རྣམས། །
ལྷན་ཅིག་རྫོགས་སངས་རྒྱས་སྐུ་གྲངས་འདས་དང༌། །དེ་བཞིན་ལྷ་དང་ལྷ་མིན་མི་དག་ཀྱང་། །སྐད་ཅིག་
སྐད་ཅིག་ལ་ནི་སྟོན་པར་ནུས། །ཞེས་གསུངས་པ་མི་འཐད་པར་ཐལ། བྱང་སེམས་ས་བཅུ་པ་ནས་རང་གི་
བ་སྤུའི་ཁུང་བུ་རེ་རེར་རྫོགས་པའི་སངས་རྒྱས་ཀྱི་སྐུ་འཁོར་བྱང་སེམས་གྲངས་ལས་འདས་པས་བསྐོར་བ་རེ་
རེ་སྤྲུལ་པ་མེད་པའི་ཕྱིར་ཏེ། དེ་རྫོགས་པའི་སངས་རྒྱས་ཀྱི་སྐུར་སྤྲུལ་པ་མེད་པའི་ཕྱིར། མ་གྲུབ་ན། དེ་
ཆོས་ཅན། དེའི་སྤྲུལ་པར་གྱུར་པའི་རྫོགས་པའི་སངས་རྒྱས་ཡོད་པར་ཐལ། མ་གྲུབ་པ་དེའི་ཕྱིར། ཁྱབ་
པ་ཁས། དེ་བཞིན་དུ། བྱང་སེམས་འཕགས་པ་དུད་འགྲོར་སྤྲུལ་པ་སོགས་རིགས་འགྲེའོ།།
རང་ལུགས་ལ། འབྲས་བུ་འགྲུབ་པའི་དུས་མཚམས་བཤད་པ་དང་། སྐུའི་རྣམ་ གཞག་བཤད་པ་
དང་ གཉིས་ལས། དང་པོ་ལ། བཤད་བྱའི་ལུང་འགོད་པ་དང༌། དེའི་དོན་བཤད་པ་གཉིས་ལས།
དང་ པོ་ནི། རྣམ་བཤད་སྙིང་པོའི་རྒྱན་ལས། ས་བཅུ་རྒྱུན་གྱི་ཐ་མའི་བར་ཆད་མེད་ལམ་དེ་ཉིད་དེ་
བཞིན་ཉིད་ལ་ཆུ་ལ་ཆུ་བཞག་ཏུ་མཉམ་པར་བཞག་བཞིན་པ་ན། བར་ཆད་མེད་ལམ་གྱི་དུས་དེའི་ཚེ།
མཉམ་བཞག་དེའི་གཟི གས་ངོ་ན་ཤེས་བྱ་ཇི་སྙེད་པའི་རྣམ་པ་ཅུང་ཟད་ཀྱང་མི་འཆར་ཏེ། བདེན་གཉིས་ངོ་
453



བོ་ཐ་དད་དུ་འཛིན་པའི་དྲི་མ་ཟད་པར་མ་སྤངས་པའི་ཕྱིར། འོན་ཀྱང་དེའི་ཚེ་ཟག་པ་མེད་པའི་ཡེ་ཤེས་
སྡེ་ཚན་ཉི་ཤུ་རྩ་གཅིག་པོའི་མངོན་པར་རྟོགས་པའི་རིགས་མ་ལུས་པ་ཐོབ་པའི་བདག་ཉིད་དུ་གནས་པ་་་་་་
ཡིན་ནོ། །དེ་ནས་སྐད་ཅིག་གཉིས་པ་ལ་རྣམ་ གྲོལ་ལམ་སྐྱེས་པའི་ཚེ་ཤེས་བྱ་ཇི་ལྟ་བ་ལ་གཉིས་སྣང་ནུབ་
ནས་ཆུ་ལ་ཆུ་བཞག་ཏུ་སོང་བ་དེའི་གཟི གས་པའི་ངོར་ཤེས་བྱ་ཇི་སྙེད་པ་ཐམས་ཅད་ལག་མཐིལ་དུ་སྐྱུ་རུ་ཁ་
ར་བཞག་བ་ལྟར་མངོན་སུམ་དུ་གཟིགས་པ་དེའི་ཚེ་ཤེས་སྒྲིབ་ཟད་པར་སྤངས་པ་དང༌། ཡང་དག་པའི་
མཐའ་མངོན་དུ་བྱས་པ་དང༌། ཆོས་ཀྱི་སྐུ་མངོན་དུ་བྱས་པ་དང༌། ཆོས་ཐམས་ཅད་རྣམ་པ་ཐམས་ཅད་
དུ་མངོན་པར་རྫོགས་པར་བྱང་ཆུབ་པ་ཞེས་བྱའོ། །ས་བཅུ་རྒྱུན་མཐའ་ལ་གནས་པའི་ཚེ་མཚན་དཔེས་
སྤྲས་པའི་སྐུ་དེ་ཉིད་ཀྱི་རིགས་འདྲ་ཕྱི་མ་ཆོས་སྐུ་ཐོབ་པའི་ཚེ་མཚན་ཉིད་ལྔ་ལྡན་དང༌། ཡོན་ཏན་ ལྔ་ལྡན་
དང༌། ངེས་པ་ལྔ་ལྡན་གྱི་ལོངས་སྤྱོད་རྫོགས་པའི་སྐུ་འགྲུབ་ལ། ཡོངས་སྐུས་བདག་རྐྱེན་བྱས་ནས་མཛད་
པ་བཅུ་གཉིས་ཀྱི་སྒོ་ནས་གདུལ་བྱ་རྗེས་སུ་འཛིན་པའི་མཆོག་གི་སྤྲུལ་པའི་སྐུ་དེའི་ཚེ་ཚོགས་པ་གཅིག་ཏུ་་་་
མེད་ ཀྱང་། སངས་ རྒྱས་ཀྱི་སྤྲུལ་པའི་སྐུའི་བྱེ་བྲག་འགའ་ཞིག་ལོངས་སྤྱོད་རྫོགས་པའི་སྐུ་དང་ དངོས་རྒྱུ་
ཚོགས་པ་ཆར་གཅིག་ལ་རག་ལས་ཀྱི་འབྲེལ་བ་གྲུབ་པའི་ཚུལ་དུ་ཐོབ་པར་ཤེས་པར་བྱའོ། །
ཞེས་གསུངས།
གཉིས་པ་ནི། ལམ་ལ་བསླབས་པའི་འབྲས་བུ་མཐར་ཐུག་སངས་རྒྱས་ཀྱི་སྐུ་ཡིན་ལ། དེ་དངོས་སུ་
ཐོབ་པའི་རྟེན་ནི་བྱང་སེམས་རྒྱུན་མཐའ་པ་ཡིན་གྱི། དེས་སངས་རྒྱས་ཀྱི་གཟུགས་ཀྱི་སྐུ་མཐར་ཐུག་པ་དེ་
གནས་འོག་མིན་དུ་མངོན་དུ་བྱེད་པ་ཡིན་ཏེ། འཇུག་པར། འོག་མིན་དུ་ནི་གང་གི་དོན་དུ་འབད་གྱུར་
གོ་འཕང་མཆོག་ཞི་བ། །ཡོན་ཏན་མཐའ་དག་མཐར་ཐུག་མཚུངས་པ་མེད་པ་དེ་ནི་ཁྱོད་ཀྱིས་བ རྙེས། }
ཞེས་གསུངས་པའི་ཕྱིར།
འོ་ན་སྐབས་འདིའི་འོག་མིན་དེ་གང་ལ་བྱེད་ཟེར་ན། ཁ་ཅིག་གནས་གཙང་ལྔའི་ནང་ཚན་དུ་གྱུར་
པའི་འོག་མིན་ལ་བྱེད་ཟེར་བ་མི་འཐད་དེ། དེ་ལང་གཤེ གས་དང་འགལ་བའི་ཕྱིར།
ཁ་ཅིག སྔགས་བླ་མེད་ཀྱི་ཆེད་དུ་བྱ་བའི་གདུལ་བྱ་རིན་པོ་ཆེ་ལྟ་བུའི་གང་ཟག་དེས་འཛམ་བུའི་
གླིང་པའི་མིའི་རྟེན་ལ་ལོངས་སྐུ་མངོན་དུ་བྱེད་པས་དེ་གང་དུ་སངས་རྒྱས་པའི་འཛམ་བུའི་གླིང་གནས་དེ་་་
འོག་མིན་ཡིན། ཞེས་སྨྲ་བ་མི་འཐད་དེ། སྔགས་བླ་མེད་ལ་དེ་འདྲའི་གང་ཟག་ཡོད་པར་བ ཤད་ཀྱང་
སྐབས་འདིར་དེ་ལྟར་ཁས་མི་ལེན་པའི་ཕྱིར། དེས་ན་བྱང་སེམས་རྒྱུན་མཐའ་པ་གང་དུ་སངས་རྒྱ་བའི་
ལོངས་སྐུའི་རྩ་བའི་གནས་འོག་མིན་ནི། གཟུགས་ཁམས་གནས་རིགས་བཅུ་བདུན་ལས་གཞན་པའི་
454



E
གཟུགས་ཁམས་ཀྱི་ གནས་བཻ་ཌཱུརྱའི་ས་གཞི་ལ་ གསེར་གྱིས་མིག་མང་རིས་སུ་བྲིས་པ་སྣོད་བཅུད་ཀྱི་འབྱོར་བ་
ཕུན་སུམ་ཚོགས་པ་དང་ལྡན་ཞིང་བྱང་སེམས་འཕ གས་པ་ཡན་ཆད་ཁོ་ན་བཞུ གས་པའི་གནས་གཅིག་ལ་་་་་
བྱེད་པར་ཕལ་ཆེན་ལས་ གསུངས་ལ་རང་ལུགས་ཀྱང་དེ་ལྟར་ཁས་ལེན་ཏེ།
ལང་གཤེ གས་ལས། གཙང་མའི་གནས་ལྔ་སྤངས་པ་ཡི། །འོག་མིན་གནས་ནི་ཉམས་དགའ་བ། །
ཡང་དག་སངས་རྒྱས་དེར་སངས་རྒྱ། །སྤྲུལ་པ་པོ་གཅིག་འདིར་སངས་རྒྱུ། །ཞེས་དང༌། འདོད་པ་
ཁམས་དང་ གཟུགས་མེད་དུ། །སངས་རྒྱས་རྣམ་ པར་སངས་མི་རྒྱ། །གཟུགས་ཀྱི་ཁམས་ཀྱི་འོག་མིན་
དུ༑ །འདོད་ཆགས་བྲལ་ཁྱོད་མངོན་སངས་རྒྱ། །ཞེས་གསུངས་ པའི་ཕྱིར། དེས་ན་བྱང་སེམས་རྒྱུན་
མཐའ་པས་ཆོས་སྐུ་མངོན་དུ་བྱས་པའི་དུས་ཡོད་དེ། ས་བཅུའི་རྒྱུན་གྱི་ཐ་མའི་བར་ཆད་མེད་ལམ་དེའི་
སྐད་ཅིག་གཉིས་པ་ལ་དེས་དྲངས་པའི་རྣམ་ གྲོལ་ལམ་སྐྱེས་པ་དེའི་ཚེ་ཤེས་བྱ་ཇི་ལྟ་བ་ལ་གཉིས་སྣང་ནུབ་་་
ནས་ཆུ་ལ་ཆུ་བཞག་པ་ལྟར་དུ་སོང་བའི་ བར་ཆད་མེད་ལམ་དེས་ཤེས་བྱ་ཇི་སྙེད་པ་ཐམས་ཅད་ལག་མཐིལ་
དུ་སྐྱུ་རུ་ར་རློན་པ་བཞག་པ་ལྟར་གསལ་སིང་ངེ་མངོན་སུམ་དུ་རྟོགས་པ་དེའི་ཚེ། བྱང་སེམས་རྒྱུན་མཐའ་
པས་ཤེས་སྒྲིབ་ཟད་པར་སྤངས་པ། ཡང་དག་མཐའ་མངོན་དུ་བྱས་པ། ཆོས་སྐུ་མངོན་དུ་བྱས་པ། བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པ་ཞེས་བྱ་བ་ཡིན་་་་་་་
པའི་ཕྱིར་ཏེ། ས་བཅུ་རྒྱུན་གྱི་ཐ་མའི་ བར་ཆད་མེད་ལམ་དེས་ཆོས་ཐམས་ཅད་ཀྱི་དེ་བཞིན་ཉིད་ལ་ཆུ་ལ་
ཆུ་བཞག་པ་ལྟར་མཉམ་པར་བཞག་པའི་མཉམ་ བཞག་དེའི་གཟི གས་ངོར་ཤེས་བྱ་ཇི་སྙེད་པའི་རྣམ་ པ་ཅུང་་
ཟད་ཀྱང་མི་འཆར་ཏེ། རྒྱུན་མཐའི་བར་ཆད་མེད་ལམ་པ་དེས་བདེན་གཉིས་ངོ་བོ་ཐ་དད་དུ་འཛིན་པའི་
དྲི་མ་ཟད་པར་མ་སྤངས་ པའི་ཕྱིར། འོན་ཀྱང་དེའི་ཚེ་རྒྱུན་མཐའི་བར་ཆད་མེད་ལམ་པ་དེས། ཟག་མེད་
ཀྱི་ཡེ་ཤེས་སྡེ་ཚན་ཉེར་གཅིག་པོའི་མངོན་པར་རྟོ གས་པ་མཐའ་དག་གི་རིགས་ཏེ་དངོས་ཀྱི་ཉེར་ལེན་དུ་་་་་
གྱུར་པའི་ཡེ་ཤེས་ཐོབ་པ་ཡིན་ཏེ། དེས་ཇི་ལྟ་བ་མཁྱེན་པའི་རྣམ་མཁྱེན་དང༌། ཇི་སྙེད་པ་མཁྱེན་པའི་
རྣམ་མཁྱེན་གཉིས་ཀའི་དངོས་ཀྱི་ཉེར་ལེན་དུ་གྱུར་པའི་ཡེ་ཤེས་ཐོབ་པའི་ཕྱིར། ས་བཅུ་རྒྱུན་གྱི་ཐ་མ་ལ་
གནས་པའི་ཚེ། རྒྱུན་མཐའ་པས་མཚན་དཔེས་སྤྲས་པའི་བྱང་སེམས་ཀྱི་སྐུ་ཐོབ་ལ། རྒྱུན་མཐའ་པའི་
རྒྱུད་ལ་ཤེས་སྒྲིབ་སྤངས་པའི་ལམ་སྐྱེས་པའི་ཚེ། མཚན་དཔེས་སྤྲས་པའི་བྱང་སེམས་ཀྱི་སྐུ་དེའི་རིགས་
འདྲ་ཕྱི་མ་ངེས་པ་ལྔ་ལྡན་གྱི་ལོངས་སྤྱོད་རྫོགས་པའི་སྐུར་གྱུར་ལ། དེའི་རྒྱུད་ཀྱི་ཆོས་དབྱིངས་དེ་ཡང་དེ་
དང་དུས་མཉམ་དུ་མཚན་ཉིད་ལྔ་ལྡན་དང་ཡོན་ཏན་ལྔ་ལྡན་གྱི་ངོ་བོ་ཉིད་སྐུར་གྱུར་ཅིང་། རྒྱུན་མཐའ་་
པའི སྤྲུལ་པ་འཇིག་རྟེན་གྱི་ ཁམས དཔག་ཏུ་མེད་ པར་ ཡོད་པ་རྣམས ཀྱང དེ་དང་དུས་མཉམ་དུ་སྤྲུལ་སྐུར་་༌་
E
455



གྱུར་པ་ཡིན་ཏེ། བྱང་སེམས་རྒྱུན་མཐའ་པས་སྐུ་གསུམ་ཅིག་ཆར་དུ་མངོན་དུ་བྱེད་པའི་ཕྱིར། རྒྱུ་མཐའ་
པ་དེ་དང་རྒྱུད་གཅིག་ཏུ་གྱུར་པའི་ལོངས་སྐུས་བདག་རྐྱེན་བྱས་ནས་མཛད་པ་བཅུ་གཉིས་ཀྱི་སྒོ་ནས་གདུལ་
བྱ་རྗེས་སུ་འཛིན་པའི་མཆོག་གི་སྤྲུལ་པའི་སྐུ་དེའི་ཚེ་ཚོགས་པ་གཅིག་ཏུ་མེད་དེ། དེའི་ཚེ་མཆོག་གི་སྤྲུལ་
སྐུ་དེ་ལོངས་སྐུ་དང་དངོས་རྒྱུ་ཚོགས་པ་གཅིག་ལ་རག་ལས་ ཀྱི་འབྲེལ་བ་མ་གྲུབ་པའི་ཕྱིར། དེ་ལྟར་མ་
གྲུབ་ཀྱང་། དེའི་སྤྲུལ་སྐུ་འགའ་ཞིག་དེ་དང་དུས་མཉམ་དུ་ཐོབ་པ་ཡིན་ཏེ། བྱང་སེམས་རྒྱུན་མཐའ་པ་
འོག་མིན་དུ་ལོངས་སྐུ་མངོན་དུ་བྱས་པ་དང་དུས་མཉམ་དུ། དེའི་སྤྲུལ་པ་འདོད་ཁམས་ན་བཞུགས་པ་
རྣམས་ ཀྱིས་ ཀྱང་འདོད་ཁམས་སུ་སྤྲུལ་སྐུ་མངོན་དུ་བྱེད་པའི་ཕྱིར། །
གཉིས་པ་སྐུའི་རྣམ་ གཞག་བ ཤད་པ་ལ། ཁ་ཅིག སྦྱོར་བཞི་བསྒོམས་སྟོབས་ཀྱིས་ཐོབ་པའི་འབྲས་བུ་
མཐར་ཐུག འབྲས་བུ་ཆོས་སྐུའི་མཚན་ཉིད་ཟེར་ན། དེ་ལ་ཁ་ཅིག ལོངས་སྐུའི་སེན་མོ་ཟངས་
མདོག་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། དེ་སངས་རྒྱས་ཡིན་པར་
ཐལ་ལོ། །འདོད་ན། དེ་གཟུགས་སྐུ་ཡིན་པར་ཐལ། འདོད་པའི་ཕྱིར། དེ་ཆོས་ཅན། གང་ཟག་
ཏུ་ཐལ། འདོད་པའི་ཕྱིར། འདོད་མི་ནུས་ཏེ། ཁ་དོག་ཡིན་ པའི་ ཕྱིར། ཞེས་བཀག་ནས། ཁོ་རང་
གི་ལུགས་ལ། སྦྱོར་བཞི་བསྒོམས་སྟོབས་ཀྱིས་ཐོབ་པའི་སངས་རྒྱས་སུ་དམིགས་པ། འབྲས་བུ་ཆོས་སྐུའི་
མཚན་ཉིད་ཟེར་ན། ལོངས་སྐུའི་སེན་མོ་ཟ ངས་མདོག་ཆོས་ཅན། ཡོན་ཏན་མ་ཡིན་ པར་ཐལ། མཐར་
ཐུག་གི་ཡོན་ཏན་ཡང་མ་ཡིན། གནས་སྐབས་ཀྱི་ཡོན་ཏན་ཡང་མ་ཡིན་ པའི་ཕྱིར། དང་པོ་མ་གྲུབ་ན།
སངས་རྒྱ ས་སུ་ཐལ། མ་གྲུབ་པ་དེའི་ཕྱིར། གཞན་ཡང་། ་ ཤེས་བྱ་ཆོས་ཅན། ལོངས་སྐུའི་དབུ་སྐྲ་བུང་
བ་ལྟར་ནག་པོ་ཡིན་ པར་ཐལ། ལོངས་སྐུའི་སེན་མོ་ཟ ངས་མདོག་དམར་པོ་ཡིན་པའི་ཕྱིར་ཏེ། དེ་ཁ་
དོག་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། ནག་པོ་མེད་ན་ཁྱོད་མེད་དགོས་པར་
ཐལ་ལོ། །
གཞན་ཡང་། ལོངས་སྐུའི་ལྤགས་པ་གསེར་མདོག་སེར་པོ་ཡིན་ པར་ཐལ། དེའི་སེན་མོ་ཟངས་
མདོག་དམར་པོ་ཡིན་པའི་ཕྱིར། འདོད་ན། རྒྱལ་བ་སྨན་གྱི་བླ་ལ་ལྤགས་པ་གསེར་མདོག་མེད་ པར་ ཐལ་
ལོ། །གཞན་ཡང་། སྦྱོར་བཞིའི་སྔ་རོལ་ཏུ་བྱུང་བའི་རྣམ་མཁྱེན་ཡང་ཆོས་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར། རྟགས་གསལ་གཉིས་ཀ་གྲུབ་སྟེ། ཆོས་ཅན་དེ་ཡིན་པའི་ཕྱིར། །
རང་ལུ གས་ལ། བྱེད་པ་པོ་སྐུའི་རང་བཞིན་དང༌། བྱ་བ་འཕྲིན་ལས་ ཀྱི་རང་བཞིན་གཉིས་ལས།
དང་པོ་ལ། ངོ་བོ། དབྱེ་བ། སོ་སོའི་ངོ་བོ་ངོས་བཟུང་བའོ། དང་པོ་ནི། ཡོན་ཏན་གྱི་ཆ་ཤས་དུ་
---
，
T
456



མ་འདུས་པའམ་ཚོགས་པ་མཐར་ཐུག་པས་ན་སྐུ་ཞེས་བྱ་སྟེ། སཾ་སྐྲྀ་ཏའི་སྐད་ལ་སྐུའི་སྐད་དོད་ཀཱ་ཡ་ཞེས་
པ་བས གས་པའ མ་འཚོགས་པ་ལ་འཇུག་པའི་ཕྱིར། དེས་ན་རང་ཐོབ་བྱེད་ཀྱི་ཐབས་སུ་གྱུར་པའི་སྦྱོར་
བཞི་བསྒོམས་སྟོབས་ཀྱིས་ཐོབ་པའི་འབྲས་བུ་མཐར་ཐུག འབྲས་བུ་ཆོས་སྐུའི་མཚན་ཉིད། གཉིས་པ་
ལ། གཉིས་སུ་དབྱེ་བ། གསུམ་དུ་དབྱེ་བ། ལྔར་དབྱེ་བ། བཞིར་དབྱེ་བ་དང་བཞི་ལས༑ དང་པོ་
ནི། འབྲས་བུ་ཆོས་སྐུ་ལ་དབྱེ་ན། རང་དོན་ཆོས་སྐུ་དང༌། གཞན་དོན་གཟུགས་སྐུ་གཉིས་སུ་ཡོད་དེ།
རིན་ཆེན་ཕྲེང་བར། སངས་རྒྱས་རྣམས་ཀྱི་གཟུགས་སྐུ་འདིར། །བསོད་ནམས་ཚོགས་ལས་ བྱུང་བ་
སྟེ། །ཆོས་ཀྱི་སྐུ་ནི་མདོར་བསྡུས་ན། །རྒྱལ་པོ་ཡེ་ཤེས་ཚོགས་ལས་འཁྲུངས། །ཞེས་གསུངས་པའི་
ཕྱིར། ཡང་དེ་ལ། རང་དོན་ཆོས་སྐུ་དམ་པ་དང༌། གཞན་དོན་གཟུགས་སྐུ་དམ་པ་གཉིས་སུ་ཡང་ཡོད་
དེ༑ རིགས་པ་དྲུག་ཅུ་པར། དགེ་བ་འདི་ཡིས་སྐྱེ་བོ་ཀུན། །བསོད་ནམས་ཡེ་ཤེས་ཚོགས་བསགས་
ཏེ༑ །བསོད་ནམས་ཡེ་ཤེས་ལས་བྱུང་བའི། །དམ་པ་གཉིས་ནི་ཐོབ་པར་ཤོག །ཅེས་གསུངས་པའི་
ཕྱིར༑ ཡང་དེ་ལ། རང་དོན་དོན་དམ་པའི་སྐུ་དང༌། གཞན་དོན་ཀུན་རྫོབ་པའི་སྐུ་གཉིས་སུ་ཡང་
དབྱེར་ཡོད་དེ། རྒྱུད་བླར། རང་དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་པ་ཀུན་རྫོབ་སྐུ་
ཉིད་དེ། །ཞེས་གསུངས་པའི་ཕྱིར།།
གཉིས་པ་ནི། ཡང་དེ་ལ། ངོ་བོ་ཉིད་སྐུ ། ལོངས་སྐུ། སྤྲུལ་སྐུ་གསུམ་དུ་ཡང་ཡོད་དེ། མདོ་
སྡེའི་རྒྱན་ལས། སྐུ་གསུམ་དག་གིས་སངས་རྒྱས་ཀྱི། །སྐུ་བསྡུས་པར་ནི་ཤེས་བྱ་སྟེ། །སྐུ་གསུམ་དག་
གིས་རང་གཞན་གྱི། །དོན་འདི་རྟེན་དང་བཅས་པར་བསྟན། །ཞེས་ལོངས་སྐུ་རང་དོན་སྤྲུལ་སྐུ་
གཞན་དོན་གྱི་སྐུ་དང༌། ངོ་བོ་ཉིད་སྐུ་དེ་གཉིས་ཀྱི་རྟེན་དུ་གསུངས་པའི་ཕྱིར་དང༌། རྒྱུད་བླར་ཡང་།
དེ་ད བྱེ་ཟབ་དང་རྒྱ་ཆེ་དང༌། །བདག་ཉིད་ཆེན་པོའི་ཡོན་ཏན་གྱི། །ཆོས་ཀྱིས་རབ་དབྱེ་རང་བཞིན་
ལ༑ །སོ གས་པའི་སྐུ་གསུམ་དག་གིས་འཇུག །ཅེས་དང༌། ཉི་སྣང་ལས། ད་ནི་ཆོས་ཀྱི་སྐུ་
བ རྗོད་པར་བྱ་བ་ཡིན་ལ། དེ་ནི་རྣམ་པ་གསུམ་དུ་རིག་པར་བྱ་སྟེ། ངོ་བོ་ཉིད་ཀྱི་སྐུ་དང༌། ལོངས་
སྤྱོད་རྫོགས་པའི་སྐུ་དང༌། སྤྲུལ་པའི་སྐུའོ། །ཞེས་གསུངས་པའི་ཕྱིར་དང་། ཡང་དེ་ལ། རང་
དོན་ཆོས་སྐུ་དང་ལོངས་སྐུ་སྤྲུལ་སྐུ་གསུམ་དུ་ཡང་དབྱེར་ཡོད་དེ། རྒྱན་སྣང་ལས། ཡུམ་གྱི་བཤད་
སྦྱར་བྱས་པ་ལས་ བྱུང་བདག་གི་དགེ་བའི་ས་བོན་ལས། །རྣམ་པ་ཀུན་གྱི་མཆོག་ཏུ་གྱུར་ པའི་སྐུར་ནི་
གསུམ་པོ་ངེས་པར་ཐོབ་པར་ཤོག །ཅེས་གསུངས་པའི་ཕྱིར།
གསུམ་པ་ལ། འབྲས་བུ་ཆོས་སྐུ་ལ་ལྔར་གྲངས་ངེས་པར་འགྲེལ་བྱེད་ཁ་ཅིག་བཞེད་དེ། ཚིག་གསལ་་
5
K
：457



II，
-
1
ཡང་ཁ་ཅིག་ལོངས་སྤྱོད་རྫོགས་པའི་སྐུ་ལ་མངོན་པར་རྫོགས་པར་བྱང་ཆུབ་པ་ས་བཅུ་པའི་བྱང་ཆུབ་སེམས་
དཔའ་རྣམས་འབའ་ཞིག་གི་སྣང་བའི་ལམ་དུ་གྱུར་པ་ལོངས་སྤྱོད་རྫོགས་པ་ཆེན་པོའི་སྐུ་ཇི་སྐད་བཤད་པའི་
ཡེ་ཤེས་རྣམས་ཀྱི་གཞིར་གྱུར་པ་དང༌། ས་རབ་ཏུ་དགའ་བ་ལ་སོགས་པ་ལ་གནས་པའི་སྣང་བའི་ལམ་དུ་
གྱུར་པ་སྤྲུལ་པའི་སྐུ་ལ་ལོངས་སྤྱོད་རྫོགས་པར་བཏགས་པ་དང༌། སྤྲུལ་པའི་སྐུ་སྟེ་ལྔར་འདོད་དོ། །
གཞན་དག་ནི་སྤྲུལ་པའི་སྐུ་ལ་རྣམ་པར་སྨིན་པ་དང༌། རྣམ་ པར་སྨིན་པ་མ་ཡིན་པའི་དབྱེ་བས་སྐུ་ལྔར་
སྟོན་པར་བཞེད་དོ། །ཞེས་ངོ་བོ་ཉིད་སྐུ། ཡེ་ཤེས་ཆོས་སྐུ། ལོངས་སྐུ་ཆེན་པོ། ལོངས་སྐུ་བཏགས་
པ་བ། སྤྲུལ་སྐུ་སྟེ་ལྔ་དང༌། ཡང་སྔ་མ་གཉིས་ཀྱི་སྟེང་དུ་ལོངས་སྐུ། རྣམ་ པར་སྨིན་པའི་སྤྲུལ་སྐུ། རྣམ་
པར་སྨིན་པ་མ་ཡིན་ པའི་སྤྲུལ་སྐུ་སྟེ་ལྔར་བཤད་ལ། རྟོ གས་དཀར་ཡང༌། མཚན་ཡང་དག་པར་བརྗོད་
པ་ལས། སངས་རྒྱས་སྐུ་ལྔའི་བདག་ཉིད་ཅན། །ཞེས་སྨོས་པ་དེ་ཡང་འཐད་པ་ཁོ་ན་ཡིན་ཏེ། སྤྲུལ་
པའི་སྐུའི་དབྱེ་བ་རྣམ་ པར་སྨིན་པའི་སྐུ་ཡིན་ པའི་ ཕྱིར་རོ། །ཞེས་དང༌།
སློབ་དཔོན་འཇམ་དཔལ་གྲགས་པས། ངོ་བོ་ཉིད་ཀྱི་སྐུ་དང༌། ཆོས་ཀྱི་སྐུ་དང༌། ཡེ་ཤེས་ཀྱི་སྐུ་
སྟེ་ཆོས་ཀྱི་སྐུའི་དབྱེ་བ་གསུམ་དང༌། ལོངས་སྤྱོད་རྫོགས་པའི་སྐུ་དང་། སྤྲུལ་སྐུའོ། །ཞེས་དང༌། སློབ་
དཔོན་སྒེག་པའི་རྡོ་རྗེས། ངོ་བོ་ཉིད་དང༌། ལོངས་སྤྱོད་རྫོགས་པ་དང༌། རྣམ་པར་སྨིན་པ་དང༌། སྤྲུལ་
པ་དང༌། ཆོས་ཀྱི་སྐུའོ། །ཞེས་གསུངས་ པའི་ ཕྱིར།།
བཞི་པ་ལ། བ ཞིར་བཞེད་པ་དང༌། དེ་མི་བཞེད་པའི་ལུགས་དགོད། འཐད་པའི་ཕྱོགས་བརྟག་
པའོ། །དང་ པོ་ནི། རྒྱན་སྣང་དང་འགྲེལ་པ་འདི་གཉིས་སུ་སྐབས་བརྒྱད་པའི་ དངོས་བསྟན་གྱི་གཙོ་
བོའི་སངས་རྒྱས་ཀྱི་སྐུ་ལ་ངོ་བོ་ཉིད་སྐུ། ཡེ་ཤེས་ཆོས་སྐུ། ལོངས་སྐུ། སྤྲུལ་སྐུ་བཞིའི་དབྱེ་བ་བསྟན་པ་
ཡིན་ཏེ། དེ་ཡང་ངོ་བོ་ཉིད་ཀྱི་སྐུ་ལ་སོ གས་ པའི་དབྱེ་བས་རྣམ་ པ་བཞི་ཡིན་ཏེ། ཞེས་དང༌། དེ་ལྟར་སྐུ་
དང་ པོ་བསྟན་ནས་གཉིས་པ་ཆོས་ཀྱི་སྐུ། ཞེས་སོ གས་གསུངས་པའི་ཕྱིར་དང༌། དེའི་ཕྱིར་ཕྱོགས་གཞན་
ནས་སྐུ་བཞིར་གསུངས་པ་ཐམས་ཅད་མི་འགལ་བར་ཤེས་པར་བྱའོ། །ཞེས་དང༌། དེ་དང་མཐུན་པར་
རྟོ གས་དཀའ་དང༌། ཚིག་གསལ་ལས་ ཀྱང་གསུངས། ཤེར་འབྱུང་དང་བུདྡྷ་ཤེས་ཀྱང་སྨྲ་བ ཞིར་བཤད་
ལ། གཞོན་ནུ་དཔལ་གྱིས་ཀྱང་སྐུ་གསུམ་དུ་འདོད་པ་བཀག་ནས་བཞིར་བཤད་དོ། །
གཉིས་པ་ནི། འཕགས་པ་གྲོལ་སྡེས་སྐབས་བརྒྱུད་པའི་དངོས་བསྟན་གྱི་གཙོ་བོར་གྱུར་པའི་སངས་
རྒྱས་ཀྱི་སྐུ་ལ་ངོ་བོ་ཉིད་སྐུ། ལོངས་སྐུ། སྤྲུལ་སྐུ་གསུམ་དུ་བཞེད་དེ། ཉི་སྣང་ལས། ད་ནི་ཆོས་ཀྱི་སྐུ་
བརྗོད་པར་བྱ་བ་ཡིན་ལ། དེ་ནི་རྣམ་པ་གསུམ་དུ་རིག་པར་བྱ་སྟེ། ཞེས་སོགས་གསུངས་པའི་ཕྱིར། དེ་
་
458



དང་མཐུན་པར་ཉི་ཁྲིའི་རྣམ་འགྲེལ་ལས་བཤད་ཅིང་། སྙིང་པོ་མཆོག་ལས་ཀྱང༌། མངོན་པར་རྟོགས་པ་
བརྒྱད་པ་ནི་ཆོས་ཀྱི་སྐུའོ། །དེའི་དངོས་པོ་ཡང་རྣམ་པ་བཞི་སྟེ། སྐུ་གསུམ་དང་མཛད་པའོ། །ཞེས་
དང༌། དེ་དང་མཐུན་པར་ཐོབ་དགོངས་སུ་ཡང༌། དེའི་ཕྱིར་འཇིག་རྟེན་ལས་འདས་པའི་བྱང་ཆུབ་ཀྱི་
ཕྱོ གས་ལ་སོགས་པ་རྣམས་སྒྱུ་མ་ལྟ་བུའི་གཉིས་སུ་མེད་པའི་ཡེ་ཤེས་ཀྱི་ངོ་བོ་ནི་ཆོས་ཀྱི་སྐུ་སྟེ་བཞི་པའོ་ཞེས་་་
གང་དུ་ཡང་རྣམ་པར་བཞག་པ་མེད་ཀྱི། རྣམ་པར་བཞག་པ་དེ་ནི་སེང་གེ་བཟང་པོའི་རང་དབང་ལས་ཏེ་
སྤང་བར་བྱའོ། །ཞེས་གསུངས་པའི་ཕྱིར། །
གསུམ་པ་ནི། ལུགས་དེ་གཉིས་ཀྱི་ནང་ནས་ སློབ་དཔོན་གྱི་ལུགས་འདི་ཉིད་རང་ལུགས་སུ་ཁས་
བླང་ བར་བྱ་སྟེ། དེའི་རྒྱུ་མཚན་ནི་འོག་ཏུ་གྲངས་ངེས་ཀྱི་སྐབས་སུ་འཆད་པར་འགྱུར་བའི་ཕྱིར་རོ། །
གསུམ་པ་ལ། སྐུ་སོ་སོའི་ངོ་བོ་དང༌། ཡེ་ཤེས་ཀྱི་སྐུའོ། །དང་པོ་ལ། ངོ་བོ་ཉིད་སྐུ། ཡེ་ཤེས་
ཆོས་སྐུ། ལོངས་སྐུ། སྤྲུལ་སྐུ་དང་བཞི་ཡོད་པ་འོག་ཏུ་རང་རང་གི་སྐབས་སུ་བཤད་པར་བྱའོ། །
གཉིས་པ་ལ། ཡེ་ཤེས་ཀྱི་ངོ་བོ། དེའི་རྒྱུ། དེ་སྐུར་བསྟན་པའོ། །དང་པོ་ལ། སྤྱིར་
སངས་རྒྱས་ཀྱི་ཡེ་ཤེས་ལ། ཆོས་དབྱིངས་ཡེ་ཤེས། མེ་ལོང་ལྟ་བུའི་ཡེ་ཤེས། མཉམ་པ་ཉིད་ཀྱི་ཡེ་ཤེས།
སོ་སོར་རྟོགས་པའི་ཡེ་ཤེས། བྱ་བ་སྒྲུབ་པའི་ཡེ་ཤེས་དང་ལྔར་མཁས་པ་མང་པོས་གསུངས་ཀྱང༌། །
འ པ གས་པ་སངས་རྒྱས་ཀྱི་ས་ལས། ཤིན་ཏུ་འ དུས་པ་སངས་རྒྱས་ཀྱི་ས་ནི་རྣམ་པ་ལྔས་བསྡུས་ཏེ། ལྔ་གང་
ཞེ་ན། ཆོས་ཀྱི་དབྱིངས་རྣམ་ པར་དག་པ་དང༌། མེ་ལོང་ལྟ་བུའི་ཡེ་ཤེས་དང༌། མཉམ་པ་ཉིད་ཀྱི་ཡེ་
ཤེས་དང༌། སོ་སོར་རྟོ གས་པའི་ཡེ་ཤེས་དང༌། བྱ་བ་ནན་ཏན་གྱི་ཡེ་ཤེས་ཡིན་ནོ། །ཞེས་ལྔར་གསུངས་
པའི་ དང་ པོ་ལ་ཆོས་ཀྱི་དབྱིངས་རྣམ་ པར་དག་པ་དང༌། ཞེས་པ་མ་གཏོ གས་ཡེ་ཤེས་ཀྱི་མིང་གིས་མ་
གསུངས་པས་དང་པོ་ངོ་བོ་ཉིད་སྐུ་ཡིན་ པར་ གསེར་ཕྲེང་ལས་བཤད་པ་ལྟར་ཡིན་ པས། སངས་རྒྱུས་ཀྱི་ཡེ་
ཤེས་ལ་ཕྱི་མ་བ ཞིར་ཕྱེ་བ་ཡིན་ལ། དེ་དང་མཐུན་པར་མདོ་སྡེའི་རྒྱན་ལས་ཀྱང་བཤད་དེ།
དེ་ཉིད་ལས། མེ་ལོང་ཡེ་ཤེས་མི་གཡོ་སྟེ། །ཡེ་ཤེས་གསུམ་ནི་དེ་ལ་བརྟེན། །མཉམ་པ་ཉིད་
དང་ སོ་སོར་རྟོགས། །བྱ་བ་སྒྲུབ་པ་ཁོ་ན་འོ། །ཞེས་གསུངས་ པའི་ཕྱིར། དེའི་དོན་ནི། མེ་ལོང་ཡེ་
ཤེས་དེ་ལ་མི་གཡོ་བ་ཞེས་བརྗོད་པའི་རྒྱུ་མཚན་ཡོད་དེ། དེ་དུས་རྒྱུན་མི་འཆད་དུ་འབྱུང་བས་དེ་ལྟར་
བརྗོད་པའི་ཕྱིར།
མཉམ་ཉིད་ཡེ་ཤེས་སོ་སོར་རྟོ གས་པའི་ཡེ་ཤེས་བྱ་སྒྲུབ་ཡེ་ཤེས་གསུམ་ཆོས་ཅན། ཁྱོད་ཀྱི་རྟེན་མེད་
པ་མ་ཡིན་ཏེ། ཁྱོད་མེ་ལོང་ལྟ་བུའི་ཡེ་ཤེས་ལ་བརྟེན་པའི་ཕྱིར། མེ་ལོང་ལྟ་བུའི་ཡེ་ཤེས་དེ་ཁྱད་ཆོས་
459



，
ལྔའི་སྒོ་ནས་འཆད་པ་ལ། དེ་ཉིད་ལས། མེ་ལོང་ཡེ་ཤེས་ང་ཡི་མེད། །ཡོངས་སུ་མ་ཆད་རྟག་ཏུ་ལྡན།།
ཤེས་བྱ་ཀུན་ལ་མ་རྨོངས་པ། །རྟག་ཏུ་དེ་ལ་མངོན་ཕྱོ གས་མིན། །ཞེས་གསུངས། དོན་ནི། མེ་ལོང་
ལྟ་བུའི་ཡེ་ཤེས་ཆོས་ཅན། ཁྱད་ཆོས་ལྔ་དང་ལྡན་ཏེ། ང་དང་ང་ཡི་བ་དང་གཟུང་བ་དང་འཛིན་ པའི་་
རྣམ་ པར་རྟོག་པ་མེད་ པའི་ཕྱིར་ང་ཡི་བ་རང་བཞིན་གྱིས་མེད་ པའི་ཁྱད་པར། ཤར་ལ་སོགས་པའི་ཡུལ་གྱི་
སྒོ་ནས་རིས་ཡོངས་སུ་མ་ཆད་ པའི་ཁྱད་པར། དུས་ཀྱི་སྒོ་ནས་ རྟག་ཏུ་ལྡན་ པའི་ཁྱད་པར། རྟག་ཏུ་སྒྲིབ་
པ་དང་བྲལ་བས་ཤེས་བྱ་ཐམས་ཅད་ལ་མ་རྨོངས་པར་འཇུག་ པའི་ཁྱད་ པར། རྟག་ཏུ་ཡུལ་རེ་རེ་བ་དེ་ཁོ་
ན་ལ་མངོན་སུམ་དུ་ཕྱོགས་པ་མིན་ པའི་ཁྱད་ཆོས་རྣམས་དང་ལྡན་ པའི་ཕྱིར།།
དེའི་སྒྲ་དོན་ནི། དེ་ཉིད་ལས། ཡེ་ཤེས་ཀུན་གྱི་རྒྱུ་མཚན་ཕྱིར། །ཡེ་ཤེས་འབྱུང་གནས་ ཆེན་པོ་
འདྲ། ༑ལོངས་སྤྱོད་རྫོ གས་ པའི་སངས་རྒྱས་ཉིད། །ཡེ་ཤེས་གཟུ གས་བརྙན་འབྱུང་ཕྱིར་རོ། །ཞེས་
གསུངས། དོན་ནི། དེ་ཆོས་ཅན། ཡེ་ཤེས་ཀྱི་འབྱུང་གནས་ཆེན་པོ་དང་འདྲ་སྟེ། ཡེ་ཤེས་ཕྱི་མ་གསུམ་་
པོ་ཀུན་གྱི་རྒྱུ་མཚན་མཐར་ཐུག་ཡིན་ པའི་ཕྱིར། དེ་ཆོས་ཅན། ལོངས་སྤྱོད་རྫོགས་ པའི་སངས་རྒྱས་
ཉིད་ཅེས་ག ད གས་སུ་རུང་སྟེ། དེའི་གདགས་གཞི་མཐར་ཐུག་ཡིན་ པའི་ཕྱིར། དེ་ཆོས་ཅན། མེ་ལོང་།
ལྟ་བུ་ཞེས་བརྗོད་ པའི་རྒྱུ་མཚན་ཡོད་དེ། ཡེ་ཤེས་གཞན་གསུམ་གྱི་གཟུ གས་བརྙན་འབྱུང་བའི་རྟེན་དུ་
གྱུར་ པའི་མཐར་ཐུག་ པའི་མཁྱེན་པ་ཡིན་ པའི་ཕྱིར། མཉམ་ཉིད་ཡེ་ཤེས་དེ་ཁྱད་ཆོས་གསུམ་གྱི་སྒོ་ནས་་
འཆད་པ་ལ། དེ་ཉིད་ལས། སྒོམ་པ་དག་པ་སེམས་ཅན་ལ། །མཉམ་པ་ཉིད་ཀྱི་ཡེ་ཤེས་འདོད། །
མི་གནས་ཞི་ བར་ཞུགས་པ་ནི། །མཉམ་ཉིད་ཡེ་ཤེས་ཡིན་པར་འདོད། །དུས་རྣམས་ཀུན་ཏུ་བྱ མས་པ་
དང༌། ཐུགས་རྗེ་ཆེན་པོ་དག་དང་ལྡན། །ཞེས་གསུངས། དོན་ནི། མཉམ་ཉིད་ཡེ་ཤེས་ཆོས་ཅན།
རྒྱུའི་ཁྱད་པར་དང་ལྡན་ཏེ། བྱང་སེམས་ཀྱི་དུས་སུ་བདག་གཞན་མཉམ་པ་ཉིད་བསྒོ མས་པ་དྲི་མས་དག་་
པ་ལས་ཐོབ་ པའི་མཐར་ཐུག་པའི་མཁྱེན་པ་ ཡིན་ པའི་ཕྱིར། དེ་ཆོས་ཅན། ངོ་བོ འི་ཁྱད་པར་དང་ལྡན་
ཏེ། སྲིད་ཞི་མཐའ་ལ་མི་ གནས་ པར་ཞུ གས་ པའི་མཐར་ཐུག་ པའི་མཁྱེན་པ་ཡིན་ པའི་ཕྱིར། དེ་ཆོས་ཅན།
བྱེད་ལས་ཀྱི་ཁྱད་པར་ དང་ལྡན་ཏེ། དུས་རྣམས་ཀུན་ཏུ་བྱམས་པ་དང་ཐུགས་རྗེ་ཆེན་པོ་དག་དང་ལྡན་
ཞིང་སེམས་ཅན་རྣམས་ལ་མོས་པ་ཇི་ལྟ་བ་བཞིན་དུ་སྔོ་སེར་ལ་སོགས་པའི་སྒོ་ནས་སངས་རྒྱས་ཀྱི་སྐུ་ནི་ངེས་
པར་སྟོན་པའི་ཕྱིར།
སོ་སོར་རྟོ གས་ པའི་ཡེ་ཤེས་ཁྱད་ཆོས་གསུམ་གྱི་སྒོ་ནས་འཆད་པ་ལ། དེ་ཉིད་ལས། སོ་སོར་རྟོགས་
པའི་ཡི་ཤེས་ནི། །ཤེས་བྱ་ཀུན་ལ་རྟག་མི་ཐོགས། །ཏིང་ངེ་འཛིན་དང་གཟུངས་རྣམས་ཀྱི། །གཏེར་
460



དང་འདྲ་བ་ཁོ་ན་ཡིན། ཞེས་གསུངས། དོན་ནི། སོ་སོར་རྟོགས་པའི་ཡེ་ཤེས་ཆོས་ཅིན། ངོ་བོའི་
ཁྱད་པར་དང་ ལྡན་ཏེ། ཤེས་བྱ་ཀུན་ལ་རྟག་ཏུ་ཐོགས་པ་མི་མངའ་བའི་མཁྱེན་པ་ཡིན་ པའི་ ཕྱིར། དེ་
ཆོས་ཅན། ཡོན་ཏན་གྱི་ཁྱད་པར་དང་ལྡན་ཏེ། ཏིང་ངེ་འཛིན་དང་ གཟུངས་ཀྱི་ཡོན་ཏན་རྣམས་ཀྱི་
གཏེར་དང་འདྲ་བ་ཁོ་ན་ཡིན་ པའི་ཕྱིར། དེ་ཆོས་ཅན། བྱེད་ལས་ ཀྱི་ཁྱད་པར་དང་ལྡན་ཏེ། སངས་
རྒྱས་ཀྱི་འཁོར་གྱི་དཀྱིལ་འཁོར་རྣམས་སུ་རྫུ་འཕྲུལ་གྱི་འབྱོར་བ་ཐམས་ཅད་སྟོན་པར་མཛད་ཅིང་། ཐེ་
ཚོམ་ཐམས་ཅད་གཅོད་པའི་ཆོས་ཀྱི་ཆར་ཆེན་པོ་འབབ་པར་མཛད་པའི་མཁྱེན་པ་ཡིན་ པའི་ ཕྱིར། །
བྱ་བ་སྒྲུབ་པའི་ཡེ་ཤེས་སྒྲ་དོན་གྱི་ སྒོ་ནས་འཆད་པ་ལ། དེ་ཉིད་ལས། བྱ་བ་སྒྲུབ་པའི་ཡེ་ཤེས་ནི། །
ཁམས་རྣམས་ཀུན་ཏུ་སྣ་ཚོགས་ཞིང་། །དཔག་མེད་བསམ་ཡས་སྤྲུལ་པ་ཡིས། །སེམས་ཅན་དོན་ཀུན་
སྒྲུ བ་པའོ། །ཞེས་གསུངས།
དོན་ནི། བྱ་བ་སྒྲུབ་པའི་ཡེ་ཤེས་ཆོས་ཅན། ཁྱོད་ལ་བྱ་བ་སྒྲུབ་པ་ཞེས་བརྗོད་པའི་རྒྱུ་མཚན་ཡོད་
དེ༔ འཇིག་རྟེན་གྱི་ཁམས་རྣམས་ཀུན་ཏུ་སྐུ་སྣ་ཚོགས་ ཞིང་གྲངས་དཔག་ཏུ་མེད་པ་སྤྲུལ་པས་གདུལ་བྱ་
བསམ་གྱིས་མི་ཁྱབ་པའི་སེམས་ ཅན་གྱི་དོན་སྒྲུབ་པའི་མཐར་ཐུག་པའི་མཁྱེན་པ་ཡིན་ པའི་ ཕྱིར། གཉིས་
པ་དེའི་རྒྱུ་སྟོན་པ་ལ། དེ་ཉིད་ལས། འཛིན་པའི་ཕྱིར་དང་སེམས་མཉམ་ཕྱིར། །ཡང་དག་ཆོས་རབ་
སྟོན་ཕྱིར་དང་། །བྱ་བ་སྒྲུབ་པ་ཉིད་ཀྱི་ཕྱིར། །ཡེ་ཤེས་བཞི་པོ་ཡང་དག་འབྱུང་། །ཞེས་གསུངས།
དོན་ནི། ཤེས་བྱ་ཆོས་ཅན། ཡེ་ཤེས་བཞི་པོ་དེ་ཡང་དག་པར་འབྱུང་བའི་རྒྱུ་མེད་པ་མ་ཡིན་ཏེ། དམ་
པའི་ཆོས་ཕྱིན་ཅི་མ་ལོག་པར་འཛིན་པ་དང་། སེམས་མཉམ་པ་ཉིད་སྒོམ་པ་དང༌། ཆོས་ཡང་དག་པར་
རབ་ཏུ་སྟོན་པ་དང༌། གདུལ་བྱའི་བྱ་བ་སྒྲུབ་པས་ཡེ་ཤེས་བཞི་པོ་དེ་གོ་རིམ་བཞིན་དུ་འབྱུང་བའི་ཕྱིར་
རོ༑ ༑
གསུམ་པ་ནི། ཡེ་ཤེས་བཞི་པོ་དེ་ཆོས་ཅན། ཡེ་ཤེས་ཆོས་སྐུ་ཡིན་ཏེ། གནས་གྱུར མཐར་ཕྱིན་
པའི་ ཡེ་ཤེས་ཡིན་ པའི་ ཕྱིར། དེས་ན། སངས་རྒྱས་ཤཱཀྱ་ཐུབ་པ་ཆོས་ཅན། ཁྱོད་མིག་སོགས་དབང་པོ་
ལྔ་པོ་དང་དོན་ལྔ་པོ་ཀུན་ལ་འཇུག་པ་དང༌། ལྔ་པོ་ཐམས་ཅད་ཀྱི་ཡོན་ཏན་བརྒྱ་ཕྲག་བཅུ་གཉིས་བཅུ་
གཉིས་འབྱུང་བའི་འབྱོར་བ་དམ་པ་ཐོབ་པར་འགྱུར་ཏེ། ཁྱོད་དབང་པོ་ལྔ་ཟག་བཅས་རྣམས་གནས་
གཞན་དུ་ གྱུར་པ་མཐར་ཐུག་པའི་སྐྱེས་བུ་ཡིན་ པའི་ཕྱིར་ཏེ། མདོ་སྡེའི་རྒྱན་ལས། དབང་པོ་ལྔ་ནི་གཞན་
གྱུར་ན། །དོན་ཀུན་འཇུག་དང་ཐམས་ཅད་ལ། །ཡོན་ཏན་བརྒྱ་ཕྲག་བཅུ་གཉིས་འབྱུང་། །འབྱོར་
བ་དམ་པ་ཐོབ་པར་འགྱུར། །ཞེས་གསུངས་པའི་ཕྱིར།
461



EE
ཡོན་ཏན་བརྒྱ་ཕྲག་བཅུ་གཉིས་ནི། སྣ་ཆན་ལས་བཤད་པ་ནི་མིག་གི་དབང་ཤེས་ལ་ཡང་ཕྱོགས་
བཞི་སྟེང་འོག་གི་ཡུལ་དྲུག་ལ་འཇུག་པའི་དབང་ཤེས་དྲུག་ཏུ་ཕྱེ་ནས་དྲུག་པོ་རེ་རེས་ཀྱང་ཕྱོགས་བཅུ་་་་་་
བཅུའི་སྒྲ་དྲི་རོ་རེག་བྱ་སྟེ་ཡུལ་བཞི་པོ་དེ་ལ་བཅུ་བཅུ་སྟེ་ཡུལ་བཞི་བཅུ་རེ་ལ་འཇུག་པས་བཞི་བཅུ་ཚན་པ་་་
དྲུག་བསྡོམས་པས་ཉིས་བརྒྱ་དང་བཞི་བཅུ་སྟེ་མིག་ཤེས་ཀྱིས་གཟུགས་མཐོང་བ་མི་འདྲེན་པའི་རྒྱུ་མཚན་་་་་
ཡོད་དེ། དེ་སངས་རྒྱས་ཁོ་ནའི་ཡོན་ཏན་མ་ཡིན་པའི་ཕྱིར། དེ་བཞིན་དུ། རྣ་བ། སྣ། ལྕེ། ལུས་
ཀྱི་དབང་ཤེས་བཞི་ལ་ཡང་དྲུག་དྲུག་ཏུ་ཕྱེ་ནས་དྲུག་པོ་རེ་རེས་ཀྱང་རིམ་པ་བཞིན་དུ་ཕྱོགས་བཅུ་བཅུའི་་་་་
གཟུགས་དྲི་རོ་རེག་བྱ་བཞི་དང༌། གཟུགས་སྒྲ་རོ་རེག་བྱ་བཞི་དང༌། གཟུགས་སྒྲ་དྲི་རེག་བྱ་བཞི་དང་།
གཟུགས་སྒྲ་དྲི་རོ་བཞི་ལ་རིམ་པ་བཞིན་དུ་འཇུག་པས་དེ་ལྟར་ཕྱེ་བས་བཞི་པོ་རེ་རེ་ལ་ཡང་བཞི་བཅུ་པ་་་་་་
དྲུག་ཡོད་པས་སྔ་མ་དང་ བསྡོམས་པས་ཡོན་ཏན་བརྒྱ་ཕྲག་བཅུ་གཉིས་སུ་འགྱུར་བ་ཡིན་པའི་ཕྱིར།
གླང་ཐང་པ་མཚན་སོ་གཉིས་དང་དཔེ་བྱད་བརྒྱད་ཅུ་ལ་འདོད་ལ། འགའ་ཞིག་ས་དང་པོའི་ཡོན་
ཏན་བརྒྱ་ཕྲག་བཅུ་གཉིས་ལ་འདོད་ལ། རྗེ་བཙུན་ཆ་པ་ན་རེ། དེ་ལྟར་གྲགས་ ཀྱང་སུས་ཀྱང་མཐོང་བ་
དང་རྟོ གས་པ་མེད་ཅེས་འགྲེལ་བཤད་ལ་ཟུར་ཟ་མཛད་ཀྱང་། འགྲེལ་བཤད་ལས་འབྱུང་བ་ལྟར་ལེགས་
ཤིང་། སྣ་ཆན་གྱིས་བཤད་པ་ཅུང་ཟད་མདོ་དང་མཐུན་པར་སྣང་ངོ༌། །སྟོན་པ་ཤཱཀྱ་ཐུབ་པ་ཆོས་ཅན།།
དབང་པོ་ལྔའི་འབྱོར་བ་དང་མཐུན་པར་རྣམ་པར་མི་རྟོག་པའི་ཡེ་ཤེས་ཤིན་ཏུ་དྲི་མ་མེད་པ་ལ་འབྱོར་བ་་་་
དམ་པ་ཐོབ་པར་འགྱུར་ཏེ། ཉོན་མོངས་པ་དང་ བཅས་པའི་ཡིད་ཀྱི་རྣམ་ པར་ཤེས་པ་གནས་གཞན་དུ་
གྱུར་པ་མཐར་ཐུག་པའི་སྐྱེས་བུ་ཡིན་པའི་ཕྱིར་ཏེ།
དེ་ལྟར་ཡང་དེ་ཉིད་ལས། ཡིད་ནི་གནས་གཞན་གྱུར་པ་ན། །འབྱོར་དང་མཐུན་སྤྱོད་མི་རྟོག་
པའི། །ཡེ་ཤེས་ཤིན་ཏུ་དྲི་མེད་པ། །འབྱོར་བ་དམ་པ་ཐོབ་པར་འགྱུར། །ཞེས་གསུངས་པའི་ཕྱིར།
ཡང་དེ་ཆོས་ཅན། ཇི་ལྟར་འདོད་པ་བཞིན་དུ་ཟས་གོས་ལ་སོགས་པའི་ལོངས་སྤྱོད་དག་སྟོན་པའི་
བཅུད་དག་པ་དང་སྣོད་ཀྱི་ཞིང་དག་པ་ལ་འབྱོར་བ་དམ་པ་ཐོབ་པར་འགྱུར་ཏེ། དོན་ལྔ་དེར་འཛིན་གྱི་
ཤེས་པ་དང་བཅས་པ་གནས་གཞན་དུ་གྱུར་པ་མཐར་ཐུག་པའི་སྐྱེས་བུ་ཡིན་པའི་ཕྱིར་ཏེ། དེ་ཉིད་ལས།
དོན་བཅས་འཛིན་པ་གཞན་གྱུར་ན། །ཇི་ལྟར་འདོད་བཞིན་ལོངས་སྤྱོད་དང་། །བ རྟན་ཕྱིར་ཞིང་ནི་
དག་པ་ལ། །འབྱོར་བ་དམ་པ་ཐོབ་པར་འགྱུར། །ཞེས་གསུངས་པའི་ཕྱིར། །
ཡང་དེ་ཆོས་ཅན། རྣམ་པ་ཐམས་ཅད་དུ་རྟག་ཏུ་ཡེ་ཤེས་དང་འཕྲིན་ལས་རྣམས་ཀུན་ལ་ཐོགས་པ་
མེད་པ་ལ་འབྱོར་བ་དམ་པ་ཐོབ་པར་འགྱུར་ཏེ། རྣམ་ རྟོག་གནས་གཞན་དུ་གྱུར་པ་མཐར་ཐུག་པའི་ སྐྱེས་
462



བུ་ཡིན་པའི་ཕྱིར་ཏེ། དེ་ཉིད་ལས། རྣམ་རྟོག་གཞན་དུ་གྱུར་ན་ནི། །དུས་རྣམས་རྟག་ཏུ་ཡེ་ཤེས་
དང༌། །ལས་རྣམས་ཀུན་ ལ་ཐོགས་མེད་ལ། །འབྱོར་བ་དམ་པ་ཐོབ་པར་འགྱུར། །ཞེས་གསུངས་
པའི་ཕྱིར།
ཡང་དེ་ཆོས་ཅན། སངས་རྒྱས་ཀྱི་དྲི་མ་མེད་པའི་གནས་ལ་ནི་གནས་ཤིང་མི་གནས་པའི་མྱ་ངན་
ལས་ འདས་པ་ལ་འབྱོར་བ་དམ་པ་ཐོབ་པར་འགྱུར་ཏེ། ཀུན་བྱང་གི་ཆོས་ཀུན་གྱི་རྟེན་དུ་གྱུར་པའི་རྣམ་
པར་ཤེས་པ་གནས་གཞན་དུ་གྱུར་པ་མཐར་ཐུག་པའི་སྐྱེས་བུ་ཡིན་ པའི་ཕྱིར་ཏེ། དེ་ཉིད་ལས། རྟེན་ནི་
གཞན་དུ་གྱུར་པ་ན། །སངས་རྒྱས་དྲི་མེད་གནས་ལ་ནི། །མི་གནས་མྱ་ངན་འདས་པ་ཡི། །འབྱོར་
བ་དམ་པ་ཐོབ་པར་འགྱུར། །ཞེས་གསུངས་པའི་ཕྱིར། །
ཡང་དེ་ཆོས་ཅན། སངས་རྒྱས་ཀྱི་ཟག་མེད་ཀྱི་བདེ་བར་གནས་པ་དང༌། མོ་མཐོང་བའི་ཚེ་ཉོན་
མོངས་པ་མེད་པ་ལ་འབྱོར་བ་དམ་པ་ཐོབ་པར་འགྱུར་ཏེ། འཁྲིག་པའི་འདོད་ཆགས་དང་བཅས་པའི་ཤེས་
པ་གནས་གཞན་དུ་གྱུར་པ་མཐར་ཐུག་པའི་སྐྱེས་བུ་ཡིན་པའི་ཕྱིར་ཏེ། དེ་ཉིད་ལས། འཁྲིག་པ་གཞན་
དུ་གྱུར་ན་ནི། །སངས་ རྒྱས་བདེ་བར་གནས་པ་དང༌། །མོ་མཐོང་ཉོན་མོངས་མེད་པ་ལ། །འབྱོར་
བ་དམ་པ་ཐོབ་པར་འགྱུར། །ཞེས་གསུངས་པའི་ ཕྱིར།།
ཡང་དེ་ཆོས་ཅན། ནམ་མཁའ་མཛོད་ཆར་འབེབ་པ་སོགས་ཀྱི་བསམ་ པའི་དོན་འབྱོར་བ་དང་
གཟུགས་རྣམ་ པར་འབྱེད་པ་སྟེ་ཐོགས་མེད་དུ་འགྲོ་བ་ལ་འབྱོར་བ་དམ་པ་ཐོབ་པར་འགྱུར་ཏེ། ནམ་
མཁའི་འདུ་ཤེས་གནས་གཞན་དུ་གྱུར་པ་མཐར་ཐུག་པའི་སྐྱེས་བུ་ཡིན་ པའི་ཕྱིར་ཏེ། དེ་ཉིད་ལས། ནམ་
མཁའི་འདུ་ཤེས་གཞན་གྱུར་ན། །བསམ་པའི་དོན་ནི་འབྱོར་བ་དང་། །འགྲོ་གཟུགས་རྣམ་པར་འབྱེད་
པ་ལ། །འབྱོར་བ་དམ་པ་ཐོབ་པར་འགྱུར། །ཞེས་གསུངས་པའི་ཕྱིར། དེས་ན།
ཙན་གོ་མིས། གང་ཡང་ཀུན་གཞིའི་རྣམ་ པར་ཤེས། །མེ་ལོང་ཡེ་ཤེས་ཉིད་གྱུར་པ། །ཞེས་
་དང༌། ཉོན་མོངས་ཅན་ཡིད་གནས་གྱུར་པ། །མཉམ་ཉིད་ཡེ་ཤེས་བརྗོད་པར་བྱ། །སོ་སོར་
རྟོགས་པའི་ཡེ་ཤེས་ནི། །ཡིད་ཀྱི་རྣམ་ཤེས་དེ་ཉིད་དོ། །ཞེས་དང༌། དབང་པོ་ལྔ་ཡི་རྣམ་ཤེས་
གང་༑ །དེ་ནི་དོན་ཀུན་ཡོངས་འཛིན་ཕྱིར། །སེམས་ཅན་ཀུན་གྱི་དོན་དུ་ནི། །བྱ་བ་སྒྲུབ་པ་ཙམ་
ཉིད་ཐོབ། །ཅེས་གསུངས་པའི་དོན་ཡང་འདི་ བཞིན་དུ་བཤད་པར་བྱའོ། །
དེའི་ཚུལ་ནི། སངས་རྒྱས་འཕགས་པའི་ཐུགས་རྒྱུད་ཀྱི་ཡིད་ཀྱི་རྣམ་པར་ཤེས་པ་ཆོས་ཅན། མེ་ལོང་
ལྟ་བུའི་ཡེ་ཤེས་ཡིན་ཏེ། ཀུན་བྱང་གི་ཆོས་ཐམས་ཅད་ཀྱི་གཞི་རྟེན་དུ་གྱུར་པའི་ཡིད་ཀྱི་རྣམ་ པར་ཤེས་པ་
དར
463



གནས་གཞན་དུ་གྱུར་པ་མཐར་ཐུག་པའི་ཡེ་ཤེས་ཡིན་པའི་ཕྱིར། དེ་ཆོས་ཅན། མཉམ་པ་ཉིད་ཀྱི་ཡེ་
ཤེས་ཡིན་ཏེ། ཉོན་མོངས་པ་དང་བཅས་པའི་ཡིད་ཀྱི་རྣམ་ པར་ཤེས་པ་གནས་གཞན་དུ་གྱུར་པ་མཐར་
ཐུག་པའི་ཡེ་ཤེས་ཡིན་ པའི་ཕྱིར། དེ་ཆོས་ཅན། སོ་སོར་རྟོགས་ པའི་ཡེ་ཤེས་ཡིན་ཏེ། སེམས་ཅན་གྱི་
རྒྱུད་ཀྱི་ཡིད་ཀྱི་རྣམ་ཤེས་གནས་གཞན་དུ་གྱུར་པ་མཐར་ཕྱིན་པའི་ ཡེ་ཤེས་ཡིན་ པའི་ ཕྱིར། སངས་རྒྱས་
འཕགས་པའི་རྒྱུད་ཀྱི་དབང་ཤེས་ལྔ་ཆོས་ཅན། བྱ་བ་སྒྲུབ་པའི་ཡེ་ཤེས་ཡིན་ཏེ། དྲི་མ་དང་བཅས་པའི་་
དབང་ཤེས་ལྔ་གནས་གཞན་དུ་གྱུར་པ་མཐར་ཕྱིན་པའི་ཡེ་ཤེས་ཡིན་པའི་ཕྱིར། སངས་རྒྱས་འཕགས་ པའི་
ཐུགས་རྒྱུད་ཀྱི་སེམས་ཀྱི་ཆོས་ཉིད་ཆོས་ཅན། ངོ་བོ་ཉིད་སྐུ་ཡིན་ཏེ། གནས་གྱུར་མཐར་ཕྱིན་ པའི་ ཆོས་
ཉིད་ཡིན་ པའི་ ཕྱིར། །
ཁོ་ན་རེ། སེམས་ ཅན་གྱི་སེམས་ཀྱི་ཆོས་ཉིད་འགྱུར་བར་ཐལ། དེ་ཟག་མེད་དུ་འགྱུར་བའི་ཕྱིར་
ཟེར་ན། སྐྱོན་མེད་དེ། ཆོས་ཉིད་ཀྱི་ངོ་བོ་ལ་འགྱུར་བ་མེད་ ཀྱང་གློ་བུར་དྲི་མས་དག་རུང་ཡིན་པའི་ཕྱིར་
ཏེ། དཔེར་ན། ནམ་མཁའི་རང་བཞིན་ ལ་རྡུལ་མ་ཞུགས་ ཀྱང་གློ་བུར་གྱི་རྡུལ་དང་བྲལ་བ་དང་། གསེར་
གྱི་རང་བཞིན་ལ་གཡའ་མ་ཞུགས་ ཀྱང་གློ་བུར་གྱི་ གཡའ་དང་བྲལ་བ་དང༌། ཆུའི་རང་བཞིན་ལ་རྙོག་པ་
མེད་ ཀྱང་གློ་བུར་གྱི་ རྟོག་པ་དང་བྲལ་བ་བཞིན་ནོ། །དེ་ལྟར་ཡང་། མདོ་སྡེའི་རྒྱན་ལས། དེ་ནི་ནམ་
མཁའ་ཆུ་གསེར་ལྟར། །ཉོན་མོངས་ པ་ལ་རྣམ་དག་འདོད། །ཅེས་གསུངས་པའི་ཕྱིར།
གཉིས་པ་བྱ་བ་འཕྲིན་ལས་ཀྱི་རང་བཞིན་བཤད་པ་ལ། ཁ་ཅིག སངས་རྒྱས་ཀྱི་ འཕྲིན་ལས་སངས་་
རྒྱས་ཀྱི་ ས་ཁོ་ནར་ཡོད་ཀྱི་ གདུལ་བྱའི་རྒྱུད་ལ་མེད་དེ། སངས་རྒྱས་ཀྱི་སྐུ་གསུང་ཐུགས་ཀྱི་ འཕྲིན་ལས་
གསུམ་ ག་ཡང་ཀུན་སློང་གི་རྣམ་ པར་རྟོག་པ་ལ་མི་ལྟོས་པ་དང༌། རྒྱུན་མི་འཆད་པར་འབད་མེད་ལྷུན་
གྲུབ་ཏུ་འཇུག་པར་བྱེད་པར་དཔེའི་སྒོ་ནས་རྒྱུད་བླ་མར་བསྟན་པའི་ཕྱིར་ཏེ། དེ་ཉིད་ལས། བརྒྱ་བྱིན་
རྔ་སྤྲིན་ཚངས་པ་དང༌། །ཞེས་སོགས་ གསུངས་ པའི་ཕྱིར་ཞེས་ཟེར་ན། སངས་རྒྱས་ཀྱི་འཕྲིན་ལས་ ལ་
བྱ་བ་ཡུལ་ལ་ཡོད་པའི་འཕྲིན་ལས་དང་བྱེད་པ་པོ་ལ་ཡོད་པའི་འཕྲིན་ལས་ གཉིས་སུ་འབྱེད་ མི་རིགས་པར་་་
ཐལ། གདུལ་བྱའི་རྒྱུད་ལ་སངས་རྒྱས་ཀྱི་འཕྲིན་ལས་མེད་པའི་ཕྱིར། རྟགས་ཁས། གཞན་ཡང་། སྟོན་པ་
ཤཱཀྱ་ཐུབ་པའི་བསྟན་པ་ཇི་སྲིད་གནས་ཀྱི་ བར་དུ་དེའི་འཕྲིན་ལས་ གནས་པ་མི་འཐད་པར་ཐལ། གདུལ་
བྱའི་རྒྱུད་ལ་སངས་རྒྱས་ཀྱི་འཕྲིན་ལས་ མེད་ པའི་ ཕྱིར། འདོད་ན་སླ། གཞན་ཡང་། དེ་བཞིན་འཁོར་
བ་ཇི་སྲིད་འདིའི། །ཞེས་གསུངས་པ་མི་འཐད་པར་ཐལ། སངས་རྒྱས་ཀྱི་འཕྲིན་ལས་འཁོར་བ་མ་སྟོང་
གི་བར་དུ་རྒྱུན་མི་འཆད་དུ་མི་འབྱུང་བའི་ཕྱིར་ཏེ། དམ་བཅའ་འཐད་པའི་ཕྱིར། གཞན་ཡང་། གདུལ་
464



བྱའི་རྒྱུད་ལ་སངས་རྒྱས་ཀྱི་འཕྲིན་ལས་ ཡོད་པར་ཐལ། དེའི་རྒྱུད་ལ་སངས་རྒྱུས་ཀྱི་ བསྟན་ པ་ཡོད་པའི་
ཕྱིར་ཏེ། དེའི་རྒྱུད་ལ་ལུང་རྟོ གས་ཀྱི་དམ་ཆོས་ཡོད་པའི་ཕྱིར། རོང་ཊིཀ་པ་ན་རེ། གདུལ་བྱའི་རྒྱུད་ལ་
ཤེས་པའི་ཆར་གྱུར་པའི་སངས་རྒྱས་ཀྱི་འཕྲིན་ལས་ མེད་དེ། དག་ལྡན་ལས། མཛད་པ་དང་མཛད་པ་
ཅན་ཐམས་ཅད་ཐ་མི་དད་པའི་ ཕྱིར་ཆོས་ཀྱི་སྐུར་རྣམ་ པར་བཞག །ཅེས་གསུངས་པའི་ཕྱིར། །
འོ་ན། གདུལ་བྱ་ལམ་ལ་འགོད་པའི་སངས་རྒྱས་ཀྱི་འཕྲིན་ལས་མེད་པར་ཐལ། སངས་རྒྱས་ཀྱིས་
གདུལ་བྱ་ལམ་ལ་བཀོད་ནས་རྒྱུད་ལ་སྐྱེས་པའི་ལམ་དེ་སངས་ རྒྱས་ཀྱི་འཕྲིན་ལས་མ་ཡིན་ པའི་ཕྱིར་ཏེ།
དམ་བཅའ་འཐད་པའི་ཕྱིར། འདོད་ན། སངས་རྒྱས་འཕགས་པས་གདུལ་བྱ་ལམ་ལ་འགོད་པའི་འཕྲིན་
ལས་ མི་མཛད་པར་ཐལ་ལོ། །དེས་ན་ལུང་དེའི་དོན་ནི། བྱེད་པ་པོ་ལ་ཡོད་པའི་འཕྲིན་ལས་ཀྱི་དབང་
་དུ་བྱས་པའམ། ཆོས་སྐུ་མཚོན་བྱེད་ཀྱི་འཕྲིན་ལས་ངོས་འཛིན་པའི་ དབང་དུ་བྱས་པ་ཡིན་ པའི་ཕྱིར་ཏེ། །
རྒྱན་སྣང་ལས། ཆོས་ཀྱི་སྐུ་ནི་ཐོབ་བྱ་མཐར་ཐུག་པ་ཡིན་ པས། སྐབས་བརྒྱད་པར་སྒྲུབ་པ་མི་འཐད་དེ།
དེ ར་ལམ་སློབ་པའི་བྱ་བ་དང་བྲལ་བའི་ཕྱིར། ཞེས་གསུངས་པའི་ཕྱིར་རོ། །དེས་ན་སངས་རྒྱས་ཀྱི་
འཕྲིན་ལས་ཞེས་པ་སངས་རྒྱས་ཀྱི་བྱ་བ་ཡིན་ལ། བྱ་བ་དེ་ཉིད་ཀྱང་བྱེད་པ་པོ་ལ་ཡོད་པ་དང༌། གདུལ་
བྱ་ལ་ཡོད་པའི་ཐར་ལམ་སོགས་ནི་བྱ་བ་ཡུལ་ལ་ཡོད་པའི་འཕྲིན་ལས་ ཡིན་ལ། དེའི་ཕྱིར་སངས་རྒྱས་ཀྱིས་
གདུལ་བྱ་ལམ་དང་ལམ་གྱི་རྟེན་ལ་འགོད་པ་ནི་གཉིས་ཀ་ལ་ཡོད་ལ། བཀོད་པའི་ཆ་ནི་གདུལ་བྱ་ལ་ཡོད་
དེ། དཔེར་ན། སྐྱེས་བུ་ཤིང་གཤེ ག་པའི་རྩོལ་བ་ནི་སྐྱེས་བུ་ལ་ཡོད་ཅིང༌། ཤིང་དུམ་བུ་དུམ་བུར་
གཤགས་པའི་ཆ་ཡུལ་ཤིང་ལ་ཡོད་པ་བ ཞིན་ཡིན་པའི་ཕྱིར། གདུལ་བྱ་ལམ་གྱི་རྟེན་ལ་འགོད་པ་ནས་
འབྲས་བུ་མྱང་འདས་ལ་འགོད་པའི་ བར་ཉེར་བདུན་སངས་རྒྱས་ཀྱི་འཕྲིན་ལས་ སུ་བཤད་པ་མི་འཐད་པར་་
འགྱུར་རོ་ཞེ་ན། སྐྱོན་མེད་དེ། བཀོད་པའི་ཆ་དང་ འགོད་པའི་ཐབས་སངས་རྒྱས་ཀྱི་འཕྲིན་ལས་ཉེར་
བདུན་ལ་ཡོད་པའི་ཕྱིར། སྤྱི་དོན་རྒྱས་པར་འོ ག་ཏུ་འཆད་དོ། །ངག་དོན་ནི། སྐད་སྦྱོར་གྱི་རྗེས་སུ་
འབྲས་བུ་ཆོས་སྐུ་འཆད་པའི་རྒྱུ་མཚན་ཡོད་དེ། སྐད་ཅིག་སྦྱོར་བསྒོམས་སྟོབས་ཀྱིས་འབྲས་བུ་ཆོས་སྐུ་
འཐོབ་པའི་རྒྱུ་མཚན་གྱིས་དེ་ལྟར་བ ཤད་པའི་ཕྱིར། འབྲས་བུ་ཆོས་སྐུ་ཡང་ཆོན་ཅན། རྣམ་པ་བཞིར་
ཡོད་དེ། ངོ་བོ་ཉིད་སྐུ། ཡེ་ཤེས་ཆོས་སྐུ། ལོངས་སྐུ། སྤྲུལ་སྐུ་རྣམས་སུ་ཡོད་པའི་ཕྱིར།
465



འབྲས་བུ་ཆོས་སྐུ་མཚོན་བྱེད་ཀྱི་ཆོས་བཞི།
དང་པོ། ངོ་བོ་ཉིད་སྐུ་བཤད་པ།
༣
ཐུབ་པའི་ངོ་བོ་ཉིད་སྐུ་ནི། ཞེས་སོགས་ཀྱི་སྐབས་སུ། ཁ་ཅིག ངོ་བོ་ཉིད་སྐུ་སངས་རྒྱ ས་མ་
ཡིན་ཟེར་ན། སྤངས་པ་མཐར་ཐུག་སངས་རྒྱས་མ་ཡིན་པར་ཐལ། དམ་བཅའ་དེའི་ཕྱིར། འདོད་ན།
རྟོགས་པ་མཐར་ཐུག་སངས་རྒྱས་མ་ཡིན་ པར་ཐལ། འདོད་པའི་ཕྱིར། འདོད་ན། རྣམ་མཁྱེན་སངས་
རྒྱས་མ་ཡིན་པར་ཐལ་ལོ། །གཞན་ཡང་། སྤངས་ པ་ཁྱད་པར་གསུམ་ལྡན་གྱི་བདེར་གཤེགས་མེད་པར་་
ཐལ། དམ་བཅའ་དེའི་ཕྱིར། འདོད་ན། རྣམ་འགྲེལ་ལས། རྒྱུ་སྤངས་ཡོན་ཏན་གསུམ་བདེར་
གཤེགས། །ཞེས་གསུངས་པ་མི་འཐད་པར་ཐལ་ལོ། །ཁོ་ན་རེ། ངོ་བོ་ཉིད་སྐུ་ཆོས་ཅན། མ་རིག་
པའི་གཉིད་སངས་ཤིང་ཤེས་བྱ་ལ་བློ་གྲོས་རྒྱས་པར་ཐལ། སངས་རྒྱས་ཡིན་ པའི་ཕྱིར་ཟེར་ན་མ་ཁྱབ་སྟེ།
སྐམ་ལས་སྐྱེས་པའི་ པདྨ་ཆོས་ཅན། མཚོ་ལས་སྐྱེས་པར་ཐལ། མཚོ་སྐྱེས་ཡིན་པའི་ཕྱིར། ཁྱབ་པ་འགྲིག
གཞན་ཡང་། སྟོན་པ་ཤཱཀྱ་ཐུབ་པ་ཆོས་ཅན། ཤེས་རྒྱུད་ཉོན་མོངས་པས་གང་ཞིང་ཟག་པ་དང་བཅས་པ་་
ཡིན་པར་ཐལ། གང་ཟག་ཡིན་ པའི་ ཕྱིར། ཁྱབ་པ་འགྲིག་གོ །
ཁ་ཅིག ངོ་བོ་ཉིད་སྐུ་འདུས་མ་བྱས་མ་ ཡིན་ཏེ། དེ་སློབ་པའི་དུས་སུ་མེད་ཅིང་ཕྱིས་སངས་རྒྱས་
ཀྱི་དུས་སུ་ཡོད་ པའི་ རེས་འགའ་བ་ཡིན་ པའི་ ཕྱིར་ཟེར་ན་མ་ཁྱབ་སྟེ། རེས་འགའ་བའི་རྟག་པ་ཡོད་པའི་
ཕྱིར་ཏེ། ཡུལ་དུས་འགའ་ཞིག་ན་མེད་ཅིང་ཡུལ་དུས་ལ་ལར་ཡོད་པའི་རྟག་པ་ཡོད་པའི་ཕྱིར། རྟ གས་སླ།
ཁ་ཅིག དབྱིངས་རང་བཞིན་གྱིས་རྣམ་པར་དག་པ་ལ་སྤང་བྱ་གློ་བུར་གྱི་དྲི་མ་མཐའ་དག་དང་
བྲལ་བས་ཁྱད་པར་དུ་བྱས་པའི་དེ་བཞིན་ཉིད། ངོ་བོ་ཉིད་སྐུའི་མཚན་ཉིད། ཟེར་ན། སངས་རྒྱས་
འཕགས་པའི་ཐུགས་རྒྱུད་ཀྱི་འགོག་བདེན་ཆོས་ཅན། དེ་བཞིན་ཉིད་ཡིན་ པར་ཐལ། ངོ་བོ་ཉིད་སྐུ་ཡིན་
པའི་ཕྱིར། ཁྱབ་པ་ཁས། དེར་ཐལ། ཆོས་ཅན་དེའི་ཕྱིར། འདོད་ན། ཆོས་ཉིད་དུ་ཐལ་ལོ། །
འ དོད་ན། དེ་ཆོས་ཅན། དོན་དམ་བདེན་པ་ཡིན་ པར་ཐལ། འདོད་པའི་ཕྱིར། འདོད་མི་ནུས་ཏེ།
ཀུན་རྫོ བ་བདེན་པ་ཡིན་པའི་ཕྱིར་ཏེ། འགོག་བདེན་ཡིན་པའི་ཕྱིར། ཁོ་ན་རེ།། སྐྱོན་མེད་དེ། འགོག་
བདེན་དོན་དམ་བདེན་པ་ཡིན་པའི་ཕྱིར་ཟེར་ན། འགོག་བདེན་ཆོས་ཅན། ཁྱོད་མངོན་སུམ་དུ་རྟོ གས་
466
-
，-



པའི་གང་ཟག་ཡིན་ན། དོན་དམ་བདེན་པ་མངོན་སུམ་དུ་རྟོགས་པའི་གང་ཟག་ཡིན་དགོས་པར་ཐལ།
ཁྱོད་དོན་དམ་བདེན་པ་ཡིན་པའི་ཕྱིར། འདོད་ན། སྟོང་ཉིད་མ་རྟོགས་པའི་ཉན་ཐོས་དགྲ་བཅོམ་པ་
ཆོས་ཅན། དེར་ཐལ། དེའི་ཕྱིར། དེར་ཐལ། བདེན་བཞི་མི་རྟག་སོགས་བཅུ་དྲུག་མངོན་སུམ་དུ་
རྟོགས་པའི་ཕྱིར་ཏེ། དགྲ་བཅོམ་པ་ཡིན་ པའི་ ཕྱིར། འདོད་ན། དེ་ཆོས་ཅན། སྟོང་ཉིད་རྟོ གས་པར་
ཐལ་ལོ། །ཁོ་ན་རེ། ངོ་བོ་ཉིད་སྐུ་ཡིན་ན། དོན་དམ་བདེན་པ་ཡིན་དགོས་པར་ཐལ། དེ་ཡིན་ན།
ཆོས་ཉིད་ཡིན་དགོས་པའི་ཕྱིར་ཏེ། དེ་ཆོས་ཉིད་ཡིན་པའི་ཕྱིར་ཏེ། དེ་ཆོས་ཉིད་ཀྱི་སྐུ་ཡིན་པའི་ཕྱིར་ཏེ།
སྐུ་ལྷག་མ་གསུམ་པོ་དོན་དམ་པར་ཆོས་ཉིད་ཀྱི་ངོ་བོ། ཞེས་གསུངས་ པའི་ཕྱིར་ཟེར་ན་མ་ཁྱབ་སྟེ། དེ་
རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ལ་དགོངས་པའི་ཕྱིར། དེ་ལ་ཁ་ཅིག ཡེ་ཤེས་ཆོས་
ཅན། དོན་དམ་པ་ཡིན་ པར་ཐལ། དོན་དམ་པའི་སྐུ་ཡིན་ པའི་ ཕྱིར། ཁྱབ་པ་འགྲིག སྟོན་པ་ཤཱཀྱ་
ཐུབ་ པ་ཆོས་ཅན། གཟུགས་ཡིན་ པར་ཐལ། གཟུགས་སྐུ་ཡིན་ པའི་ ཕྱིར། ཞེས་ཟེར་རོ། །ཁོ་ན་རེ།
འགོག་བདེན་གྱི་རྣམ་པ་ལ་སྟོང་ཉིད་བཅུ་དྲུག་ཏུ་འབྱེད་པ་མི་རིགས་པར་ཐལ། འགོག་བདེན་ཡིན་ན་
ཀུན་རྫོ བ་བདེན་པ་ཡིན་དགོས་པའི་ཕྱིར། འདོད་ན། འགོག་པའི་རྣམ་ པའི་ངོ་བོ་ཉིད་ནི་ནང་དང་ཕྱི་
དང་ གཉིས་ཀའི་དངོས་པོ་རྣམ་ པར་དག་པས། ནང་དང་ཕྱི་དང་ གཉིས་ཀའི་སྟོང་པ་ཉིད་ཀྱི་རྣམ་པ་གསུམ་
དང་། ཞེས་གསུངས་པ་མི་འཐད་པར་ཐལ། འདོད་པའི་ཕྱིར་ཟེར་ན་མ་ཁྱབ་སྟེ། ལུང་དེས་སྟོང་ཉིད་
བཅུ་དྲུག་གློ་བུར་གྱི་དྲི་མ་དང་བྲལ་བའི་བྲལ་ཆ་ལ་འགོག་བདེན་གྱི་རྣམ་ པར་བསྟན་པ་ཡིན་པའི་ཕྱིར། །
ཁོ་ན་རེ། སངས་རྒྱས་འཕགས་པའི་རྒྱུད་ཀྱི་འགོག་བདེན་ཆོས་ཅན། དོན་དམ་བདེན་པ་ཡིན་
པར་ཐལ། མཐར་ཐུག་དཔྱོད་པའི་རི གས་ཤེས་དེ་ཁྱོད་ལ་མཐར་ཐུག་དཔྱོད་པའི་རིགས་ཤེས་སུ་སོང་བའི་
ཕྱིར༑ དེ་དེར་ཐལ། བདེན་གཉིས་ལས། རིགས་པའི་རྗེས་འབྲང་ངོ་བོའི་ཕྱིར། ཞེས་གསུངས་པའི་
ཕྱིར་ཟེར་ན་མ་ཁྱབ་སྟེ། ལུང་དེས་རང་བཞིན་རྣམ་ དག་གི་ཆར་གྱུར་པའི་ངོ་བོ་ཉིད་སྐུ་དེ་ཡིན་ པར་བསྟན་
པའི་ཕྱིར། ཁ་ཅིག དག་པ་གཉིས་ལྡན་གྱི་འགོག་བདེན་མཐར་ཐུག ངོ་བོ་ཉིད་སྐུའི་མཚན་ཉིད་ཟེར་
ན། སངས་རྒྱས་འཕགས་པའི་རྒྱུད་ཀྱི་ཆོས་ཉིད་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་ན། དེ་ཆོས་ཅན། འགོག་བདེན་མཐར་ཐུག་ཏུ་ཐལ་ལོ། །འདོད་ན། དེ་ཆོས་ཅན།
འགོག་བདེན་ཡིན་པར་ཐལ། འདོད་པའི་ཕྱིར།
ཁོ་ན་རེ། སྟོན་པ་ཤཱཀྱ་ཐུབ་པ་ཆོས་ཅན། དེར་ཐལ། དེའི་ཕྱིར་ཏེ། སྤངས་པ་མཐར་ཐུག་ཡིན་
པའི་ཕྱིར་ཏེ། སྤངས་པ་མཐར་ཕྱིན་ཡིན་པའི་ཕྱིར་ཟེར་ན་མ་ཁྱབ་སྟེ། དེ་ཆོས་ཅན། རྟོགས་པ་ཡིན་
461



པར་ཐལ། རྟོགས་པ་མཐར་ཐུག་ཡིན་ པའི་ ཕྱི་ར་ཏེ། རྟོ གས་པ་མཐར་ཕྱིན་ཡིན་པའི་ཕྱིར། ཁྱབ་པ་
ཁས༑ དེར་ཐལ། སྤངས་རྟོགས་མཐར་ཕྱིན་པའི་གང་ཟག་ཡིན་ པའི་ ཕྱིར། །
ཁ་ཅིག སྒྲིབ་ག ཉིས་ཟད་པར་སྤངས་པའི་འདུས་མ་བྱས་ཀྱི་སྐུ། དེའི་མཚན་ཉིད་ཟེར་ན། འབྲས་
བུ་ཆོས་སྐུ་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟ གས་སླའོ། །ཁ་ཅིག སངས་རྒྱས་
ཀྱི་ཆོས་ཉིད་ངོ་བོ་ཉིད་སྐུ་མ་ཡིན་ཟེར་ན། དེ་དེ་ཡིན་པར་ཐལ། སེམས་ཅན་གྱི་ཆོས་ཉིད་རང་ བཞིན་
གནས་རིགས་ཡིན་ པའི་ཕྱིར་ཏེ། དྲི་མ་དང་བཅས་པའི་སེམས་ཀྱི་ཆོས་ཉིད་རང་བཞིན་གནས་རིགས་ཡིན་
ཕྱིར། །
ཁོ་ན་རེ། སངས་རྒྱས་ཀྱི་ཆོས་ཉིད་ཆོས་ཅན། ཁྱོད་སངས་རྒྱས་འཕགས་པ་ཁོ་ནའི་མངོན་སུམ་གྱི་
སྤྱོད་ཡུལ་ཡིན་པར་ཐལ། ཁྱོད་ངོ་བོ་ཉིད་སྐུ་ཡིན་ པ་འི་ཕྱིར། ཁྱ བ་སྟེ། རྒྱུད་བླར། འབའ་ཞིག་བ ག་
ཆགས་བཅས་སྤངས་ཕྱིར། ཞེས་གསུངས་པའི་ཕྱིར་ཟེར་ན་མ་ཁྱབ་སྟེ། ལུང་དེས་ངོ་བོ་ཉིད་སྐུ་ཡིན་
ན། སངས་རྒྱས་འཕགས་པ་ཁོ་ནའི་རྒྱུད་ལ་ཡོད་པས་ཁྱབ་པར་བསྟན་པའི་ཕྱིར། དེ་ལྟ་མ་ཡིན་ན། ལམ་
སྒྲིགས་ལས། ཐེག་དམན་ལ་ཆོས་ཀྱི་ བདག་མེད་ཕྲ་མོ་མངོན་སུམ་དུ་རྟོ གས་ པ་ཡོད་པར་འདོད་པ་ལྟར་ན་
ནི་ཉན་ཐོས་འཕགས་པས་ཀྱང་སངས་རྒྱས་ཀྱི་དོན་དམ་པའི་ཆོས་ཀྱི་སྐུ་མངོན་སུམ་དུ་རྟོགས་པ་ཡིན་ པའི་ ་
ཕྱིར་ཏེ། ཞེས་གསུངས་པ་མི་འཐད་པར་ཐལ། རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་
མངོན་སུམ་དུ་རྟོ གས་པའི་ཉན་ཐོས་འཕགས་པ་མེད་པའི་ཕྱིར་ཏེ། དེ་འདྲའི་སེམས་ཅན་མེད་ པའི་ ཕྱིར་
ཏེ། ངོ་བོ་ཉིད་སྐུ་ཡིན་ན། སངས་ རྒྱས་འཕགས་པ་ཁོ་ནའི་མངོན་སུམ་གྱི་སྤྱོད་ཡུལ་ཡིན་དགོས་པའི་
ཕྱིར། རྟགས་ཁས།
གཞན་ཡང་། སངས་རྒྱས་ཀྱི་ཆོས་ཉིད་དེ་ཡོན་ཏན་མ་ཡིན་ པར་ཐལ། དེ་མཐར་ཐུག་གི་ཡོན་ཏན་
ཡང་མ་ ཡིན། གནས་སྐབས་ཀྱི་ཡོན་ཏན་ཡང་མ་ཡིན་པའི་ཕྱིར། དང་པོ་གྲུབ་སྟེ། དེ་ངོ་བོ་ཉིད་སྐུ་མ་
ཡིན་པའི་ཕྱིར། གཉིས་པ་གྲུབ་སྟེ། དེ་རྒྱུད་ལྡན་གྱི་སེམས་ཅན་མེད་ པའི་ ཕྱིར།
ཁོ་ན་རེ། སངས་རྒྱས་བདེན་སྟོང་ངོ་བོ་ཉིད་སྐུ་ཡིན་པར་ཐལ། སངས་ རྒྱས་ཀྱི་ཆོས་ཉིད་དེ་ཡིན་
པའི་ཕྱིར་ཟེར་ན་མ་ཁྱབ། འདོད་ན། དེ་ཆོས་ཅན། ཁྱོད་རྒྱུད་ལྡན་གྱི་སེམས་ཅན་མེད་ པར་ཐལ་ལོ། །
འདོད་མི་ནུས་ཏེ། སེམས་ཅན་གྱི་རྒྱུད་ལ་སངས་རྒྱས་བདེན་སྟོང་ཡོད་པའི་ཕྱིར་ཏེ། དེའི་རྒྱུད་ལ་དེ་
བདེན་གྲུབ་མེད་པའི་ཕྱིར། ཁོ་ན་རེ། སངས་རྒྱས་ཀྱི་ཆོས་ཉིད་ཡིན་ན། ངོ་བོ་ཉིད་སྐུ་ཡིན་དགོས་པར་
ཐལ། དེ་ངོ་བོ་ཉིད་སྐུ་ཡིན་པའི་ཕྱིར་ཟེར་ན་མ་ཁྱབ་སྟེ། སངས་རྒྱས་ཀྱི་ཆོས་ཉིད་ཡིན་ན། སེམས་
468.



-
ཅན་གྱི་རྒྱུད་ལ་མེད་ པས་ཁྱབ་པར་ཐལ། སེམས་ཅན་གྱི་རྒྱུད་ལ་དེ་མེད་པའི་ཕྱིར། ཁྱབ་པ་ཁས། རྟགས་
སླ། འདོད་ན། སངས་རྒྱས་བདེན་སྟོང་ཆོས་ཅན། དེར་ཐལ། དེའི་ཕྱིར། །
རང་ལུགས་ལ། ངོ་བོ་ཉིད་སྐུ་ལ་མཚན་ཉིད། དབྱེ་བ། ས་མཚམས། ཡོན་ཏན་རྒྱས་པར་
བཤད་པ་དང་ བཞི་ལས། དང་ པོ་ནི། དག་པ་གཉིས་ལྡན་གྱི་དབྱིངས་མཐར་ཐུག ངོ་བོ་ཉིད་སྐུའི་
མཚན་ཉིད། གཉིས་པ་ནི། དེ་ལ་དབྱེ་ན། རང་བཞིན་རྣམ་དག་གི་ཆར་གྱུར་པའི་ ངོ་བོ་ཉིད་སྐུ་དང་།
གློ་བུར་རྣམ་ དག་གི་ཆར་གྱུར་པའི་ངོ་བོ་ཉིད་སྐུ་གཉིས། དང་ པོ་ནི། སངས་རྒྱས་འ.ཕགས་པའི་རྒྱུད་ཀྱི་
ཆོས་ཉིད་ལྟ་བུ། གཉིས་པ་ནི། དེའི་རྒྱུད་ཀྱི་ ང ཀ་བདེན་ལྟ་བུ། གསུམ་པ་ནི། སངས་རྒྱས་ཀྱི་ ས་ཁོ་
ནར་ཡོད་དོ། །བཞི་པ་ལ། ངོ་བོ་ཉིད་སྐུ་དེ་མཚན་ཉིད་ལྔ་ལྡན་དང༌། ཡོན་ཏན་ལྔ་ལྡན་དུ་ཐེག་པ་
བྱེད་པོའི་རྒྱུད་བླ་མར་གསུངས་ཏེ། དེ་ཉིད་ལས། དེ་ལ་སངས་རྒྱས་རྣམས་ཀྱི་ནི། །ངོ་བོ་ཉིད་སྐུ་
མཚན་ཉིད་ལྔ། །མདོར་ན་ཡོན་ཏན་ལྔ་དང་ནི། །ལྡན་པ་ཉིད་དུ་རིག་པར་བྱ། །ཞེས་གསུངས་ཕྱིར།
ངོ་བོ་ཉིད་སྐུ་ཆོས་ཅན། མཚན་ཉིད་ལྔ་དང་ ཡང་ལྡན་ཏེ། སྐྱེ་འཇིག་དང་བྲལ་བ་འདུས་མ་བྱས་
པ་དང༌། སྤངས་རྟོ གས་ཀྱི་ཡོན་ཏན་དང་ངོ་བོ་དབྱེར་མེད་པ་དང༌། སྒྲོ་སྐུར་གྱི་མཐའ་གཉིས་སྤངས་པ་
དང་། ཉོན་མོངས་པ་དང་ཤེས་བྱའི་སྒྲིབ་པ་དང་སྙོམས་འཇུག་གི་སྒྲིབ་པ་གསུམ་ལས་ གྲོལ་བ་དང༌། རང་
བཞིན་གྱི་འོད་གསལ་བའི་ཡོན་ཏན་དག་དང་ལྡན་པའི་ ཕྱིར། ཕྱི་མ་གྲུབ་སྟེ། རང་ བ ཞིན་གྱིས་དྲི་མ་
མེད་ཅིང་ཇི་ལྟ་བ་བཞིན་དུ་རྣམ་ པར་རྟོག་པས་རྟོག་པ་མེད་ཅིང་། རྣལ་འབྱོར་པ་སྟེ་སངས་རྒྱས་རྣམས་
ཀྱི་མངོན་སུམ་གྱི་སྤྱོད་ཡུལ་ཡིན་ཞིང༌། རང་ བཞིན་གྱིས་དྲི་མ་རྣམ་པར་དག་པའི་དབྱིངས་མཐར་ཐུག་
ཡིན་ པའི་ ཕྱིར། དེ་ལྟར་ཡང་། རྒྱུད་བླར། འདུས་མ་བྱས་ཤིང་རྣམ་ དབྱེར་མེད། །མཐའ་གཉིས་
དག་ནི་རྣམ་པར་སྤངས། །ཉོན་མོངས་ཤེས་བྱ་སྙོམས་འཇུག་གི །སྒྲིབ་གསུམ་ལས་ ནི་ངེས་གྲོལ་ཏེ། །
དྲི་མེད་རྣམ་ པར་རྟོ ག་མེད་དང་། །རྣལ་འབྱོར་རྣམས་ཀྱི་ཡུལ་ཡིན་ ཕྱིར། །ཆོས་དབྱིངས་ངོ་བོ་ཉིད་
ཀྱིས་ནི། །དག་པའི་ཕྱིར་ན་འོད་གསལ་བའོ། །ཞེས་གསུངས་ པའི་ ཕྱིར། དེ་ཆོས་ཅན། ཡོན་ཏན་
ལྔ་དང་ཡང་ལྡན་ཏེ། གཞལ་དུ་མེད་པའི་ཡོན་ཏན། གྲངས་ཀྱི་མཐའ་མེད་པའི་ཡོན་ཏན། མུ་བ ཞིར་
རྟོག་གེ་པའི་བློས་བསམ་དུ་མེད་པའི་ཡོན་ཏན། མཉམ་པ་མེད་པའི་ཡོན་ཏན། དྲི་མ་དང། །འི་མཐར་
ཐུག་པའི་ཡོན་ཏན་རྣམས་དང་ལྡན་པའི་ཕྱིར། གཞལ་དུ་མེད་པ་ལ་སོགས་པའི་ཡོན་ཏན་རྣམས་དང་ གྲོ་
རིམ་བཞིན་དུ་ལྡན་ཏེ། རྒྱ་ཆེ་བ་དང༌། གྲངས་མེད་པ་དང༌། ཇི་ལྟ་བ་བཞིན་དུ་རྟོག་གེ་པའི་མངོན་
སུམ་གྱི་སྤྱོད་ཡུལ་མ་ཡིན་པ་དང༌། སངས་རྒྱུས་འབའ་ཞིག་གི་རྒྱུད་ལ་ཡོད་པ་དང༌། ཉོན་མོངས་པ་བག་
469



ཆགས་དང་བཅས་པ་མ་ལུས་པར་སྤངས་པའི་རྒྱུ་མཚན་གྱིས་དེ་དང་ ལྡན་པར་བཞག་པའི་ཕྱིར་ཏེ། རྒྱུད་
བླར། གཞལ་མེད་གྲངས་མེད་བསམ་མེད་པ། །མཉམ་མེད་དག་པའི་མཐར་ཐུག་པའི། །ཡོན་ཏན་
རྣམས་དང་ཡང་དག་པར། །ངོ་བོ་ཉིད་ཀྱི་སྐུ་ལྡན་ཏེ། །རྒྱ་ཆེའི་ཕྱིར་དང་ གྲངས་མེད་ཕྱིར། རྟོག་
གེའི་ཡུལ་ནི་མིན་ཕྱིར་དང༌། །འབའ་ཞིག་བག་ཆགས་བཅས་སྤངས་ཕྱིར། །གཞལ་མེད་ ལ་སོགས་ གོ་
རིམས་བཞིན། །ཞེས་གསུངས་པའི་ཕྱིར། ངག་དོན་ནི། ངོ་བོ་ཉིད་སྐུ་ཆོས་ཅན། ཁྱད་ཆོས་གསུམ་
དང་ལྡན་ཏེ། ལྡན་པའི་ཁྱད་པར། བྲལ་བའི་ཁྱད་པར། ངོ་བོའི་ཁྱད་པར་གསུམ་དང་ལྡན་པའི་ ཕྱིར།
སྐུ་ལྷག་མ་གསུམ་པོ་དོན་དམ་པར་ཆོས་ཉིད་ཀྱི་ངོ་བོ་ཡང་དག་པའི་ཀུན་རྫོབ་ཏུ་སྣང་ བ་ཇི་ལྟར་མོས་་
པས་རབ་ཏུ་ཕྱེ་བ་ནི། སངས་རྒྱས་དང་བྱང་ཆུབ་སེམས་དཔའ་དང་ཉན་ཐོས་ལ་སོགས་པའི་སྤྱོད་ཡུལ་དུ་
རྣམ་པར་བཞག་པ་ཡིན་ནོ། །ཞེས་པའི་སྐབས་སུ། གཞུང་འདིས། ཐུབ་པའི་ངོ་བོ་ཉིད་སྐུ་ནི། །
ཞེས་སོགས་བརྒལ་ལན་གྱི་སྒོ་ནས་བཤད་ན་འཆད་ཚུལ་དེ་གང་ཞེ་ན། མཚམས་སྦྱར་དུ། དེ་ཡང་ངོ་བོ་
ཉིད་ཀྱི་སྐུ་ལ་སོགས་པའི་ དབྱེ་བས་རྣམ་པ་བཞི་ཡིན་ པས། ཞེས་བཤད་པ་ལ།
འོ་ན། ཆོས་ཅན་གྱི་སྐུ་ལྷག་མ་གསུམ་པོ་དེ་ཆོས་ཉིད་ཀྱི་སྐུ་དང་ངོ་བོ་ཐ་དད་ཡིན་ནམ། ངོ་བོ་
གཅིག་ཡིན། དང་ པོ་ལྟར་ན། དེ་གཉིས་ཆོས་ཆོས་ཅན་མིན་པར་འགྱུར། གཉིས་པ་ལྟར་ན་དེ་གཉིས་
ཐ་དད་དུ་བསྟན་པ་དང་འགལ་ལོ་ཞེ་ན། དེའི་ལན་སྟོན་པ་ལ་གཞུང་འདི་ གསུངས། དེ་ཡང་ཆོས་ཅན་
གྱི་སྐུ་ལྷག་མ་གསུམ་པོ་དེ་ཆོས་ཉིད་ཀྱི་སྐུ་དང་ངོ་བོ་ཐ་དད་མ་ཡིན་ ཀྱང་། དེ་གསུམ་དེ་དང་ཐ་དད་དུ་
བསྟན་པ་ལ་སྐྱོན་མེད་དེ། དེ་ལྟར་བསྟན་པ་ལ་རྒྱུ་མཚན་དང༌། དགོས་པ་ཁྱད་པར་ཅན་གཉིས་ཡོད་
པའི་ཕྱིར། ཆོས་ཅན་གྱི་སྐུ་ལྷག་མ་ གསུམ་ པོ་ཆོས་ཅན། ཆོས་ཉིད་ཀྱི་སྐུ་དང་ངོ་བོ་ཐ་དད་མ་ཡིན་ཏེ།
ཆོས་ཉིད་ཀྱི་སྐུའི་ངོ་བོ་ཡིན་ པའི་ ཕྱིར། ཞེས་འཆད་པ་ལ། སྐུ་ལྷག་མ་གསུམ་པོ་དོན་དམ་པར་ཆོས་ཉིད་
ཀྱི་ངོ་བོ། ཞེས་གསུངས། དེ་གསུམ་དེ་དང་ངོ་བོ་ཐ་དད་མ་ཡིན་ ཀྱང་། དེ་དང་ཐ་དད་དུ་སྟོན་པའི་རྒྱུ་
མཚན་ཡོད་དེ། གདུལ་བྱའི་མོས་པའི་དབང་གིས་དེ་ལྟར་བཞག་པའི་ཕྱིར། ཞེས་འཆད་པ་ལ། ཡང་དག་
པའི་ཀུན་རྫོབ་ཏུ་སྣང་བ་ཇི་ལྟར་མོས་པས་རབ་ཏུ་ཕྱེ་བ་ནི། ཞེས་གསུངས། དེ་ལྟར་བསྟན་པ་ལ་དགོས་
པ་ཡོད་དེ། ཡེ་ཤེས་ཆོས་སྐུ་དེ་སངས་རྒྱས་འཕགས་པ་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ་
དང༌། ལོངས་སྤྱོད་རྫོགས་པའི་སྐུ་དེ་སར་གནས་ཀྱི་བྱང་སེམས་ཡན་ཆད་ཁོ་ནའི་མངོན་སུམ་གྱི་སྤྱོད་ཡུལ་
དང༌། མཆོག་གི་སྤྲུལ་པའི་སྐུ་དེ་སོ་སོ་སྐྱེ་བོ་ལས་དག་ཡན་ཆད་ཁོ་ནའི་མངོན་སུམ་གྱི་སྤྱོད་ཡུལ་ཡིན་ནོ་
ཞེས་ཤེས་པར་བྱ་བའི་ཆེད་དུ་ཡིན་ པའི་ ཕྱིར། ཞེས་འཆད་པ་ལ། སངས་རྒྱས་དང་བྱང་ཆུབ་སེམས་
470



དཔའ་དང་ ཉན་ཐོས་ལ་སོགས་པའི་སྤྱོད་ཡུལ་དུ་རྣམ་པར་བཞག་པ་ཡིན་ནོ། །ཞེས་གསུངས།
དེ་གསུམ་དེ་དང་ངོ་བོ་ཐ་དད་མ་ཡིན་ པའི་ ཤེས་བྱེད་འགོད་པ་ལ། ལུགས་ལས། གང་ཕྱིར་དབེན་
པ་དབེན་གྱུར་ལ། །ཐ་མི་དད་པ་ཉིད་དུ་འདོད། །ཅེས་གསུངས། ཁོ་ན་རེ། ཡེ་ཤེས་ཆོས་སྐུ་ཆོས
ཅན། ཁྱོད་སངས་རྒྱས་འཕགས་པ་ཁོ་ནའི་ཡུལ་ཡིན་པར་ཐལ། སངས་རྒྱས་འ ཕགས་པ་ཁོ་ནའི་མངོན་
སུམ་གྱི་ཡུལ་ཡིན་ པའི་ཕྱིར་ཟེར་ན་མ་ཁྱབ། དེར་ཐལ། དེ་ཁོ་ནའི་མངོན་སུམ་གྱི་སྤྱོད་ཡུལ་ཡིན་པའི་
ཕྱིར། རྟགས་ཁས། འདོད་ན། དེ་མ་ཡིན་པར་ཐལ། སེམས་ཅན་གྱི་ཡུལ་ཡིན་ པའི་ ཕྱིར་ཏེ། གཞི་
གྲུབ་པའི་ ཕྱིར། ཟེར་ན། གང་ཟག་གི་བདག་མེད་ཆོས་ཅན། ཁྱོད་འཕགས་པ་ཁོ་ནའི་ཡུལ་ཡིན་པར་
ཐལ༑ དེ་ཁོ་ནའི་མངོན་སུམ་གྱི་ཡུལ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། གང་ཟག་གི་
བདག་མེད་ མངོན་སུམ་དུ་རྟོགས་པའི་ གང་ཟག་ཡིན་ན། འཕགས་པའི་གང་ཟག་ཡིན་དགོས་པའི་ཕྱིར། །
འདོད་མི་ནུས་ཏེ། སོ་སོ་སྐྱེ་བོའི་ཡུལ་ཡིན་པའི་ཕྱིར་ཏེ། དེའི་གཞལ་བྱ་ཡིན་པའི་ཕྱིར་ཏེ། གཞི་གྲུབ་
པའི་ ཕྱིར་རོ། །ཁོ་ན་རེ། ཡེ་ཤེས་ཆོས་སྐུ་མངོན་སུམ་དུ་རྟོ གས་པའི་སེམས་ཅན་མེད་པར་ཐལ། དེ་
སངས་རྒྱས་འཕགས་པ་ཁོ་ནའི་མངོན་སུམ་ གྱི་ཡུལ་ཡིན་པའི་ཕྱིར། རྟགས་ཁས། འདོད་མི་ནུས་ཏེ།
བྱང་འཕགས་ཀྱིས་ཡེ་ཤེས་ཆོས་སྐུ་མངོན་སུམ་དུ་རྟོགས་པའི་ཕྱིར་ཏེ། དེས་ཡེ་ཤེས་ཆོས་སྐུ་མི་རྟག་པར་
མངོན་སུམ་དུ་རྟོགས་པའི་ཕྱིར་ཏེ། དེས་ཡེ་ཤེས་ཆོས་སྐུ་རྟ ག་སྟོང་དུ་མངོན་སུམ་དུ་རྟོགས་པའི་ ཕྱིར་ཏེ།
དེས་ཡེ་ཤེས་ཆོས་སྐུ་རྟག་གཅིག་རང་ དབང་ ཅན་གྱིས་སྟོང་པར་མངོན་སུམ་དུ་རྟོ གས་ པའི་ ཕྱིར་ཟེར་ན་མ་་་་
ཁྱབ༑ དེར་ཐལ། དེས་ཡེ་ཤེས་ཆོས་སྐུ་གང་ཟག་གི་བདག་མེད་དུ་མངོན་སུམ་དུ་རྟོ གས་པའི་ཕྱིར། །
ཁ་ཅིག བྱང་འཕ གས་ཀྱི་རྒྱུད་ལ་ཡེ་ཤེས་ཆོས་སྐུ་མི་རྟག་པར་རྟོ གས་པའི་མངོན་སུམ་ ཡོད་ཟེར་ན།
དེ་འདྲའི་ མངོན་སུམ་དེས་ཡེ་ཤེས་ཆོས་སྐུ་མངོན་སུམ་དུ་རྟོགས་པར་ཐལ། དེ་ཡེ་ཤེས་ཆོས་སྐུ་ལ་མངོན་
སུམ་གྱི་ཚད་མ་ཡིན་ པའི་ཕྱིར་ཏེ། དེ་ཡེ་ཤེས་ཆོས་སྐུ་མི་རྟག་པ་ལ་མངོན་སུམ་གྱི་ ཚད་མ་ གང་ཞིག ཡེ་
ཤེས་ཆོས་སྐུ་དང་ཡེ་ཤེས་ཆོས་སྐུ་མི་རྟག་པ་གཉིས་ཡུལ་དུས་རང་བཞིན་གང་ལ་ལྟོས་ཀྱང་གྲུབ་བདེ་རྫས་་་་
གཅིག་ཡིན་ པའི་ ཕྱིར། འདོད་ན། ཡེ་ཤེས་ཆོས་སྐུ་མངོན་སུམ་དུ་རྟོགས་པའི་བྱང་འཕ གས་ ཡོད་པར་
ཐལ་ལོ། །གཞན་ཡང་། བྱང་སེམས་འ ཕ གས་པའི་རྒྱུད་ཀྱི་ཡེ་ཤེས་ཆོས་སྐུ་མི་རྟག་པར་མངོན་སུམ་དུ་
རྟོགས་པའི་ཡེ་ཤེས་དེ། ཡེ་ཤེས་ཆོས་སྐུ་ལ་སྣང་ལ་མ་ངེས་ཀྱི་བློ་ཡིན་པར་ཐལ། དེ་ལ་ཡེ་ཤེས་ཆོས་སྐུ་
སྣང་བ་གང་ཞིག དེས་ཡེ་ཤེས་ཆོས་སྐུ་མ་རྟོ གས་པའི་ཕྱིར། དང་པོ་གྲུབ་སྟེ། དེ་ལ་ཡེ་ཤེས་ཆོས་སྐུ་མི་
ཇུ ག་པ་སྣང་བ་གང ཞིག དེ་དང་དེ་གཉིས་ཡུལ་དུས་རང་བཞིན་གང་ལ་ལྟོས་ཀྱང་གྲུབ་བདེ་རྫས་གཅིག་
471



W
ཡིན་ པའི་ཕྱིར། འདོད་མི་ནུས་ཏེ། འཕགས་རྒྱུད་ལ་སྣང་ལ་མ་ངེས་ཀྱི་བློ་མེད་ པའི་ཕྱིར་ཏེ། རྣམ་
འགྲེལ་ལས། བློ་གྲོས་ཆེན་པོས་མཐོང་ཉིད་ལས། །རྣམ་པ་ཐམས་ཅད་ངེས་པར་བྱེད། །ཅེས་གསུངས་
གསུངས་ པའི་ཕྱིར། །
ཏེ་ན་རེ། མཆོག་གི་སྤྲུལ་པའི་སྐུ་མངོན་སུམ་དུ་མཐོང་བའི་སོ་སྐྱེ་དེ་ཡིན་ན་སོ་སྐྱེ་ལས་དག་ཡིན་
དགོས་པར་ཐལ། ཁྱོད་ཀྱི་སྦྱོར་བ་འཐད་པའི་ཕྱིར། འདོད་ན། དགེ་སློང་ལྷས་བྱིན་ཆོས་ཅན། དེར་
ཐལ། དེའི་ཕྱིར་ཏེ། སྟོན་པ་ཤཱཀྱ་ཐུབ་པ་མངོན་སུམ་དུ་མཐོང་བའི་སོ་སྐྱེ་ཡིན་པའི་ཕྱིར། འདོད་ན།
ལས་མ་དག་པའི་སོ་སྐྱེ་མེད་པར་ཐལ། འདོད་པའི་ཕྱིར་ཟེར་ན། སྐྱོན་མེད་དེ། སྐབས་འདིའི་ལས་
དག་པ་དེ། མཆོག་གི་སྤྲུལ་སྐུ་མངོན་སུམ་དུ་མཐོང་བ་ལ་སྒྲིབ་བྱེད་ཀྱི་ལས་སྒྲིབ་མངོན་གྱུར་པས་དག་པ་
ལ་བྱེད་པའི་ཕྱིར།
གཉིས་པ། ཡེ་ཤེས་ཆོས་སྐུ་བཤད་པ།
བྱང་ཆུབ་ཕྱོགས་མཐུན་ ཚད་མེད་དང༌། །ཞེས་སོགས་ཀྱི་སྐབས་སུ། གཞུང་འདིས་ཡེ་ཤེས་ཆོས་
སྐུ་འཆད་ན་འཆད་ཚུལ་དེ་གང་ཞེ་ན། འདི་ལ་ཡང་མདོ་ལས་གསུངས་ཚུལ་དང་། བསྟན་བཅོས་ཀྱིས་
འགྲེལ་ཚུལ་གཉིས་ལས། དང་པོ་ནི། གོང་དུ། ཟག་པ་མེད་པའི་ཆོས་ཐམས་ཅད། ཅེས་གསུངས་པ་
ལས་འཕྲོས་ནས། འོ་ན་ཟག་པ་མེད་པའི་ཆོས་དེ་གང་ཞེ་ན། དེའི་ལན་སྟོན་པ་ལ་མདོ་འདི་གསུངས་པ་
ཡིན་ཏེ། རབ་འབྱོར་གྱིས་གསོལ་པ། བཅོམ་ལྡན་འདས་ཟག་པ་མེད་ པའི་ཆོས་དེ་དག་ཀྱང་གང་ལགས།
བཅོམ་ལྡན་འདས་ཀྱིས་བཀའ་སྩལ་པ། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང༌། ཚད་མེད་
པ་བཞི་དང༌། རྣམ་ པར་ཐར་པ་བརྒྱུད་དང༌། མཐར་གྱིས་གནས་པའི་སྙོམས་པར་འཇུག་པ་དགུ་དང་།
ཟད་པར་ གྱི་སྐྱེ་མཆེད་བཅུ་དང༌། ཟིལ་གྱིས་གནོན་པའི་ སྐྱེ་མཆེད་བརྒྱད་དང༌། ཉོན་མོངས་མེད་པའི་
ཏིང་ངེ་འཛིན་དང་། སྨོན་གནས་མཁྱེན་པ་དང་། མངོན་པར་ཤེས་པ་དྲུག་དང༌། སོ་སོ་ཡང་དག་
པར་རིག་པ་བཞི་དང༌། རྣམ་པ་ཐམས་ཅད་དུ་ཡོངས་སུ་དག་པ་བཞི་དང་། དབང་བཅུ་དང་། སྟོབས་
བཅུ་དང་། མི་འཇིགས་པ་བཞི་དང་། བསྲུང་བ་མེད་པ་གསུམ་དང༌། དྲན་པ་ཉེ་བར་བཞག་པ་གསུམ་
དང་། བསྙེལ་བ་མི་མངའ་བའི་ཆོས་ཉིད་དང་། བག་ཆགས་ཡང་དག་པར་བཅོམ་པ་དང་། ཐུགས་རྗེ་
472



ཆེན་པོ་དང༌། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང༌། རྣམ་པ་ཐམས་ཅད་མཁྱེན་པ་ཉིད་
དང༌། ལམ་གྱི་རྣམ་པ་ཤེས་པ་ཉིད་དང༌། ཐམས་ཅད་ཤེས་པ་ཉིད་དེ། རབ་འབྱོར་འདི་ དག་ནི་ཟག་
པ་མེད་པའི་ཆོས་ཐམས་ཅད་ཅེས་བྱའོ། །ཞེས་གསུངས།
གཉིས་པ་ལ། རྩ་བས་བསྟན་ཚུལ་དང༌། འགྲེལ་པས་བཤད་ཚུལ་གཉིས་ལས། དང་པོ་ལ།
དངོས་ཀྱི་དོན་དང༌། དེའི་ཁྱད་པར། དེ་ལ་རྩོད་པ་སྤང་བ་དང་གསུམ་ལ། དང་པོ་ལ། ཡེ་ཤེས་ཆོས་
སྐུ་དེ་ཐ་དད་པའི་སྐུར་བ སྟན་པ། ཐ་མི་དད་པར་འདོད་པ་དགག་པ། ཐ་དད་ལ་རྩོད་པ་སྤང་བའོ། །
དང་ པོ་ནི། མདོ་དེ་དག་གི་དོན་འཆད་པའི་ སྒོ་ནས་སྐུ་གཉིས་པ་ཡེ་ཤེས་ཆོས་སྐུ་དེ་སྟོན་པ་ལ། བྱང་ཆུབ་
ཕྱོགས་མཐུན་ ཚད་མེད་དང༌། །ཞེས་སོགས་གསུངས། དེ་ཡང་རྒྱུད་བཙན་པའི་དབང་དུ་བྱས་ནས་
སངས་རྒྱས་ཀྱི་ཐུན་མོང་མ་ཡིན་ པའི་ཡོན་ཏན་དང༌། མཚན་ཉིད་བཙན་པའི་དབང་དུ་བྱས་ནས་ཉན་
ཐོས་དང་རྟོགས་རིགས་ཐུན་མོང་བའི་ཡོན་ཏན་སྟོན་པ་ལ། བྱང་ཆུབ་ཕྱོགས་མཐུན་ཚད་མེད་དང༌། །
ཞེས་པ་ནས། མངོན་ཤེས་སོ་སོ་ཡང་དག་རིག །ཅེས་པའི་ བར་གསུངས། རྒྱུད་བཙན་པའི་ དབང་
དུ་བྱས་ནས་སངས་རྒྱས་ཀྱི་ཐུན་མོང་མ་ཡིན་པའི་ཡོན་ཏན་དང་། མཚན་ཉིད་བཙན་ པའི་ དབང་དུ་
བྱས་ནས་བྱང་སེམས་དང་རྟོགས་རིགས་ཐུན་མོང་བའི་ཡོན་ཏན་དེ་སྟོན་པ་ལ། རྣམ་པ་ཐམས་ཅད་དག་
བཞི་དང་། །དབང་བཅུ་དང་ ནི། ཞེས་གསུངས། རྒྱུད་དང་མཚན་ཉིད་གཉིས་ཀ་བཙན་ པའི་
དབང་དུ་བྱས་ནས་སངས་རྒྱས་ཀྱི་ཐུན་མོང་མ་ཡིན་ པའི་ཡོན་ཏན་དེ་འཆད་པ་ལ། སྟོབས་བཅུ་དང་།
ཞེས་པ་ནས། ཆོས་ཀྱི་ སྐུ་ཞེས་བརྗོད་པ་ཡིན། །ཞེས་པའི་ བར་གསུངས།
གཉིས་པ་ནི། གཞན་དག་ན་རེ། ཞེས་སོགས་ཀྱིས་བཤད།
གསུམ་པ་ནི། ཁོ་ན་རེ། ངོ་བོ་ཉིད་ལོངས། ཞེས་སོགས་ཀྱིས་བཤད། གཉིས་པ་དེའི་
ཁྱད་པར་ལ། ཉོན་མོངས་མེད་པའི་ ཁྱད་པར་དང༌། སྨོན་གནས་མཁྱེན་པའི་ཁྱད་པར་ གཉིས་ལས།
དང་པོ་དེ་སྟོན་པ་ལ། ཉན་ཐོས་ཉོན་མོངས་མེད་པའི་ལྟ། །ཞེས་སོགས་གསུངས། གཉིས་པ་དེ་
སྟོན་པ་ལ། སངས་རྒྱས་སྨོན་གནས་མཁྱེན་པ་ནི། །ཞེས་སོགས་གསུངས། གསུམ པ་ལ། ཆོས་
སྐུ་ཁྱབ་པ་ལ་རྩོད་པ་སྤང་བ་དང༌། རྟག་པ་ལ་རྩོད་པ་སྤང་བ་གཉིས་ལས།
དང་པོ་ལ། དོན་དངོས་དང༌། དཔེས་བསྒྲུབ་པ་གཉིས་ལས། དང་པོ་དེ་སྟོན་པ་ལ། རྒྱུ་
ནི་ཡོངས་ སུ་སྨིན་གྱུར་ནས། །ཞེས་སོགས་གསུངས། གཉིས་པ་སྟོན་པ་ལ། ལྷ་ཡི་ རྒྱལ་པོས་ཆར་
ཕབ་ཀྱང་། །ཞེས་སོགས་གསུངས། གཉིས་པ་སྟོན་པ་ལ། དེ་ལྟར་མཛད་པ་རྒྱ་ཆེའི་ཕྱིར།
473



ཞེས་སོགས་གསུངས་སོ། །
གཉིས་པ། མཚམས་སྦྱར་གྱི་སྒོ་ནས་འཆད་པ་ལ། དེ་ལྟར་སྐུ་དང་པོ་བསྟན་ནས་གཉིས་པ་ཆོས་
ཀྱི་ སྐུ་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཟག་པ་མེད་པའི་དྲན་པ་ཉེ་བར་བཞག་པ་ལ་སོགས་པའི་ངོ་་་
བོ། ཞེས་གསུངས། ཚིག་དོན་གྱི་སྒོ་ནས་འཆད་པ་ལ། དྲན་པ་ཉེ་བར་བཞག་པ་ལ་སོགས་པ་
ནས། ཞེས་པ་ནས། སྔར་བཤད་པ་དག་ཀྱང་ཡིན་ནོ། །ཞེས་པའི་ བར་གསུངས།
བསྡུས་དོན་གྱི་སྒོ་ནས་འཆད་པ་ལ། བྱང་ཆུབ་ཀྱི་ཕྱོགས་དང་མཐུན་པ་ལ་སོགས་པ་སྤྲོས་པ་མེད་
པའི་ཡེ་ཤེས་ཀྱི་བདག་ཉིད་གནས་གྱུར་པས་གྱུར་པ་ཐམས་ཅད་ཀྱང་ཆོས་ཀྱི་སྐུར་མངོན་པར་བརྗོད་པ་ཡིན་
ནོ་ཞེས་གསུངས་པ་ནི་ཁ་ཅིག་གིའོ། །ཞེས་གསུངས། བརྒལ་ལན་གྱི་སྒོ་ནས་འཆད་པ་ལ། གཞན་
དག་ན་རེ། ཐུབ་པའི་ངོ་བོ་ཉིད་སྐུ་ནི། ཞེས་པ་ནས། སྐུ་ནི་གསུམ་ཁོ་ནའོ། །ཞེས་ཟེར་རོ། །
ཞེས་པའི་ བར་ གསུངས། དགོས་དོན་གྱི་ སྒོ་ནས་འཆད་པ་ལ། གཞན་དག་ན་རེ། དགོས་པ་ཉེར་
བར་བསྟན་པའི་ཤུགས་ཀྱིས་ཚིག་ལེའུར་བྱས་པ་སྦྱར་བའི་ངོར་རམ། ཡེ་ཤེས་ཁོ་ན་དང་མཛད་པ་སྦྱར་
བའི་ཕྱིར་དེ་སྐད་གསུངས་པ་ཡིན་ཏེ། དེའི་ཕྱིར་ཕྱོགས་གཞན་ནས་སྐུ་བཞིར་གསུངས་པ་ཐམས་ཅད་མི་
འགལ་བར་འགྱུར་རོ། །ཞེས་ཟེར་རོ། །ཞེས་གསུངས་པའི་ཕྱིར།
དེས་ན་འདིའི་དོན་བསྡུ་ན། འོ་ན། དྲན་པ་ཉེ་བར་བཞག་པ་ལ་སོགས་པ། ཞེས་སོགས་
ཀྱིས་ཚིག་དོན་གྱི་སྒོ་ནས་འཆད་ཚུལ་དེ་གང་ཞེ་ན། འདི་ལ་མདོ་རྩ་འགྲེལ་སྦྱར་ནས་བཤད་ན། མདོ་
ལས༑ བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང༌། ཞེས་པས་སངས་རྒྱས་ཀྱི་སའི་བྱང་ཕྱོགས་
སོ་བདུན་པོ་དེ་བསྟན་ནས་དེའི་དོན་འཆད་པ་ལ། བྱང་ཆུབ་ཕྱོགས་མཐུན། ཞེས་དང༌། དྲན་
པ་ཉེ་བར་བཞག་པ་ལ་སོགས་པ་ནས། འཕགས་པའི་ལམ་ཡན་ལག་བརྒྱུད་པའི་ བར་བྱང་ཆུབ་ཀྱི་ཕྱོགས་
རྣམས་དང༌། ཞེས་གསུངས། དེས་བསྟན་ཚུལ་རིགས་འགྲེ་ཞིང་། ཚད་མེད་པ་བཞི་དང་། ཞེས་
པའི་དོན་འཆད་པ་ལ། ཚད་མེད་དང༌། ཞེས་དང་། སྔ་མ་བཞིན་དུ་བྱམས་པ་ལ་སོགས་པ་ཚད་
མེད་པ་ཚངས་པའི་གནས་པ་རྣམས་དང༌། ཞེས་གསུངས།
རྣམ་ པར་ཐར་པ་བརྒྱད་དང༌། ཞེས་པའི་དོན་འཆད་པ་ལ། རྣམ་ པར་ཐར་དང༌། ཞེས་
དང༌། ནང་གཟུགས་ཅན་དང་གཟུགས་ཅན་མ་ཡིན་པར་འདུ་ཤེས་པས་ཕྱི་རོལ་གྱི་ གཟུས།ངས་རྣམས་ལ་
ལྟ་བ་ཞེས་བྱ་བ་གཉིས་དང༌། སྡུག་པའི་རྣམ་ པར་ཐར་པ་ལུས་ཀྱིས་མངོན་སུམ་དུ་བྱས་ཏེ་རྫོགས་པར་
བྱས་ནས་གནས་པ་ཞེས་བྱ་བ་གཅིག་དང༌། ནམ་མཁའ་དང་རྣམ་ཤེས་དང་། ཅི་ཡང་མེད་པ་དང་
•ནས་
D
474



འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཅེས་བྱ་བ་བཞི་ད་ང༌། འདུ་ཤེས་དང་ཚོར་བ་འགོག་པ་
ཞེས་བྱ་བ་གཅིག་སྟེ། དེ་ལྟར་རྣམ་ པར་ཐར་པ་བརྒྱད་དང༌། ཞེས་གསུངས། །
མཐར་གྱིས་གནས་པའི་སྙོམས་པར་འཇུག་པ་དགུ་དང༌། ཞེས་པའི་དོན་འཆད་པ་ལ། མཐར་
གྱིས་ནི། སྙོམས་འཇུག་ དགུ་ཡི་བདག་ཉིད་དང་། །ཞེས་དང་། གཟུགས་ཀྱི་ཁམས་ཀྱི་བསམ་་
གཏན་བཞི་དང༌། གཟུགས་མེད་པའི་སྙོམས་པར་འཇུག་པ་བཞི་དང་། འགོ ག་པའི་ སྙོམས་པར་
འཇུག་པ་ཞེས་བྱ་བ་མཐར་གྱིས་གནས་པའི་སྙོམས་པར་འཇུག་པ་དགུ་དང༌། ཞེས་གསུངས། ཟད་་
པར་ གྱི་ སྐྱེ་མཆེད་བཅུ་དང་། ཞེས་པའི་དོན་འཆད་པ་ལ། ཟད་པར་བཅུ་ཡི་བདག་ཉིད་དང༌། }
ཞེས་དང༌། ས་དང༌། ཆུ་དང༌། མེ་དང༌། རླུང་དང༌། སྔོན་པོ་དང༌། སེར་པོ་དང༌།
དམར་པོ་དང༌། དཀར་པོ་དང༌། ནམ་མཁའ་དང༌། རྣམ་པར་ཤེས་པ་ཞེས་བྱ་བ་ཟད་པར་རྣམ་
པ་བཅུ་དང༌། ཞེས་གསུངས། །
ཟིལ་གྱིས་གནོན་པའི་སྐྱེ་མཆེད་བརྒྱད་དང༌། ཞེས་པའི་དོན་འཆད་པ་ལ། ཟིལ་གྱིས་གནོན་
པའི་སྐྱེ་མཆེད་ནི། །རབ་ཏུ་དབྱེ་བས་རྣམ་བརྒྱད་དང༌། །ཞེས་དང༌། ནང་གཟུགས་དང་གཟུགས་
མེད་པར་འདུ་ཤེས་པ་དག་གིས་སོ་སོར་ཆུང་ངུ་དང་ཆེན་པོའི་རྣམ་པ་དག་ཏུ་ཕྱི་རོལ་གྱི་གཟུགས་རྣམས་ལ་་
ལྟ་ཞིང་དེ་དག་ཟིལ་གྱིས་མནན་ནས་ཤེས་ཞེས་བྱ་བ་བཞི་དང༌། ནང་གཟུགས་མེད་པར་འདུ་ཤེས་པ་
དག་ཁོ་ནས་སྔོན་པོ་དང༌། སེར་པོ་དང༌། དམར་པོ་དང༌། དཀར་པོ་དག་ཟིལ་གྱིས་མནན་ནས་
མཐོང་ཞེས་བྱ་བ་རྣམ་པ་བཞི་སྟེ། དེ་ལྟར་ཟིལ་གྱིས་གནོན་པའི་སྐྱེ་མཆེད་རྣམ་པ་བརྒྱད་དང༌། ཞེས་
གསུངས། ཉོན་མོངས་མེད་པའི་ཏིང་ངེ་འཛིན་དང༌། ཞེས་པའི་དོན་འཆད་པ་ལ། ཉོན་མོངས་
དང་། ཞེས་དང༌། ཕ་རོལ་གྱི་རྒྱུད་དུ་གཏོ གས་པའི་ཉོན་མོངས་པའི་དགྲའི་རྒྱུན་དྲུང་འབྱིན་པའི་
ཏིང་ངེ་འཛིན་ཞེས་བྱ་བ་གང་ཡིན་པ་ཉོན་མོངས་པ་མེད་པ་དང༌། ཞེས་གསུངས། སྨོན་གནས་
མཁྱེན་པ་དང་། ཞེས་པའི་དོན་འཆད་པ་ལ། སྨོན་མཁྱེན་དང་། ཞེས་དང༌། ཡང་དག་པར་
མཚན་མ་ཐམས་ཅད་དང་བྲལ་ཞིང་ཆགས་པ་བཅོམ་པ་ཐེ་ཚོམ་སེལ་བར་མཛད་པའི་ སྨོན་ལམ་གྲུབ་པས་་་་
འཁོར་བ་ཇི་སྲིད་པ་དྭང་ རྣམ་པར་གྲོལ་བ་ཇི་སྲིད་ པའི་ གནས་སྐབས་སུ་འཇུག་པ་ཞེས་བྱ་བ་སྨོན་གནས་་་་༌
མཁྱེན་པ་དང་། ཞེས་ པ་ སུངས། མངོན་པར་ཤེས་པ་དྲུག་དང༌། ཞེས་པའི་དོན་འཆད་པ་ལ། །
མངོན་ཤེས། ཞེས་དང༌། སྔར་བཤད་པའི་མངོན་པར་ཤེས་པ་དྲུག་དང༌། ཞེས་གསུངས། སོ་
སོ་ཡང་དག་པར་རིག་པ་བཞི་དང༌། ཞེས་པའི་དོན་འཆད་པ་ལ། སོ་སོ་ཡང་དག་རིག ཅེས་
475



དང་། སོ་སོ་ཡང་དག་པར་རིག་པ་བཞི་དང༌། ཞེས་གསུངས། རྣམ་པ་ཐམས་ཅད་དུ་ཡོངས་སུ་
དག་པ་བཞི་དང༌། ཞེས་པའི་དོན་འཆད་པ་ལ། རྣམ་པ་ཐམས་ཅད་དག་བཞི་དང༌། །ཞེས་དང༌།
རྟེན་དང་ དམིགས་པ་དང་ཐུགས་དང་ཡེ་ཤེས་ཡོངས་སུ་དག་པ་ཞེས་བྱ་བ་དག་པ་བཞི་དང་། ཞེས་
གསུངས།
དབང་བཅུ་དང་། ཞེས་པའི་དོན་འཆད་པ་ལ། དབང་བཅུ་དང་ནི། ཞེས་དང༌། ཚེ་
དང༌། སེམས་དང་། ཡོ་བྱད་དང༌། ལས་དང༌། སྐྱེ་བ་དང༌། མོས་པ་དང༌། སྨོན་ལམ་
དང་། རྫུ་འཕྲུལ་དང་། ཡེ་ཤེས་དང༌། ཆོས་ལ་དབང་བ་ཞེས་བྱ་བ་དབང་བཅུ་དང༌། ཞེས་
གསུངས། སྟོ བས་བཅུ་དང་། ཞེས་པའི་དོན་འཆད་པ་ལ། སྟོབས་བཅུ་དང་། ཞེས་དང༌། །
སྔར་བཤད་པའི་སྟོ བས་བཅུ་དང༌། ཞེས་གསུངས། མི་འཇིགས་པ་བཞི་དང༌། ཞེས་པའི་དོན་
འཆད་པ་ལ། མི་འཇིགས་པ་ནི་བཞི་དག་དང་། །ཞེས་དང༌། མི་འཇིགས་པ་བཞི་དང༌། ཞེས་
གསུངས། བསྲུང་བ་མེད་པ་རྣམ་པ་གསུམ་དང༌། ཞེས་པའི་དོན་འཆད་པ་ལ། བསྲུང་བ་མེད་
པ་རྣམ་གསུམ་དང༌། །ཞེས་དང༌། དེ་བཞིན་གཤེགས་པའི་སྐུ་དང་གསུང་དང་ཐུགས་ཀྱི་སྤྱོད་པ་
ཡོངས་སུ་དག་པ་སྟེ།
འདི་ལ་ཕྱིན་ཅི་ལོག་གི་ཀུན་ཏུ་སྤྱོད་པ་གཞན་གྱིས་ཡོངས་སུ་ཤེས་པའི་བསྙེངས་པས་བཅབ་པར་བྱའོ་་
སྙམ་པའི་དགོངས་པ་མི་མངའོ་ཞེས་བྱ་བ་བསྲུང་བ་མེད་པ་རྣམ་པ་གསུམ་ དང་། ཞེས་གསུངས། དྲན་
པ་ཉེ་བར་བཞག་པ་རྣམ་པ་གསུམ་དང༌། ་ ཞེས་པའི་དོན་འཆད་པ་ལ། དྲན་པ་ཉེར་བཞ ག་རྣམ་
གསུམ་དང༌། །ཞེས་དང༌། ཆོས་སྟོན་པ་ན་ཉན་པར་འདོད་པ་དང༌། ཉན་པར་ མི་འདོད་པ་
དང༌། གཉིས་ཀ་དག་ལ་གོ་རིམ་བཞིན་དུ་རྗེས་སུ་ཆགས་པ་དང་ཁོང་ཁྲོ་བ་དང༌། གཉིས་ཀས་
དབེན་པ་ཁོ་ནར་བཏང་སྙོམས་སུ་དྲན་པ་དང་ལྡན་པར་གནས་སོ་ཞེས་བྱ་བ་དྲན་པ་ཉེ་བར་བཞག་པ་རྣམ་་
པ་གསུམ་དང་། ཞེས་གསུངས། བསྙེལ་བ་མི་མངའ་བའི་ཆོས་ཉིད་དང༌། ཞེས་པའི་དོན་འཆད་
པ་ལ། བསྙེལ་བ་མི་མངའི་ཆོས་ཉིད་དང༌། །ཞེས་དང༌། སེམས་ཅན་གྱི་དོན་མཛད་པའི་དུས་ལས་
མི་འདའ་བའི་མཚན་ཉིད་ཅེས་བྱ་བ་བསྙེལ་བ་མི་མངའ་བའི་ཆོས་ཉིད་དང༌། ཞེས་གསུངས། བ ག་
ཆགས་ཡང་དག་པར་བཅོམ་པ་དང་། ཞེས་པའི་དོན་འཆད་པ་ལ། བག་ཆགས་ཡང་དག་བཅོམ་པ་
དང༌། །ཞེས་དང༌། ཉོན་མོངས་པ་དང་ ཤེས་བྱའི་སྒྲིབ་པའི་བག་ལ་ཉལ་གྱི་ངོ་བོའི་ས་བོན་སྤངས་
པས་བག་ཆགས་ཡང་དག་པར་བཅོམ་པ་དང་། ཞེས་གསུངས། ཐུགས་རྗེ་ཆེན་པོ་དང༌། ཞེས་
476



པའི་དོན་འཆད་པ་ལ། སྐྱེ་ལ་ཐུགས་རྗེ་ཆེན་པོ་དང༌། །ཞེས་དང༌། སྐྱེ་བོ་མཐའ་དག་ལ་ཕན་པའི་
བསམ་པ་ཉིད་ཅེས་བྱ་བའི་སྐྱེ་བོ་ལ་ཐུགས་རྗེ་ཆེན་པོ་ཉིད་དང༌། ཞེས་གསུངས།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། ཞེས་པའི་དོན་འཆད་པ་ལ། ཐུབ་པ་ཁོ་
ནའི་མ་འདྲེས་ཆོས། །བཅོ་བརྒྱད་བ ཤད་པ་གང་ཡིན་དང་། །ཞེས་དང༌། སངས་རྒྱས་ཀྱི་ཆོས་མ་
འདྲེས་པ་བཅོ་བརྒྱད་དང༌། ཞེས་གསུངས། རྣམ་པ་ཐམས་ཅད་མཁྱེན་པ་ཉིད་དང༌། ཞེས་པའི་
དོན་འཆད་པ་ལ། རྣམ་པ་ཐམས་ཅད་མཁྱེན་ཉིད་དང༌། །ཞེས་དང༌། རྣམ་པ་ཐམས་ཅད་མཁྱེད་
པ་ཉིད་དང༌། ཞེས་གསུངས། ལམ་གྱི་རྣམ་པ་ཤེས་པ་ཉིད་དང༌། ཐམས་ཅད་ཤེས་པ་ཉིད་དང༌།
ཞེས་པའི་དོན་འཆད་པ་ལ། འགྲེལ་བར། དང་ ཞེས་བྱ་བའི་སྒྲས་བསྡུས་པ་ལམ་ཤེས་པ་ཉིད་ལ་སོགས་
པ་སྔར་བ ཤུད་པ་དག་ཀྱང་ཡིན་ཏེ། ཞེས་གསུངས། །
འདིའི་སྐབས་སུ། ཁ་ཅིག སངས་རྒྱས་འཕགས་པའི་ཐུགས་རྒྱུད་ཀྱི་ མཐར་གནས་སྙོམས་
འཇུག་དགུ་པོ་དེ། ཡེ་ཤེས་ཆོས་སྐུ་ཡིན་ཟེར་ན། དེའི་རྒྱུད་ཀྱི་འགོག་སྙོམས་དེ་ཡེ་ཤེས་ཆོས་སྐུ་ཡིན་
པར་ཐལ། དམ་བཅའ་འཐད་པའི་ཕྱིར། འདོད་ན། དེ་ཆོས་ཅན། ཤེས་པ་ཡིན་པར་ཐལ།
འདོད་པའི་ཕྱིར། ཁ་ཅིག སངས་རྒྱས་འཕགས་པའི་རྒྱུད་ཀྱི་མཐར་གནས་སྙོམས་འཇུག་དགུ་ལ་
མཉམ་པར་བཞག་པའི་ ཡེ་ཤེས་དེ། ཡེ་ཤེས་ཆོས་སྐུ་ཡིན་ཟེར། དེ་ལ་ཁ་ཅིག སངས་རྒྱས་འཕགས་
པའི་རྒྱུད་ལ་མཐར་གནས་སྙོམས་འཇུག་དགུ་ལ་མཉམ་པར་བཞག་པའི་ཡེ་ཤེས་ཡོད་པར་ཐལ། དམ་
བཅའ་དེའི་ཕྱིར། འདོད་ན། དེའི་རྒྱུད་ལ་འགོག་པ་ལ་མཉམ་པར་བཞག་པའི་ཡེ་ཤེས་ཡོད་པར་
ཐལ། འདོད་པའི་ ཕྱིར། འདོད་ན། དེའི་རྒྱུད་ལ་འགོག་སྙོམས་ཡོད་པར་ཐལ། འདོད་པའི་
ཕྱིར། འདོད་མི་ནུས་ཏེ། དེའི་རྒྱུད་ལ་ཚོར་འདུས་རགས་པ་བཀག་པའི་སྙོམས་འཇུག་མེད་པའི་
ཕྱིར་ན། མ་ཁྱབ་སྟེ། འགོག་སྙོམས་ཡིན་ན་ཚོ ར་འ དུས་རགས་པ་བཀག་པའི་སྙོམས་འཇུག་ཡིན་
པས་མ་ཁྱབ་པའི་ཕྱིར་རོ། །
དེས་ན་ ཇི་ ལྟ་བ་དང་ཇི་སྙེད་པ་ལ་ལྟོས་ནས་གཟི གས་པ་མཐར་ཐུག་པའི་ཡེ་ཤེས་དེ། ཡེ་ཤེས་
ཆོས་སྐུའི་མཚན་ཉིད། དེ་དང་སངས་རྒྱས་ཀྱི་ སའི་ཤེས་པ་དོན་གཅིག དབྱེ་ན། སྡེ་ཚན་ གྱི་སྒོ་
ནས་སངས་རྒྱས་ཀྱི་སའི་ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་ཡོད། རྒྱས་པར་ཕྱེ་ན། རྩ་བས་
དངོས་སུ་བསྟན་པ་བརྒྱ་དང་ཞེ་བཞི། རྣམ་པ་ཐམས་ཅད་མཁྱེན་ཉིད་དང༌། །ཞེས་པའི་དང་ ཞེས་
པའི་སྒྲས་བསྡུས་པ་གཉིས་ཏེ། བརྒྱ་དང་ཞེ་དྲུག་ཡོད་དེ། སྔར་བཤད་པའི་བྱང་ཕྱོགས་སོ་བདུན།
477



A0-
་་་་་
ཚད་མེད་བཞི། རྣམ་ པར་ཐར་པ་བརྒྱུད། མཐར་གནས་སྙོམས་འཇུག་དགུ། ཟད་པར་གྱི་སྐྱེ་
མཆེད་བཅུ། ཟིལ་གནོན་བརྒྱད། ཉོན་མོངས་མེད་པའི་ཏིང་ངེ་འཛིན། སྨོན་གནས་མཁྱེན་པའི་
ཏིང་ངེ་འཛིན། མངོན་ཤེས་དྲུག སོ་སོ་ཡང་དག་པར་རིག་པ་བཞི། ལུས་དག་པ་དམིགས་པ་དག་
པ་ཐུགས་དག་པ་ཡེ་ཤེས་ཡོངས་སུ་དག་པ་སྟེ་ཡོངས་སུ་དག་པ་བཞི། ཚེ། ་ སེམས། ཡོ་བྱད།
འབྲས་བུ། སྐྱེ་བ། མོས་པ། སྨོན་ལམ། རྫུ་འཕྲུལ། ཡེ་ཤེས། ཆོས་ལ་དབང་བ་སྟེ་དབང་བཅུ་དང༌།
སྔར་བཤད་པའི་སྟོབས་བཅུ་དང་། མི་འཇིགས་པ་བཞི་དང༌། སྐུ་གསུང་ཐུགས་ཡོངས་སུ་དག་པས་
བསྲུང་བ་མེད་པ་གསུམ་དང༌། ཆོས་བསྟན་པ་ལ་གུས་པས་ཉན་པ་ལ་ཆགས་པ་དང༌། མི་ཉན་པ་ལ་
ཁོང་ཁྲོ་བ་དང༌། གཉིས་ཀ་འདྲེས་མ་ལ་ཆགས་སྡང་གཉིས་ཀས་དབེན་པའི་དྲན་པ་ཉེ་བར་བཞག་པ་ .
གསུམ་དང་། སེམས་ཅན་གྱི་དོན་རྟ ག་ཏུ་རྒྱུན་མི་འཆད་པའི་བསྙེལ་བ་མི་མངའ་བ་དང༌། སྒོ་གསུམ་
གྱི་བག་ཆགས་ཏེ་སྒྲིབ་གཉིས་ཀྱི་ས་བོན་སྤངས་པ་དང༌། གདུལ་བྱའི་ཕན་བདེ་སྒྲུབ་པའི་སྙིང་རྗེ་ཆེན་པོ་
དང༌། སྔར་བཞིན་མ་འདྲེས་པ་བཅོ་བརྒྱད་དང༌། རྒྱུ་འབྲས་གཙོ་བོའི་ཆོས་བཅུ་མངོན་སུམ་དུ་རྟོགས་
པའི་རྣམ་པ་ཐམས་ཅད་མཁྱེན་པ་ཉིད་དང་། སྒྲས་བསྡུས་པ་ལམ་ཤེས་པ་ཉིད་དང༌། ཐམས་ཅད་
ཤེས་པ་ཉིད་རྣམས་སུ་ཡོད་པའི་ཕྱིར་རོ། །དེས་ན། ཡེ་ཤེས་ཆོས་སྐུ་ཡིན་ན་རྣལ་འབྱོར་མངོན་སུམ་
དང༌། ཡིད་ཤེས་ཡིན་ པས་ ཁྱབ་པ་མེད་དེ། སངས་རྒྱས་འཕགས་པའི་མིག་ཤེས་དེ་ཡེ་ཤེས་ཆོས་སྐུ་
ཡིན་ པའི་ ཕྱིར། དེ་ཡིན་ན་གཞན་རིག་གི་ཤེས་པ་ཡིན་ པས་ ཀྱང་མ་ཁྱབ་སྟེ། སངས་རྒྱས་འཕ གས་
པའི་རྒྱུད་ཀྱི་རང་རིག་དེ་ཡེ་ཤེས་ཆོས་སྐུ་ཡིན་པའི་ཕྱིར། དེས་ན། སངས་རྒྱས་ཀྱི་སའི་ཟག་མེད་ཀྱི་
ཡེ་ཤེས་སྡེ་ཚན་ཉེར་གཅིག་པོ་ཆོས་ཅན། ཡེ་ཤེས་ཆོས་སྐུ་ཡིན་ཏེ། ཇི་ལྟ་བ་དང་ཇི་སྙེད་པ་ལ་ལྟོས་
ནས་གཟིགས་པ་མཐར་ཐུག་པའི་ཡེ་ཤེས་ཡིན་པའི་ཕྱིར། དེ་ཆོས་ཅན། ཁྱོད་བྱེད་ལས་ཁྱད་པར་
ཅན་དང་ལྡན་པ་ཡིན་ཏེ། རང་འབྲས་གཟུགས་སྐུ་གཉིས་ཀྱི་སྣང་བ་བསྐྱེད་པའི་ སྒོ་ནས་འོད་ཟེར་འགྱེད་
པ་དང་ཆོས་སྟོན་པའི་བྱ་བ་བྱེད་པའི་ཕྱིར། དེ་ཆོས་ཅན། སྤངས་པའི་ ཁྱད་པར་དང་ལྡན་ཏེ། ཟག་
མེད་དུ་གནས་གྱུར་པ་ཡིན་པའི་ཕྱིར། དེ་ཆོས་ཅན། ངོ་བོའི་ཁྱད་པར་དང་ལྡན་ཏེ། སེམས་དང་
སེམས་ལས་བྱུང་བའི་ཁྱད་པར་དང་ལྡན་པའི་ ཕྱིར། འོ་ན། ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་
པོ་དེ་སོ་སོར་བ ཤད་ན་ཇི་ལྟར་ཡིན་ཞེ་ན། དེ་ཡང་སྡེ་ཚན་དང་པོ་བཞི་པོ་དེ་སྔར་བསྟན་ཟིན་པ་ལྟར་
ཡིན་ལ།
ལྔ་པ་ཟད་པར་གྱི་ཏིང་ངེ་འཛིན་བཤད་པ་ལ། ཟད་པར་གྱི་ངོ་བོ། དབྱེ་བ། རྟེན། སྦྱོང་
478



བSw པ་
ཚུལ། མཚན་མ། དེ་ཡིད་ལ་བྱེད་པའི་ཚུལ། བྱེད་ལས། སྐྱེ་མཆེད་གཞན་ལ་ཟད་པར་མི་འཇོག་
པའི་རྒྱུ་མཚན། ངེས་ཚིག་དང་དགུ་ལས། དང་ པོ་ནི། རང་གི་བདག་རྐྱེན་དུ་གྱུར་ པའི་ དངོས་
གཞིའི་སེམས་ལ་བརྟེན་ནས་རང་གི་དམིགས་ཡུལ་ཇི་ལྟར་བཞེད་པ་ལྟར་སྤྲོ་བར་ནུས་པས་རབ་ཏུ་ཕྱེ་བའི་་༌༌་
རིག་པ། ཟད་པར་གྱི་སྐྱེ་མཆེད་ཀྱི་ངོ་བོ། དེ་ལ་ཤེས་རབ་དང་ཏིང་ངེ་འཛིན་ཅི་རིགས་སུ་ཡོད། །
མཛོད་འགྲེལ་ལས། དང་པོ་བརྒྱད་མ་ཆགས་པའི་ དགེ་བ་དང་ཐ་མ་གཉིས་གཟུགས་མེད་དང་པོ་གཉིས་
ཀྱི་དངོས་གཞི་དག་པ་ བ་ལ་བཤད་དོ། །
གཉིས་པ་ནི། ཟད་པར་ ས། ཆུ། མེ། རླུང་། སྔོན་པོ། སེར་པོ། དམར་པོ། དཀར་
པོ། ནམ་མཁའ། རྣམ་ཤེས་ཀྱི་ཟད་པར་གྱི་ཏིང་ངེ་འཛིན་དང་བཅུ་ཡོད། གསུམ་པ་ནི། དང་ པོ་
བརྒྱད་བསམ་གཏན་བཞི་བ་དང་ཐ་མ་གཉིས་གཟུགས་མེད་དང་པོ་གཉིས་ཀྱི་དངོས་གཞི་ལ་བརྟེན་ནས་སྐྱེ་
བ་ཡིན་ཏེ། མཛོད་ལས། ཟད་པར་བཅུ་པོ་བརྒྱུད་མ་ཆགས། །བསམ་གཏན་མཐའ་ན་སྤྱོད་ཡུལ་
ནི༑ །འདོད་པའོ་གཉིས་ནི་གཟུགས་མེད་དག །ཅེས་གསུངས་པའི་ཕྱིར། བཞི་པ་ནི། སྔར་སྦྱང་།
བ་བྱས་པས་འགྲུབ་ཚུལ་དང༌། མ་བྱས་པའི་སྦྱོང་ཚུལ་ལོ། །
དང་ པོ་ནི། སྔར་གོམས་པར་བྱས་ པས་ནི་སོ་སོའི་དམིགས་རྟེན་མཐོང་བ་ཙམ་གྱིས་དེ་དང་དེའི་
ཏིང་ངེ་འཛིན་མངོན་དུ་འགྱུར་བ་ཡིན་ཏེ། འདི་ལྟར། ཆུ་ཀླུང་སོགས་སུ་ཆུ་མཐོང་བ་ཙམ་ལས་ འབད་པ་
མ་བྱས་པར་ཟད་པར་ཆུའི་ཏིང་ངེ་འཛིན་འབྱུང་ངོ༌། །དེ་བཞིན་དུ་ནགས་ཀྱི་མེ་འབར་ཞིང་འདི་གནས་དུ་
བ་འཐུལ་བ་དང༌། རླུང་གིས་བསྐྱོད་པའི་འོད་མ་དང་ འཁྲི་ཤིང་གི་ལོ་མ་ལ་སོགས་པ་རྣམས་ལ་རླུང་འདི་
གནས་འདིར་རབ་ཏུ་རྒྱུ་བ་ཡིན་ནོ། །ཞེས་ཀུན་ཏུ་ལྟ་བ་ཙམ་དང༌། མེ་ཏོག་དང་ནོར་བུ་དང་ གོས་ལ་
སོགས་པ་སྔོན་པོ་བཏིང་བ་དང༌། དེ་དག་ཉིད་སེར་པོ་དང༌། དམར་པོ་དང༌། དཀར་པོ ར་གྱུར་པ་དང་།
ཚོན་མོ་སྟེང་དངུལ་ཟླ་བའི་དཀྱིལ་འཁོར་སོགས་དང༌། སྐར་ཁུང་ནང་ན་ཤིང་གི་ལོ་མའི་གསེབ་ནས་ཟླ་བ་
དང་ཉི་འོད་བྱུང་བས་ས་གཞི་ལ་སྐྱེད་པའི་འོད་ཀྱི་ ཐིག་ལེ་ལ་ལྟ་བ་དང་། སྐར་ཁུང་དང་རྩིག་པའི་བུ་ག་
མཐོང་བ་ན་རིམ་པ་ ལྟར་ཟད་པར་མེ་ལ་སོགས་པའི་ཏིང་ངེ་འཛིན་མངོན་དུ་འགྱུར་རོ། །
གཉིས་པ་ལ། དམིགས་རྟེན་བྱེད་ཚུལ་དང༌། དེ་ལ་ཡིད་གཏོད་པའི་ཚུལ་ལོ། །དང་པོ་ནི།
སྔོན་པོ་སོགས་ཀྱི་ཁ་དོག་གི་དབྱེ་བ་དང་བྲལ་བའི་ཆུ་དྲི་མ་མེད་པས་སྣོད་གཙང་མ་ལེགས་པར་ བཀང་བ་་་་་
དང༌། སྣུམ་ ཞིང་སྙིང་པོ་དང་བཅས་པའི་ ཤིང་དུམ་བུར་གཏུབ་ནས་ཤིང་དྲུད་དམ་མགྲོན་ཁང་ཡང་རུང་
སྟེ་རྗེས་སུ་མཐུན་པའི་གནས་སུ་སྤུངས་ཏེ་མཐའ་རྩིག་པས་བསྐོར་བ་ལ་མཐོ་གང་སོར་བཞི་ཙམ་གྱི་བུ་ག་་་་
479



བྱས་ལ་མེ་སྦར་ཏེ། འོག་ཏུ་ཤིང་དང༌། སྟེང་དུ་དུ་བ་དང༌། བར་དུ་མེ་འབར་བྱས་པ་དང་། ཡན་
ལག་གིས་ཕྱོགས་གང་དུ་རླུང་གིས་རེག་པར་འགྱུར་བའི་སྐར་ཁུང་དང་རྩིག་པའི་བུ་ག་བྱས་པ་དང༌། རས་
རྔ་བོ་ཆེའི་མཐིལ་ལྟར་བརྐྱངས་པ་ལ་ནི་མཐའ་མི་མཐུན་པས་བཅད་དེ། སྔོན་པོ་དང༌། སེར་པོ་དང༌།
དམར་པོ་དང༌། དཀར་པོ་སོགས་བྱས་པ་དང༌། བུམ་ནང་དུ་མར་མེ་སྦར་ཏེ་ཁ་བཅད་ཅིང་བུ་ག་མི་
ཆེ་བར་བཏོད་ནས། དེའི་འོད་ཀྱིས་རྩིག་ངོས་ལ་ཕོག་པའི་སྣང་བའི་དཀྱིལ་འཁོར་ཡུན་རིང་བར་བྱས་
པ་དང་། རྩིག་པ་སྣམ་བུ་སོགས་ཀྱིས་གཡོགས་པའི་ གནས་སུ་མཐོ་གང་སོར་བཞི་ཙམ་གྱི་བུ་ག་བཏོད་པ་
མཐོང་བའི་ཡུལ་དུ་བྱའོ། །
གཉིས་པ་ནི། དམིགས་རྟེན་དེ་དག་མཐོང་བའི་ གནས་ཡིད་དང་མཐུན་པར་སྟན་བདེ་བ་ལ་འདུག་
སྟེ། ས་ས་ཆུ་ཆུ་ཞེས་སོགས་བཅུ་པོ་སོ་སོའི་མིང་ཙམ་ལ་དམིགས་ནས་ཡང་ཡང་གོམས་པར་བྱ་བའོ། །
ལྔ་པ་ནི། ལྦུ་བ་དང་ཆུ་བུར་འདྲེས་པའི་ཆུ་གཡོ་བའི་རྣམ་པ་ཅན་དང༌། མེ་ཆད་ཅིང་ཆད་ཅིང་
ལྟུང་བ་དང་། འགལ་དུམ་དང་། ཐལ་བ་དང༌། སོལ་བ་རྣམས་ལ་ཅུང་ཟད་གནས་པ་དང༌། །
འོ་མ་བསྐོལ་བ་ཕོ ག་མ་ཐག་པའི་རླངས་པ་འཐུལ་བ་ལྟ་བུར་གནས་པ་དང༌། མེ་ཏོག་སྔོན་པོ་གེ་སར་
དང་ སྡོང་བུ་མེད་པ་ལྟ་བུ་སྟེ། སེར་པོ་སོགས་གསུམ་ལའང་དེ་བཞིན་ཏེ། སའམ་རྩིག་པར་སྐྱེས་པའི་
འོད་ཀྱི་དཀྱིལ་འཁོར་ལྟར་དངོས་པོ་འགའ་ཞིག་ཁོ་ན་གསལ་བ་དང༌། རྩིག་མཐའ་ལ་སོགས་པའི་བུ་ག་
ལྟར་སྣང་ལ་བློས་སྐྱེད་ཀྱང་མི་འཕེལ་བ་ལྟར་སྣང་བ་རྣམས་ནི་མ་གྲུབ་པའི་མཚན་མའོ། །ནམ་མཁའ་ལ་
གནས་པའི་ནོར་བུའི་རླུང་གཡབ་དང༌། ནོར་བུའི་རང་ བཞིན་གྱི་མེ་ལོང་གི་དཀྱིལ་འཁོར་ལྟ་བུ་མི་གཡོ་
བའི་རྣམ་པ་ཅན་དུ་སྣང་བ་དང༌། ནམ་མཁའ་ལ་གནས་པའི་ཟླ་བའི་དཀྱིལ་འཁོར་དམར་པོ་ཟླུམ་པོ་
དང༌། གསེར་གྱི་རླུང་གཡབ་དང༌། དེའི་ཀ་བ་ལྟ་བུར་གནས་པ་དང༌། འདུག་པ་ལྟར་མི་གཡོ་
བར་གནས་པ་མཐོང་བ་དང་། དམིགས་རྟེན་ཟད་པར་གྱི་དཀྱིལ་འཁོར་ལས་འཕ གས་ནས་ནོར་བུའི་
རླུང་གཡབ་ལྟ་བུ་ནམ་མཁའ་ལ་སྣང་སྟེ་གཞན་ གསུམ་ལའང་དེ་ལྟར་དང་། སྣང་བའི་ཚོགས་སྟུག་པོ་
རབ་ཏུ་དྭང་བ་དང་འདྲ་བར་ཐམས་ཅད་ལ་གསལ་བ་དང༌། ནམ་མཁའི་དཀྱིལ་འཁོར་ལྟ་བུར་གྱུར་
ནས་གནས་ཤིང་བློས་སྐྱེད་ན་ནི་འཕེལ་བར་སྣང་བ་རྣམས་ཟད་པར་ཆུ་ལ་སོགས་པ་དགུའི་གྲུབ་པའི་ མཚན་
མའོ༑ །ས་ལ་སྔར་སྦྱངས་པས་འགྲུབ་ཚུལ་དང་། མ་སྦྱངས་པས་སྦྱོང་བའི་ དམིགས་རྟེན་དང་ གྲུབ་མ་
གྲུབ་ཀྱི་མཚན་མ་མ་གསུངས་པའི་རྒྱུ་མཚན་ནི་དཔྱད་དགོས་པར་སྣང་ངོ༌། །
དྲུག་པ་ནི། དེ་ལྟར་མཚན་མ་དེ་དག་བྱུང་བའི་ཚེ་ཁ་དོག་ལ་སོ་སོར་རྟོག་པ་དང་མཚན་མ་ཡིད་
-480



ཟུ
ལ་བྱེད་པ་སྤངས་ཏེ། དེ་དང་དེའི་མིང་ཙམ་ལ་གསལ་བར་དམིགས་ནས་བསྒོམ་པར་བྱའོ། །
བདུན་པ་ནི། གཅིག་ཏུ་གྱུར་ནས་མང་པོར་གྱུར་པ་དང༌། ནམ་མཁའ་དང་ཆུ་ལ་སར་སྤྲུལ་
ནས་རྐང་པས་འགྲོ་བ་སོགས་བྱེད་པ་དང༌། ས་ལ་བྱིའུ་འཛུལ་བྱེད་ཅིང་སྟེང་དུ་འབྱུང་བ་དང་། ཆུའི་
ཆར་འབེབ་པ་དང༌། ས་དང་རི་བོ་སོགས་ཆུ་བོ་དང་རྒྱ་མཚོ ར་སྤྲུལ་བ་དང༌། དུ་བ་འཐུལ་ཞིང་མེ་
འ བར་བ་དང་མེ་མདག་གིས་ཆར་འབེབས་པ་དང་ གང་འདོད་པ་དེ་སྲེག་པ་དང༌། མྱ་ངན་ལས་འདའ་
བ་ན་ལུས་མེས་སྲེག་པ་དང༌། ལྷའི་མིག་གིས་ཡུལ་སྣང་བར་བྱེད་པ་དང༌། རླུང་ལྟར་མགྱོགས་པར་
འགྲོ་ཞིང་རླུང་གི་ཆར་འབེ བ་པ་དང༌། གཟུགས་སྔོན་པོ ར་སྤྲུལ་ཞིང་མུན་པར་བྱེད་པ་སོགས་དང༌།
གཟུགས་སེར་པོར་སྤྲུལ་ཞིང་གསེར་དུ་བསྒྱུར་བ་དང༌། གཟུགས་དམར་པོར་སྤྲུལ་བ་སོགས་དང༌། །
གཟུགས་དཀར་པོར་སྤྲུལ་ཞིང་གཉིད་རྨུགས་རིང་དུ་བྱེད། མུན་པ་འཇིག་པར་བྱེད། ལྷའི་མིག་གིས་
ཡུལ་སྣང་བར་བྱེད་པ་དང༌། གཟུགས་གསལ་བ་དང་གཉིད་རྨུགས་རིང་དུ་བྱེད་པ་སོགས་དང་ བསྒྲིབས་
པ་རྣམས་འབྱེད་ཅིང་ས་དང་རི་བོ་སོགས་ཀྱི་ནང་ནས་ནམ་མཁར་སྤྲུལ་ཞིང་སྤྱོད་ལམ་བྱེད་པ་དང༌། རྩིག་
པ་སོགས་ལ་ཐད་ཀར་འགྲོ་བར་བྱེད་པ་རྣམས་ཟད་པར་ཆུ་ལ་སོགས་པའི་བྱེད་ལས་སོ། །སའི་དངོས་
གཞིར་གསེར་ལ་སོགས་པ་གང་མོས་མོས་སུ་ཟད་པར་གྱིས་བསྒྱུར་བ་རྣམས་དེ་ཁོ་ན་བཞིན་དུ་འགྱུར་ཞིང་་་
གསེར་ལ་སོགས་ པས་ ཀྱང་དེ་དང་དེའི་བྱ་བ་བྱེད་ནུས་པར་བཤད་དོ། །
བརྒྱད་པ་ནི། གཟུགས་དང་རེག་བྱ་གཉིས་ལ་ཟད་པར་ བཞག་ནས་གཟུགས་ཅན་གཞན་བརྒྱད་
ལ་ཟད་པར་ མི་འཇོག་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། གཟུགས་རེག་གཉིས་ནི་
བདག་གཞན་ གཉིས་ཀ་དང༌། གཟུགས་ཅན་གྱི་སེམས་ཅན་གྱི་ཁམས་ཐམས་ཅད་ན་ཡོད་པ་དང༌།
དབང་པོ་ལྔ་གཞན་རྒྱུད་ལ་མེད་པ་དང༌།་ དྲི་རོ་གཉིས་གཟུགས་ཁམས་ན་མེད་པས་མ་བཞག་ཅིང་།
སྒྲ་ལ་རིགས་འདྲའི་རྒྱུན་མེད་པས་མ་བཞག་པའི་ཕྱིར་རོ། །གཟུགས་མེད་པ་ན་ནི་ནམ་མཁའ་ཐམས་ཅད་
དུ་འགྲོ་བ་དང༌། རྣམ་ཤེས་ཀྱང་ཡུལ་ཟད་པར་གྱི་སྤྱོད་ཡུལ་ཅན་ཡིན་ པས་བཞག་གོ །གཟུགས་མེད་
ཕྱི་མ་གཉིས་ལ་མི་བཞག་སྟེ། གསུམ་པས་ནི་དམིགས་པ་གཅོད། བཞི་པས་སེམས་ནང་དུ་བསྡུས་
པས་མི་གསལ་བའི་ཕྱིར།
དགུ་པ་ནི། ཉི་སྣང་ལས། རྒྱུན་མི་འཆད་པར་ཁྱབ་པར་སྤྲོ་བས་ན་ཟད་པར་གྱི་སྐྱེ་མཆེད་དོ། །
ཞེས་གསུངས་པ་ལྟར་རོ། ་།སྡེ་ཚན་དྲུག་པ་ཟིལ་གནོན་གྱི་སྐྱེ་མཆེད་ནི། རང་གི་བདག་རྐྱེན་དུ་གྱུར་
པའི་ དངོས་གཞིའི་སེམས་ལ་བརྟེན་ནས་ཟད་པར་གྱི་དམིགས་ཡུལ་རྣམས་ཇི་ལྟར་འདོད་པ་ བ ཞིན་ཟིལ་་་
481



གྱིས་གནོན་པར་ནུས་པས་རབ་ཏུ་ཕྱེ་བའི་རིག་པ། ཟིལ་གནོན་གྱི་ཏིང་ངེ་འཛིན་གྱི་མཚན་ཉིད། དབྱེ་
ན་ནང་རྣལ་འབྱོར་པ་རང་ཉིད་ལ་གཟུགས་ཅན་དུ་འདུ་ཤེས་པའི་ སྒོ་ནས་ཕྱི་རོལ་གྱི་ གཟུགས་ཆུང་ངུ་སྟེ་་་་་
སེམས་ཅན་རྣམས་ལ་དེ་དག་གི་རྣམ་པ་དགུ་དག་ཏུ་ལྟ་ཞིང་གཟུགས་དེ་དག་ཟིལ་གྱིས་ཚནན་ནས་ཤེས་་་་་
ཤིང་མཐོང་ངོ༌། །
དེ་ལྟར་འདུ་ཤེས་པའི་ཟིལ་གནོན་གྱི་སྐྱེ་མཆེད་དང༌། དེའི་སྒོ་ནས་ཕྱི་རོལ་གྱི་གཟུགས་ཆེན་པོ་སྟེ་
གཞལ་མེད་ ཁང་དང་རི་ལ་སོགས་པ་ལ་དེ་དག་གི་རྣམ་པ་ཞེས་སོགས་སྔར་བཞིན་བྱས་པའི་ དང༌། ནང་
རྣལ་འབྱོར་པ་རང་ལ་གཟུགས་མེད་པར་འདུ་ཤེས་པའི་ སྒོ་ནས་ཕྱི་རོལ་གྱི་ གཟུགས་ཆུང་ངུ་དང་ཆེན་པོ་་་་་
ཞེས་སོགས་སྔར་བཞིན་སྦྱར་བ་གཉིས་ཏེ་དབྱིབས་ཟིལ་གནོན་གྱི་སྐྱེ་མཆེད་བཞི་དང༌། ནང་རྣལ་འབྱོར་
པ་རང་ལ་གཟུགས་མེད་པར་འདུ་ཤེས་པའི་ སྒོ་ནས་ཕྱི་རོལ་གྱི་ གཟུགས་སྔོན་པོ་རྣམས་ལ་དེ་དག་གི་རྣམ་་་་་
པར་ལྟ་ཞིང་དེ་དག་ཟིལ་གྱིས་མནན་ནས་ཤེས་ཟིལ་གྱིས་མནན་ནས་མཐོང་དེ་ལྟར་འདུ་ཤེས་པ་དང༌། དེ་
བཞིན་དུ་སེར་པོ། དམར་པོ། དཀར་པོ་རྣམས་ལ་སྦྱར་བས་ཁ་དོག་ཟིལ་གནོན་གྱི་སྐྱེ་མཆེད་བཞི་སྟེ་
བརྒྱུད་དུ་ཡོད་དོ། །ས་མཚམས་ལམ་མ་ཞུགས་ནས་ཡོད་དོ། །འདི་དག་མདོ་ལས། ནང་གཟུགས་
མེད་པར་འདུ་ཤེས་པས་ཕྱི་རོལ་གྱི་གཟུགས་སྔོན་པོ་ཁ་དོག་སྔོན་པོ་སྔོན་པོ་ལྟ་བུར་སྟོན་པ་འོད་སྔོན་པོ་་་་་་
འབྱུང་བ་རྣམས་ལ་བལྟ་སྟེ། དཔེར་ན་ཡུལ་བ་ར་ཎཱ་སིའི་རས་ཕུན་སུམ་ཚོགས་པ་སྔོན་པོ་ཁ་དོག་སྔོན་པོ་
སྔོན་པོ་ལྟ་བུར་སྟོན་པ་འོད་སྔོན་པོ་འབྱུང་བ་དེ་བཞིན་དུ་ནང་གཟུགས་མེད་པར་འདུ་ཤེས་པས་ཕྱི་རོལ་གྱི་
གཟུགས་སྔོན་པོ་ཁ་དོག་སྔོན་པོ་སྔོན་པོ་ལྟ་བུར་སྟོན་པ་འོད་སྔོན་པོ་འབྱུང་བ་རྣམས་ལ་བལྟ་ཞིང་དེ་དག་་་་་
ཟིལ་གྱིས་མནན་ནས་ཤེས་ཟིལ་གྱིས་མནན་ནས་མཐོང་སྟེ། དེ་ལྟར་འདུ་ཤེས་པར་གྱུར་པ་འདི་ ནི་ཟིལ་
གྱིས་གནོན་པའི་སྐྱེ་མཆེད་ལྔ་པའོ། །ཞེས་པས་བསྟན། དེ་བཞིན་དུ། སེར་པོ་དོང་ཁ། དམར་
པོ་བན་དུ་ཛི་ཀའི་མེ་ཏོ ག དཀར་པོ་སྐར་མ་པ་པ་སངས་དང་སྦྱར་ནས་གསུངས། དེ་ལ་ནང་
གཟུགས་ནས་བལྟ་སྟེའི་བར་མདོར་བསྟན་དང༌། དཔེར་ན་མན་ཆད་རྒྱ ས་བ ཤད་ཡིན་ལ། དེ་ཡང་
དེ་བ ཞིན་དུ་ཡན་ཆད་དཔེ་དང༌། ཕྱིན་ཆད་དོན་ནོ། །དེ་ལ་སྔོན་པོ་ནི་མདོར་བསྟན་ནོ། །ཁ་དོག་
སྔོན་པོ་ནི་ལྷན་སྐྱེས་སོ། །སྔོན་པོ་ལྟ་བུར་སྟོན་པ་ནི་སྦྱར་བྱུང་གི་སྔོན་པོའོ། །འོད་སྔོན་པོ་འབྱུང་བ་དེ་
གཉིས་ཀ་ལ་འོད་གསལ་པོ་འབྱུང་བ་སྟེ་ཐུན་མོང་བའོ། །མེ་ཏོ ག་ནི་ལྷན་སྐྱེས་དང་ རས་སྒྱུར་བྱུང་གི་
དཔེའོ༑ ༑བདུན་པ་དང་ བརྒྱད་པ་གཉིས་འོག་ཏུ་འཆད། དགུ་པ་དང་བཅུ་པ་ནི་སྔར་བཤད་ཟིན་པ་
ལྟར་རོ། །
482



སྡེ་ཚན་བཅུ་གཅིག་པ་ནི། རང་གི་བདག་རྐྱེན་དུ་གྱུར་པའི་བསམ་ གཏན་གྱི་དངོས་གཞི་ལ་བརྟེན་
ནས་ལུས་འདོར་ལེན་སོགས་ལ་དབང་འབྱོར་བ་ཐོབ་པས་རབ་ཏུ་ཕྱེ་བའི་རིག་པ་དེ། ཡོངས་སུ་དག་
པའི་མཚན་ཉི། དབྱེ་ན། ལུས་འདོར་ལེན་ལ་དབང་ཐོབ་པའི་རྟེན་དང༌། མེད་པ་སྤྲུལ་ཡོད་པ་
བསྒྱུར་བ་ལ་དབང་ཐོབ་པ་དམིགས་པ་དང༌། སྐད་ཅིག་རེ་རེ་ལ་ཏིང་ངེ་འཛིན་གྲངས་མེད་པ་ལ་འཇུག་
པའི་ཐུགས་དང༌། གཟུངས་ཀྱི་སྒོ་དཔག་ཏུ་མེད་པ་ལ་དབང་འབྱོར་བ་ཡེ་ཤེས་ཡོངས་སུ་དག་པ་སྟེ་བཞི་
ཡོད། སྡེ་ཚན་བཅུ་གཉིས་པ་ནི། རང་གི་བདག་རྐྱེན་དུ་གྱུར་པའི་ བསམ་ གཏན་གྱི་དངོས་གཞི་ལ་
བརྟེན་ནས་ཚེའི་འདུ་བྱེད་འདོར་བ་ཇི་ལྟར་འདོད་པ་ བཞིན་བྱེད་པ་ལ་སོགས་པས་རབ་ཏུ་ཕྱེ་བའི་རིགས་་་་
སུ་གནས་པའི་རིག་པ། འདིར་བསྟན་དབང་གི་ངོ་བོ། དབྱེ་ན། ཚེའི་འདུ་བྱེད་འདོར་ལེན་ཇི་
ལྟར་འདོད་པ་བཞིན་བྱེད་པས་བསྡུས་པའི་ཚེ་ལ་དབང་བ་དང༌། ཇི་ལྟར་འདོད་པ་བཞིན་སེམས་ཏིང་
ངེ་འཛིན་ལ་འཇུག་པས་བསྡུས་པའི་ སེམས་ལ་དབང་བ་། བསམ པ་ཇི་ལྟ་བ་བཞིན་དུ་ཡོ་བྱད་ཉེ་བར་
གནས་པར་བྱེད་པས་བསྡུས་པའི་ཡོ་བྱད་ལ་དབང་བ་དང་། ལུས་ངག་གི་ལས་ཇི་ལྟར་འདོད་པ་བ ཞིན་
ཉེ་བར་བསྒྱུར་བས་བསྡུས་པའི་ལས་ལ་དབང་བ་དང༌། འགྲོ་བ་གང་དུ་ཇི་ལྟར་འདོད་པ་བཞིན་སྐྱེ་བས་
བསྡུས་པའི་ སྐྱེ་བ་ལ་དབང་བ་དང༌། ས་སོགས་གསེར་སོགས་ཀྱི་ དངོས་པོར་ཇི་ལྟར་མོས་པ་བཞིན་དུ་
བསྒྱུར་བས་བསྡུས་པའི་མོས་པ་ལ་དབང་བ་དང༌། ཇི་ལྟར་མོས་པ་བཞིན་དུ་འགྲུབ་པས་བསྡུས་པའི་
སྨོན་ལམ་ལ་དབང་བ་དང༌། མངོན་ཤེས་ཀྱིས་བསྡུས་པའི་རྫུ་འཕྲུལ་ལ་དབང་བ་དང༌། ཇི་ལྟར་
འདོད་པ་བཞིན་ཡེ་ཤེས་མངོན་དུ་བྱེད་པས་བསྡུས་པའི་ཡེ་ཤེས་ལ་དབང་བ་དང༌། གསུང་རབ་ཡན་
ལག་བཅུ་གཉིས་ཇི་ལྟར་འདོད་པ་བཞིན་སྟོན་ནུས་པས་བསྡུས་པའི་ཆོས་ལ་དབང་བ་དང་ བཅུ་ཡོད་པའི་་་་
ཕྱིར༑ དེ་ལ་དང་པོ་གསུམ་པོ་དེ་སྦྱིན་པའི་འབྲས་བུ་ཡིན་ཏེ། ལོངས་སྤྱོད་བྱིན་ པས་ཚེའི་རྒྱུར་གྱུར་
པ་དང༌། དེ་བཞིན་གཤེགས་པས་སེམས་ཅན་གྱི་དོན་བསམ་པ་ བ ཞིན་དུ་སེམས་ཀྱི་ རྗེས་ སུ་གཙོ་བོར་
འཇུག་པ་དང༌། བསམ་པ་བཞིན་དུ་ཡོ་བྱད་སྦྱིན་པས་དེ་གསུམ་འབྱུང་བའི་ཕྱིར། ལས་དང་སྐྱེ་བ་
ལ་དབང་བ་གཉིས་ནི་ཚུལ་ཁྲིམས་ཀྱི་འབྲས་བུ་ཡིན་ཏེ། སེམས་ཅན་རྣམས་ལུས་ངག་གི་ལས་སྐྱོན་མེད་
པ་ལ་བསམ་པ་བཞིན་དུ་བསྐུལ་བ་དང་ཚུལ་ལྡན་གྱིས་སྨོན་ལམ་འགྲུབ་པའི་ ཕྱིར། མོས་པ་ལ་དབང་
བ་བཟོད་པའི་འབྲས་བུ་ཡིན་ཏེ། སེམས་ཅན་གྱི་མོས་པའི་རྗེས་སུ་ཞུགས་པའི་ཕྱིར། སྨོན་ལམ་ལ་
དབང་བ་ནི། བརྩོན་འགྲུས་ཀྱི་འབྲས་བུ་ཡིན་ཏེ། སྔོན་སེམས་ཅན་གྱི་དོན་དུ་བརྩོན་པ་མ་བཏང་
བའི་ཕྱིར། རྫུ་འཕྲུལ་ལ་དབང་བ་བསམ་གཏན་གྱི་འབྲས་བུ་ཡིན་ཏེ། སྔོན་སེམས་ཅན་གྱི་དགོངས་
483
s
མ་



པ་ཇི་ལྟ་བ་བཞིན་མཉན་པར་བཞག་པའི་ཕྱིར། ཐ་མ་གཉིས་ཡུམ་གྱི་འབྲས་བུ་ཡིན་ཏེ། སྔོན་སེམས་
ཅན་གྱི་འདོད་པ་བཞིན་དུ་ཡེ་ཤེས་མངོན་དུ་བྱེད་པ་དང་ འདོད་པ་དང་མཐུན་པར་མདོ་སོགས་ལ་སྦྱར་་་་་
བའི་ཕྱིར། བཅུ་གསུམ་པ་དང་ བཅུ་བཞི་པ་ནི་སྔར་བཤད་པ་ལྟར་རོ། །སྡེ་ཚན་བཅོ་ལྔ་པ་ནི། དེ་
བཞིན་གཤེགས་པའི་ སྐུ་གསུང་ཐུགས་ཀྱི་སྤྱོད་པ་ཉེས་སྤྱོད་མཐའ་དག་གིས་ཡོངས་སུ་དག་པ་སྟེ་དེའི་དེ་་་་་་
བཞིན་གཤེགས་པ་འདི་ལ་ཕྱིན་ཅི་ལོག་གི་ཀུན་སྤྱོད་ངན་པ་གང་ཟག་གཞན་གྱིས་ཡོངས་སུ་ཤེས་ཀྱིས་དོགས་
པའི་ བསྙེངས་པའམ་འཇིགས་ པས་ བཅབ་སྟེ་གསང་བར་བྱའོ་སྙམ་པའི་དགོངས་པ་མི་མངའ་བའི་མཁྱེན་པ་
གསུམ་མོ། །སྡེ་ཚན་བཅུ་དྲུག་པ་ནི། སངས་རྒྱས་ཀྱི་དྲན་པ་ཉེར་བཞག་གསུམ་ཡོད་དེ། རང་གི་
བདག་རྐྱེན་དུ་གྱུར་པའི་ བསམ་གཏན་གྱི་དངོས་གཞི་ལ་བརྟེན་ནས་ཆོས་སྟོན་པ་ན་གུས་པས་ཉན་པ་ལ་་་་་་
རྗེས་སུ་ཆགས་པ་མེད་པར་དྲན་པ་དང་ལྡན་པ་དང༌། དེ་ལས་བཟློག་པ་ལ་ཁོང་ཁྲོ་བ་མེད་པར་དྲན་པ་
དང་ལྡན་པ་དང༌། དེ་གཉིས་ཀ་ལ་ཆགས་སྡང་གཉིས་ཀས་དབེན་པ་ཁོ་ནར་བཏང་སྙོམས་སུ་དྲན་པ་
དང་ལྡན་པའི་དྲན་པ་ཉེར་བཞག་གསུམ་དུ་ཡོད་པའི་ ཕྱིར།
སྡེ་ཚན་བཅུ་བདུན་པ་ནི། རང་གི་བདག་རྐྱེན་དུ་གྱུར་པའི་ བསམ་ གཏན་གྱི་དངོས་གཞི་ལ་བརྟེན་
ནས་སེམས་ ཅན་གྱི་དོན་མཛད་དགོངས་པ་ན་དེའི་དུས་ལས་ མི་འདའ་བར་བྱེད་པའི་མཁྱེན་པ། བསྙེལ་
བ་མི་མངའ་བའི་ཆོས་ཉིད་ཀྱི་ ཡེ་ཤེས་ཀྱི་ངོ་བོ། སྡེ་ཚན་བཅོ་བརྒྱད་པ་ནི། དེ་ལ་བརྟེན་ནས་སྒྲིབ་
གཉིས་ཀྱི་བག་ཆགས་ཡང་དག་པར་བཅོམ་པ་སྟེ་སྤངས་པའི་ མཁྱེན་པ། བག་ཆགས་ཡང་དག་པར་བཅོམ་
པའི་ཡེ་ཤེས་ཀྱི་ངོ་བོ། སྡེ་ཚན་བཅུ་དགུ་པ་ནི། དེ་ལ་བརྟེན་ནས་ཉིན་མཚན་ལན་དྲུག་ཏུ་སེམས་
ཅན་གྱི་དོན་ལ་སོ་སོར་རྟོགས་པར་བྱེད་ པའི་ བརྩེ་བ། འདིར་བསྟན་སྐྱེ་བོ་ལ་ཐུགས་རྗེ་ཆེན་པོའི་ངོ་བོ།
སྡེ་ཚན་ཉི་ཤུ་པ་ནི་སྔར་བཤད་པ་ལྟར་རོ། །སྡེ་ཚན་ཉེར་གཅིག་པ་དང༌། རྩ་བའི་དང་ཞེས་པའི་སྒྲས་
བསྡུས་པ་ལམ་ཤེས་དང་སོགས་པས་གཞི་ཤེས་གསུམ་ནི་སྔར་བཤད་པ་ལྟར་ཡིན་ནོ། །
དེས་ན། བྱང་ཆུབ་ཕྱོགས་མཐུན་ཚད་མེད་དང༌། །ཞེས་སོགས་རྩ་འགྲེལ་རྣམས་ ཀྱི་དོན་བསྡུ་
ན། སྔར་ལྟར་དུ། དངོས་ཀྱི་དོན་དང་། དེའི་ཁྱད་པར་ བ ཤུད་པ། དེ་ལ་རྩོད་པ་སྤང་བ་་
གསུམ་ལས། དང་ པོ་ལ། ཡེ་ཤེས་ཆོས་སྐུ་ཐ་དད་པའི་ སྐུར་བསྟན་པ། ཐ་མི་དད་པར་འདོད་པ་
དགག་པ། ཐ་དད་པ་ལ་རྩོད་པ་སྤང་བ་དང་གསུམ་ལས། དང་ པོ་འདི་ཡན་ཆད་ཀྱིས་བ ཤུད་ནས།
གཉིས་པ་སྟོན་པ་ལ། གཞན་དག་ན་རེ། ཐུབ་པའི་ངོ་བོ་ཉིད་སྐུ་ནི། །ཞེས་སོགས་གསུངས།
འདི་ལ་ཡང་འདོད་པ་བརྗོད་པ་དང༌། དེ་དགག་པ་གཉིས་ལས། དང་ པོ་ནི། གཞན་དག་
484



ན་རེ། ཐུབ་པའི་ ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང དག །ཐོབ་གྱུར་རྣམ་ཀུན་རྣམ་
དག་པ། །དེ་དག་རང་ བཞིན་མཚན་ཉིད་ཅན། །ཞེས་བྱ་བའི་སྒྲ་ཇི་བཞིན་དུ་འཇིག་རྟེན་ལས་འདས་
པའི་ཟག་པ་མེད་པའི་ཆོས་རྣམས་ཁོ་ན་ཁས་བླངས་ནས་ངོ་བོ་ཉིད་ཀྱི་སྐུ་ནི་དེ་དག་གི་རང་ བཞིན་སྐྱེ་བ་་་་་
མེད་པ་ཉིད་གང་ཡིན་པ་དེའི་མཚན་ཉིད་ཅན་ཡིན་ཏེ། དེ་ཉིད་ཀྱང་ཆོས་ཉིད་ཀྱི་ སྐུ་ཡིན་ པས་ཆོས་ཀྱི་
སྐུའོ་ཞེས་ངོ་བོའི་རྐྱེན་མ་ནོར་བར་བྱས་ནས་བསྟན་ཏོ་ཞེས་རྣམ་པར་བཤད་ནས། ཆོས་ཀྱི་ སྐུ་གང་དག་གི་
རང་བཞིན་གྱི་མཚན་ཉིད་ཅན་ཡིན་པའི་ཟག་པ་མེད་པའི་ཆོས་དེ་དག་ཀྱང་གང་དག་ཅིག་ཡིན་ ཞེ་ན། བྱང་
ཆུབ་ཕྱོགས་མཐུན་ཚད་མེད་དང༌། །ཞེས་བྱ་བ་ལ་སོགས་པའི་ཚིག་ལེའུར་བྱས་པ་ལས་འཇུག་པར་བྱེད་
དོ༑ ༑ཞེས་པས་འཆད། །
གཉིས་པ་ནི། གཞན་དག་ན་རེ། དེ་དག་གི་ལྟར་ན་རྣལ་འབྱོར་པའི་ཀུན་རྫོབ་ཏུ་དོན་ཁྱད་
པར་ ཅན་སྣང་བ་བསྐྱེད་པའི་ སྒོ་ནས། གནས་ཡོངས་སུ་གྱུར་ པས་ གྱུར་ པ། ཆོས་སྟོན་པ་ལ་སོགས་
པའི་དོན་གྱི་བྱ་བ་མཛད་པ་གཉིས་སུ་མེད་ པའི་ སེམས་དང་སེམས་ལས་བྱུང་བ། གདོན་མི་ཟ་བར་ཁས་
བླང་དགོས་པ་རྣམས་ཇི་ལྟར་བསྡུས་ཞེས་ཟེར་རོ། །ཞེས་པས་འཆད། །
གསུམ་པ་ལ་རྩོད་པ་དང༌། ལན་གཉིས་ཀྱི། དང་ པོ་ནི། ཁ་ཅིག་ན་རེ། ངོ་བོ་ཉིད་ལོངས་
རྫོ གས་ བཅས་དང༌། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་ བཅས་ཏེ། །རྣམ་ པ་
བཞི ར་ནི་ཡང་དག་བརྗོད། །ཅེས་བྱ་བའི་ཚིག་ལེའུར་བྱས་པ་ལས་ངོ་བོ་ཉིད་ཅེས་བྱ་བའི་སྒྲའི་མཇུག་
ཐོགས་སུ་ཆོས་ཀྱི་ སྐུ་ཞེས་བྱ་བའི་སྒྲ་མི་འབྱུང་བས་སྐུ་ནི་གསུམ་ཁོ་ནའོ་ཞེས་ཟེར་རོ། །ཞེས་པས་འཆད། །
གཉིས་པ་ནི། གཞན་དག་ན་རེ། དགོས་པ་ཉེ་བར་བསྟན་པའི་ཤུགས་ཀྱིས་ཚིག་ལེའུ ར་བྱས་
པ་སྦྱར་བའི་ངོར་རམ། ཡེ་ཤེས་ཁོ་ན་དང་མཛད་པ་སྦྱར་བའི་ཕྱིར་དེ་སྐད་དུ་གསུངས་པ་ཡིན་ ཏེ། དེའི་
ཕྱིར་ཕྱོགས་གཞན་ནས་སྐུ་བཞིར་གསུངས་པ་ཐམས་ཅད་མི་འགལ་བར་འགྱུར་རོ་ཞེས་ཟེར་རོ། །ཞེས་
པས་འཆད། དེས་ན་འདི་དག་གི་དོན་ནི། སྐུ་བཞིར་འདོད་པ་ལས་ གཞན་འཕགས་པ་གྲོལ་སྡེའི་
རྗེས་འབྲང་སྐུ་གསུམ་དུ་འདོད་པ་དག་ནི། བྱང་ཆུབ་ཕྱོགས་མཐུན་ཚད་མེད་དང༌། །ཞེས་སོ གས་ཡེ་
ཤེས་ཆོས་སྐུ་བསྟན་བྱའི་གཙོ་བོར་བྱས་ནས་བསྟན་པ་མི་འཐད་དེ། དེས་ངོ་བོ་ཉིད་སྐུ་བསྟན་བྱའི་གཙོ་
བོར་བྱས་ནས་བསྟན་པའི་ཕྱིར་ཏེ། ཐུབ་པའི་ངོ་བོ་ཉིད་སྐུ་ནི། ཟག་པ་མེད་ པའི་ཆོས་གང་དག །
ཅེས་པར་ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་པོ་དེ་ངོ་བོ་ཉིད་སྐུའི་ལྡན་པའི་ཡོན་ཏན་དུ་དངོས་སུ་་་་་
བསྟན་ནས། དེའི་ཡོན་ཏན་དུ་གྱུར་པའི་ཡེ་ཤེས་དེ་འཆད་པ་ལ། བྱང་ཆུབ་ཕྱོགས མ ཟུན་ཚད་མེད་
485



དང༌། ཞེས་སོགས་གསུངས་པའི་ཕྱིར།
འོ་ན། ཆོས་ཀྱི་སྐུ་ཞེས་བརྗོད་པ་ཡིན། །ཞེས་མི་འབྱུང་བར། ཆོས་ཉིད་སྐུ་ཞེས་བརྗོད་པ་
ཡིན། །ཞེས་འབྱུང་རིགས་པར་ཐལ་ལོ། །ཞེ་ན། སྐྱོན་མེད་དེ། སྡེབ་སྦྱོར་གྱི་དབང་གིས་ཆོས་
ཉིད་ཀྱི་ སྐུའི་སྐད་དོད་དྷརྨ་ཏ་ཀཱ་ཡ་ཞེས་འབྱུང་བའི་ ངོ་བོའི་རྐྱེན་ཏ་ཕྱིས་ཏེ་མི་མངོན་པར་བྱས་ནས་ཆོས་་
ཉིད་ཀྱི་སྐུ་ལ་ཆོས་ཀྱི་སྐུ་ཞེས་བརྗོད་པ་ཡིན་པའི་ཕྱིར། ཞེས་འཆད་པ་ལ། གཞན ༽ག་ན་རེ། ཞེས་
སོགས་གསུངས། དེས་ན་སངས་རྒྱས་ཀྱི་སྐུ་ལ་ངོ་བོ་ཉིད་སྐུ། ལོངས་སྐུ། སྤྲུལ་སྐུ་གསུམ་དུ་གྲངས་
ངེས་པ་ཡིན་ཏེ། ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་པོ་དེ་ངོ་བོ་ཉིད་སྐུས་བསྡུས་པའི་ཕྱིར། དེས་
ན་དོན་དྲིལ་ན། འཕགས་པ་གྲོལ་སྡེས་ཡེ་ཤེས་ཆོས་སྐུ་བཞེད་ཀྱང་། དེས་སྐབས་བརྒྱུད་པའི་ བསྟན་
བྱའི་གཙོ་བོར་གྱུར་པའི་ཡེ་ཤེས་ཆོས་སྐུ་མི་བཞེད་དོ། །
སྐུ་གསུམ་དུ་འདོད་པ་ལས་ གཞན་སྐུ་བཞིར་འདོད་པ་དག་ན་རེ། སངས་རྒྱས་ཀྱི་སྐུ་ལ་ངོ་བོ་ཉིད་
ལོངས་སྤྲུལ་གསུམ་དུ་གྲངས་ངེས་པར་བཞེད་པ་དེ་དག་གི་ལྟར་ན། ཁྱད་པར་གསུམ་ལྡན་གྱི་སངས་རྒྱས་
ཀྱི་ཡེ་ཤེས་ཆོས་ཅན། སངས་རྒྱས་ཀྱི་སྐུ་མ་ཡིན་པར་ཐལ། སངས་རྒྱས་ཀྱི་སྐུ་ལ་གསུམ་པོ་དེར་གྲངས་
ངེས་པ་གང་ཞིག ངོ་བོ་ཉིད་སྐུ་ཡང་མ་ཡིན། ལོངས་སྤྱོད་རྫོགས་སྐུ་ཡང་མ་ཡིན། སྤྲུལ་སྐུ་ཡང་
མ་ཡིན་པའི་ཕྱིར། ཁྱད་པར་གསུམ་ནི། སངས་རྒྱས་ཀྱི་སའི་ཟག་མེད་ཡེ་ཤེས་སྡེ་ཚན་ཉེར་གཅིག་
ཆོས་ཅན། ཁྱད་པར་གསུམ་དང་ ལྡན་ཏེ། ངོ་བོའི་ཁྱད་པར་སེམས་དང་སེམས་ལས་བྱུང་བ།
སྤངས་པའི་ཁྱད་པར་ཟག་མེད་དུ་གནས་གྱུར་པ། བྱེད་ལས་ཀྱི་ཁྱད་པར་རྣལ་འབྱོར་པའི་ཀུན་རྫོབ་སྟེ་
རྗེས་ཐོབ་ཏུ་དོན་ཁྱད་པར་ཅན་གཟུགས་སྐུ་གཉིས་སུ་སྣང་བ་བསྐྱེད་པའི་ སྒོ་ནས་གདུལ་བྱ་ལ་ཆོས་སྟོན་པ་་་
དང་སོགས་ པས་འོད་འགྱེད་པའི་དོན་གྱི་བྱ་བ་མཛད་པའི་ ཕྱིར། ཁྱད་ཆོས་ཕྱི་མ་འདིས་འཕ གས་པ་གྲོལ་
སྡེས་ཁྱད་པར་ གསུམ་ལྡན་གྱི་ཡེ་ཤེས་ཁས་ལེན་དགོས་པའི་རྒྱུ་མཚན་བསྟན་ཏེ། ཡོན་ཏན་དེ་དག་མེད་
ན་བདག་རྐྱེན་མེད་པའི་ ཕྱིར་བདག་འབྲས་ཆོས་སྟོན་པ་སོགས་མེད་པར་ཐལ་བའི་སྐྱོན་ཡོད་པའི་ ཕྱིར།
གལ་ཏེ་ཁོ་ན་རེ། རྟེན་ཅིང་འབྲེལ་བར་འབྱུང་བ་གང་། །དེ་ཉིད་ཁྱོད་ནི་སྟོང་པར་ བཞེད། །
ཅེས་པའི་ཚུལ་གྱིས་ཆོས་ཉིད་ཀྱི་བདག་ཉིད་ཅན་གྱི་ སྐུ་བསྟན་པ་ཉིད་ཀྱིས་གཉིས་སུ་མེད་པའི་ཡེ་ཤེས་ཀྱི་་་་༌
བདག་ཉིད་ཅན་གྱི་སྐུ་བསྟན་པ་ཡིན་ པས། ཡེ་ཤེས་ཆོས་སྐུ་དེ་ངོ་བོ་ཉིད་སྐུས་བསྡུས་སོ་ཟེར་ན། དེ་
ལྟར་ན་ལོངས་སྤྲུལ་གཉིས་ཀྱང་དེ་ལྟར་བསྟན་དགོས་པས་སྐུ་ལ་སོགས་པར་སྟོན་མི་དགོས་པར་འགྱུར་ཏེ།
རིགས་པ་མཚུངས་པའི་ཕྱིར། གལ་ཏེ་ལོངས་སྤྲུལ་གཉིས་པོ་དེ་རྣལ་འབྱོར་པའི་ཀུན་རྫོབ་ཏུ་སྐུ་ལ་སོགས་
486



-
-
པར་བཞག་སྟེ། གསུང་རབ་ལས་སྐུ་གསུམ་དུ་བརྗོད་པའི་ཕྱིར་ཞེ་ན། འོ་ན་གཉིས་སུ་མེད་པའི་ཡེ་
ཤེས་ཀྱི་སྐུ་ཡང་ལོངས་སྤྲུལ་བཞིན་དུ་སྐུ་ལོགས་སུ་བཞག་དགོས་པར་ཐལ། གསུང་རབ་ལས་སྐུ་བཞིར་
ཡང་བརྗོད་པའི་ ཕྱིར། ཞེས་པའི་ལན་སྟོན་པ་ལ།
གཞན་དག་ན་རེ། དེ་དག་གི་ལྟར་ན། ཞེས་སོགས་གསུངས།
གསུམ་པ་ཐ་དད་པ་ལ་རྩོད་པ་སྤང་བ་ལ། རྩོད་པ་དང༌། ལན་གཉིས་ལས། དང་པོ་ནི༑
སྐུ་གསུམ་དུ་འདོད་པ་ཁ་ཅིག་ན་རེ། བྱང་ཆུབ་ཕྱོགས་མཐུན་ ཚད་མེད་དང༌། །ཞེས་སོགས་ཀྱིས་ཡེ་
ཤེས་ཆོས་སྐུ་བསྟན་བྱའི་གཙོ་བོར་བྱས་ནས་བསྟན་པ་མི་འཐད་དེ། དེས་དེ་ལྟར་བསྟན་ན། ངོ་བོ་
ཉིད་ལོངས་རྫོགས་བཅས་དང༌། །ཞེས་པའི་ངོ་བོ་ཉིད་ཅེས་པའི་སྒྲའི་མཇུག་ཐོགས་སུ་ཆོས་ཀྱི་ སྐུ་ཞེས་
འབྱུང་རིགས་པ་ལ། དེ་ལྟར་མ་བྱུང་བའི་ཕྱིར་ཞེས་ཟེར་ན་མི་འཐད་དེ། ཆོས་སྐུ་མཛད་པ་དང་
བཅས་པ། ཞེས་པས་ཡེ་ཤེས་ཆོས་སྐུ་བསྟན་པའི་ཕྱིར། ཁོ་ན་རེ། དེ་མི་འཐད་དེ། མདོར་བསྟན་
དང་རྒྱས་བཤད་གཉིས་གོ་རིམ་མི་མཐུན་པའི་ ཕྱིར། ཞེས་ཟེར། །
གཉིས་པ་ནི། སྐུ་བཞིར་འདོད་པ་གཞན་དག་ནི། ངོ་བོ་ཉིད་ཀྱི་སྒྲའི་མཇུག་ཐོགས་སུ་ཆོས་
སྐུའི་སྒྲ་མི་འབྱུང་བ་ནི་ཁྱེད་ཀྱི་ སྒྲུབ་བྱེད་དུ་མི་རུང་སྟེ། དགོས་པ་རྣམ་པ་གསུམ་གྱི་ཕྱིར་ལུས་རྣམ་གཞག་
ཏུ་སྐུ་གསུམ་གྱི་མཇུག་ཐོགས་སུ་ཡེ་ཤེས་ཆོས་སྐུ་དང་ སངས་རྒྱས་ཀྱི་མཛད་པ་འཕྲིན་ལས་སྦྱར་ནས་གསུངས་
པའི་ ཕྱིར། དཔེར་ན་དགོས་པའི་ དབང་གིས་ལུས་དང་ཡན་ལག་མི་མཐུན་པ་ཡོངས་འཛིན་དང་རྟོག་པ་
བཞིན་ནོ། །ལུས་རྣམ་གཞག་ཏུ། ཆོས་སྐུ་མཛད་པ་དང་བཅས་པ། །ཞེས་ཡེ་ཤེས་ཆོས་སྐུ་དེ་སྐུ་
གསུམ་གྱི་མཇུག་ཐོགས་སུ་སངས་རྒྱས་ཀྱི་འཕྲིན་ལས་དང་སྦྱར་ནས་བཤད་པ་ལ་དགོས་པ་གསུམ་ཡང་ཡོད་
དེ། སྔར་བཤད་པའི་ཁྱད་པར་གསུམ་ལྡན་གྱི་ཡེ་ཤེས་དེ་སྐུ་གཞན་གསུམ་དུ་མི་འདུ་ཞིང་ཆོས་སྐུར་འདུ་
དགོས་པའི་ཤུགས་ཀྱིས་ཏེ་ཆེད་དུ་སྐུ་གཞན་གསུམ་བཤད་པའི་འོག་ཏུ་ཆོས་སྐུ་གསུངས་པའི་ ཕྱིར་དང༌། །
རྒྱན་གྱི་ཚིགས་བཅད་སྡེབ་སྦྱོར་སླ་བའི་ཆེད་དུ་ཡིན་པའི་ ཕྱིར་དང༌། ཡེ་ཤེས་ཆོས་སྐུ་ཁོ་ན་དང་ མཛད་པ་
འཕྲིན་ལས་བྱ་བ་དང་བྱེད་པ་པོར་སྦྱར་བར་བྱ་བའི་དགོས་པ་ཡོད་པའི་ ཕྱིར་རོ། །
འོ་ན་རྒྱས་བཤད་དུའང་མདོར་བསྟན་བཞིན་མི་འཆད་པ་ཅི་ཞེ་ན། དེའི་རྒྱུ་མཚན་ཡོད་དེ། སྐུ་
བཞི་གཙོ་བོའི་རིམ་པས་བསྟན་པ་དང་། སྐུ་དང་པོ་གཉིས་ཆོས་ཆོས་ཅན་གྱི་འབྲེལ་བ་བསྒྲུབ་པའི་ ཕྱིར་དུ་
ཡིན་པའི་ཕྱིར། ཞེས་པ་ཚིག་གསལ་ལས་བཤད་དོ། །དེས་ན་ཕྱོགས་ གཞན་སྔགས་ཀྱི་ཐེག་པ་ནས་སྐུ་
བ ཞིར་གསུངས་པ་ཐམས་ཅད་དང་ མི་འགལ་ཞིང་མཐུན་པར་འགྱུར་ཏེ། སྐུ་བཞིར་འདོད་པ་ལ་གནོད་
48z



བྱེད་མེད་ཅིང་སྒྲུབ་བྱེད་ཡོད་པའི་ཕྱིར་རོ། །་
, གཞུང་འདི་དག་གི་དོན་ལ་ཁ་ཅིག ཁྱད་པར་གསུམ་ལྡན་གྱི་སངས་རྒྱས་ཀྱི་ཡེ་ཤེས་ཆོས་ཅན།
སངས་རྒྱས་ཀྱི་ སྐུ་མ་ཡིན་ པར་ཐལ། ངོ་བོ་ཉིད་སྐུ་ལོངས་སྐུ་སྤྲུལ་སྐུ་གསུམ་པོ་གང་རུང་མ་ཡིན་པའི་
ཕྱིར། ཁྱབ་པ་འཕགས་པས་སངས་རྒྱས་ཀྱི་སྐུ་ལ་དེ་གསུམ་དུ་གྲངས་ངེས་པར་ཁས་བླངས་པའི་སྟེང་དུ་
སོང་། ཞེས་ཟེར་ཞིང་། འཕགས་པ་གྲོལ་སྡེས་ཡེ་ཤེས་ཆོས་སྐུ་ཁས་མི་ལེན་ཞེས་བྱ་བ་ནང་འགལ་
ཏེ། དེས་ཡེ་ཤེས་ཆོས་སྐུ་ཁས་ལེན་པར་ཐལ། དེས་ཁྱད་པར་གསུམ་ལྡན་གྱི་སངས་རྒྱས་ཀྱི་ཡེ་ཤེས་
དེ་ཡེ་ཤེས་ཆོས་སྐུར་ཁས་ལེན་པའི་ཕྱིར་ཏེ། དེས་དེ་སངས་རྒྱས་ཀྱི་ སྐུར་ཁས་ལེན་པའི་ ཕྱིར། མ་གྲུབ་
ན། དེ་ཆོས་ཅན། ཁྱོད་སངས་རྒྱས་ཀྱི་སྐུ་མ་ཡིན་པར་ཐལ། ངོ་བོ་ཉིད་སྐུ། ལོངས་སྐུ། སྤྲུལ་
སྐུ་གསུམ་པོ་གང་རུང་མ་ཡིན་པའི་ ཕྱིར། ཞེས་པའི་ཐལ་འགྱུར་འདི་འཕགས་པ་གྲོལ་སྡེ་ལ་མི་འདོད་པ་
ཐལ་བར་འཕེན་པའི་ཐལ་འགྱུར་ཡང་དག་མ་ཡིན་པར་ཐལ། དེས་དེ་ལ་འདོད་ལན་དོན་མཐུན་ཐེབ་
་པའི་ཕྱིར་ཏེ། དེས་ཁྱད་པར་གསུམ་ལྡན་གྱི་སངས་རྒྱུས་ཀྱི་ཡེ་ཤེས་སངས་རྒྱས་ཀྱི་ སྐུར་ཁས་མི་ལེན་པའི་
ཕྱིར། རྟགས་ཁས།
གཞན་ ཡང་། དེས་ཡེ་ཤེས་ཆོས་སྐུ་ཁས་ལེན་པར་ཐལ། དེས་སྟོང་ཕྲག་བརྒྱ་པ་ལས། གཟུགས་
ཀྱི་སྐུ་དང་ཆོས་ཀྱི་སྐུ་དང་ཡེ་ཤེས་ཀྱི་ སྐུ་མཐོང་བར་འཚལ་བ་དང་ཤེས་པར་འཚལ་བས་ཤེས་རབ་ཀྱི་ ཕ་་་་་་
རོལ་ཏུ་ཕྱིན་པ་ལ་བརྩོན་པར་བྱའོ། །ཞེས་བྱ་བ་སྒྲ་ཇི་བཞིན་དུ་ཁས་ལེན་པའི་ཕྱིར་དང༌། ཉི་སྣང་
ལས། གང་དག་གིས་རྣམ་པ་ཐམས་ཅད་དུ་ཤིན་ཏུ་རྣམ་པར་དག་པའི་ ངོ་བོ་ཉིད་ཆོས་ཀྱི་ སྐུར་གྱུར་ པ་
ཟག་པ་མེད་པའི་ཡེ་ཤེས་དེ་དག་ཀྱང་གང་ཡིན་ཞེ་ན། བྱང་ཆུབ་ཕྱོགས་མཐུན་ཚད་མེད་དང༌། ཞེས་
གསུངས་པའི་ཕྱིར། །
གཞན་ཡང་། དེ་སངས་རྒྱས་ཀྱི་སའི་ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་པོ་དེ་ཡེ་ཤེས་ཆོས་སྐུར་
ཁས་ལེན་པར་ཐལ།
རྒྱན་སྣང་ལས། རྟེན་ཅིང་འབྲེལ་བར་འབྱུང་བ་གང་། །དེ་ཉིད་ཁྱོད་ནི་སྟོང་པར་བཞེད། །
ཅེས་གསུངས་པའི་ཚུལ་གྱིས་བདག་ཉིད་ཅན་གྱི་ སྐུ་བསྟན་པ་ཡིན་ནོ་ཞེ་ན། དེ་ལྟར་ན་རིགས་པ་དེ་
མཚུངས་ ་་ཉིད་ཀྱིས་ལོངས་སྤྱོད་རྫོགས་པ་དང༌། སྤྲུལ་པའི་སྐུ་གཉིས་ཀྱང་ལོགས་ ཤིག་ཏུ་བསྟན་པར་བྱ་
བ་མ་ཡིན་པར་འགྱུར་རོ། །ཞེས་གསུངས་པའི་ གཞུང་འདི་འཕགས་པ་གྲོལ་སྡེའི་བཞེད་པ་བསྐྱར་ནས་དེ་
འགོག་བྱེད་ཀྱི་ གཞུང་ཡིན་པའི་ཕྱིར། དེས་ན་འཕགས་སེང་གཉིས་ཀས་སངས་རྒྱས་ཀྱི་སྐུ་ཐམས་ཅད་ངོ་བོ་
འ
488



ཉིད་སྐུ་ལོངས་སྐུ་སྤྲུལ་སྐུ་གསུམ་དུ་འདུས་པར་བཞེད་དེ། འཕགས་པས་དེ་ལྟར་བཞེད་པ་གང་ཞིག་
སློབ་དཔོན་སེང་གེ་བཟང་པོས་ཀྱང་དེ་ལྟར་བཞེད་པའི་ཕྱིར་ཏེ། དེས་ཡེ་ཤེས་ཆོས་སྐུ་དེ་ངོ་བོ་ཉིད་སྐུས་
བསྡུས་པར་བཞེད་པའི་ཕྱིར་ཏེ། རྒྱན་སྣང་ལས། རྣམ་པ་ཀུན་གྱི་མཆོག་དང་ལྡན་པའི་སྐུ་ནི་གསུམ་
པོ་ཁོ་ན་ངེས་པར་ཐོབ་པར་ཤོག ཅེས་གསུངས་པའི་ཕྱིར་དང༌། རྣམ་བཤད་ལས། ཟག་པ་མེད་
པའི་ ཡེ་ཤེས་སྡེ་ཚན་ཉེར་གཅིག་གིས་བསྡུས་པའི་ཡེ་ཤེས་ཆོས་ཀྱི་སྐུ་ནི་སྔགས་ཀྱི་ཕྱོགས་ནས་ ཀྱང་སྐུ་བཞི་་་་༌་
པར་ གསུངས་ལ། རྒྱལ་བའི་སྲས་པོ་སེང་གེ་བཟང་པོས་ཀྱང་སྐུ་བཞི་པར་མཛད་པ་ནི་དབྱེ་བསྡུ་ཙམ་ཡིན་
གྱི། གསུམ་དུ་མ་འདུས་པར་བཞེད་པ་ནི་མ་ཡིན་ཏེ། ཞེས་སོགས་ གསུངས་པའི་ཕྱིར། དེས་ན་འཕགས་
སེང་གཉིས་སྐུའི་གྲངས་ངེས་ལ་རྩོད་ཚུལ་ཡོད་དེ། འཕགས་ པས་སངས་རྒྱས་ཀྱི་ སྐུ་ལ་ངོ་བོ་ཉིད་སྐུ་ལོངས་
སྐུ་སྤྲུལ་སྐུ་གསུམ་དུ་གྲངས་ངེས་པར་བཞེད། སློབ་དཔོན་གྱིས་དེ་ལ་ངོ་བོ་ཉིད་སྐུ། ཡེ་ཤེས་ཆོས་སྐུ།
ལོངས་སྐུ། སྤྲུལ་སྐུ་བཞིར་གྲངས་ངེས་པར་བཞེད་པའི་ཕྱིར། དང་པོ་གྲུབ་སྟེ། ཉི་སྣང་ལས། །
ད་ནི་ཆོས་ཀྱི་སྐུ་བརྗོད་པར་བྱ་བ་ཡིན་ཏེ། དེ་ཡང་རྣམ་པ་གསུམ་དུ་རིག་པར་བྱ་སྟེ། ཞེས་གསུངས་
པའི་ ཕྱིར། འཕགས་ པས་ཡེ་ཤེས་ཆོས་སྐུ་བཞེད་ཀྱང་། དེས་སྐབས་བརྒྱད་པའི་བསྟན་བྱའི་གཙོ་
བོར་གྱུར་པའི་ཡེ་ཤེས་ཆོས་སྐུ་མི་བཞེད་དེ། དེས་མངོན་རྟོགས་རྒྱན་གྱི་བསྟན་བྱའི་གཙོ་བོར་གྱུར་ པའི་
མངོན་རྟོགས་ལ། མཁྱེན་གསུམ་དང་སྦྱོར་བཞི་སྟེ་བདུན་དུ་གྲངས་ངེས་པར་བཞེད་པའི་ཕྱིར་ཏེ། ཉི་
ཁྲི་རྣམ་འགྲེལ་ལས། མངོན་རྟོགས་བདག་ཉིད་བདུན་ཡིན་ ཕྱིར། །ཤེས་རབ་ཕ་རོལ་ཕྱིན་པར་
འདོད༑ །ཅེས་གསུངས་པའི་ཕྱིར། །
རོང་ཊིཀ་པ་ན་རེ། སློབ་དཔོན་ཀྱིས་སྐུ་བཞིའི་རྣམ་གཞག་གསུངས་པ་དེ་མཁན་པོ་ཡང་དག་རྣམ་
སྣང་མཛད་ཀྱི་བཞེད་པ་བཀོད་པ་ཡིན་གྱི། སློབ་དཔོན་གྱི་རང་ལུགས་མ་ཡིན་ཟེར་བ་མི་འཐད་དེ།
དེ་ཡང་ངོ་བོ་ཉིད་ཀྱི་སྐུ་ལ་སོགས་ པའི་ དབྱེ་བས་རྣམ་པ་བཞི་ཡིན་ཏེ། ཞེས་དང༌། དེ་ལྟར་སྐུ་དང་
པོ་བསྟན་ནས་གཉིས་པ་ཆོས་ཀྱི་སྐུ་ཞེས་དང༌། དེ་ལྟར་སྐུ་གཉིས་པ་བསྟན་ནས། ཞེས་དང་། དེ་
ལྟར་སྐུ་གསུམ་པ་བསྟན་ནས་བཞི་པ་སྤྲུལ་པའི་སྐུ། ཞེས་གསུངས་པ་རྣམས་སློབ་དཔོན་གྱི་རང་ གཞུང་
རྣམ་དག་མ་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། སྐབས་བརྒྱུད་པའི་ འགྲེལ་
པའི་ གཞུང་ཚིག་རྣམས་དེ་མ་ཡིན་པར་ཐལ། འདོད་པའི་ ཕྱིར།
ཉན་ཐོས་ཉོན་མོངས་མེད་པའི་ལྟ། །ཞེས་སོགས་ཀྱི་སྐབས་སུ། གཞུང་འདིས་སངས་རྒྱས་ཀྱི་
ཉོན་མོངས་མེད་པའི་ཁྱད་པར་བཤད་ན་ཚུལ་ཇི་ལྟ་བུ་ཞེ་ན། འདི་ལ་མཚམས་སྦྱར། རྩ་བ། འགྲེལ་
489



པ་གསུམ་ལས། དང་པོ་ནི། གོང་དུ། ཉོན་མོངས་མེད་དང༌། ཞེས་བ ཤུད་ན། སངས་
རྒྱུས་ཀྱི་ཉོན་མོངས་མེད་པའི་ཏིང་ངེ་འཛིན་དང་ ཉན་ཐོས་ཀྱི་ཉོན་མོངས་མེད་པའི་ཏིང་ངེ་འཛིན་ལ་ཁྱད་་་་
པར་ཡོད་དམ་མེད་ཅེ་ན་དེ་གཉིས་ལ་ཁྱད་པར་ཡོད་དོ་ཞེས་མཚམས་སྦྱར་གྱི་སྒོ་ནས་འཆད་པ་ལ། ཉན་
ཐོས་ལ་སོགས་པའི་ཉོན་མོངས་མེད་པའི་ཏིང་ངེ་འཛིན་ལས་སངས་རྒྱས་ཀྱི་ཉོན་མོངས་མེད་པའི་ཏིང་ངེ་་་་
འཛིན་ཁྱབ་པར་དུ་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་པ། ཞེས་གསུངས། གཉིས་པ་ནི། དེ་
ལ་ཁྱད་པར་ཡོད་ཚུལ་དེ་སྟོན་པ་ལ། ཉན་ཐོས་ཉོན་མོངས་མེད་པའི་ལྟ། །ཞེས་སོགས་གསུངས།
གསུམ་པ་ནི། དེའི་དོན་འཆད་པ་ལ། ཉན་ཐོས་ལ་སོགས་པའི་ཉོན་མོངས་པ་མེད་པའི་ཏིང་ངེ་འཛིན་
ནི་བདག་མཐོང་བ་ལས་འགའ་ཞིག་གི་ཉོན་མོངས་པ་སྐྱེ་བར་གྱུར་ན་མི་རུང་ངོ་ཞེས་མིའི་ཉོན་མོངས་པ་སྐྱེ་
ཁ་ཡོངས་སུ་སྤོང་བ་ཉིད་ཡིན་ནོ། །དེ་བཞིན་གཤེགས་པ་རྣམས་ཀྱི་ཉོན་མོངས་པ་མེད་པའི་ཏིང་ངེ་འཛིན་
ནི། གྲོང་ལ་སོགས་པར་སྐྱེ་བོ་མཐའ་དག་གི་ཉོན་མོངས་པའི་རྒྱུན་དྲུང་ལ་འབྱིན་པར་མཛད་པ་ཡིན་
ནོ། །ཞེས་གསུངས།
ངག་དོན་ནི། ཉན་ཐོས་ལ་སོགས་པའི་ཉོན་མོངས་མེད་པའི་ཏིང་ངེ་འཛིན་ལས་སངས་རྒྱས་ཀྱི་
ཉོན་མོངས་མེད་པའི་ཏིང་ངེ་འཛིན་བྱེད་ལས་ཀྱི་་སྒོ་ནས་ཁྱད་པར་དུ་འཕགས་ པ་ཡིན་ཏེ། སྔ་མས་ གྲོང་
སོགས་སུ་མིས་མཚོན་པའི་སེམས་ཅན་ གང་དག་གིས་ཉན་ཐོས་རང་ཉིད་མཐོང་བ་ན་རང་ཉིད་ལ་དམིགས་་
པའི་ཉོན་མོངས་སྐྱེ་བ་སྤོང་བར་འདོད་པ་ཙམ་གྱིས་དེ་ཙམ་ཞིག་ཟིལ་གྱིས་གནོན། ཕྱི་མས་ནི་སེམས་ཅན་
འདི་བདག་ལ་དམིགས་ནས་ཉོན་མོངས་རྒྱུན་དུ་གནས་པར་མ་གྱུར་ཅིག་ཅེས་དེ་ལ་ལྷག་པར་ གཟིགས་པར་་
བཞེད་ཅིང་གྲོང་སོགས་སུ་གཤེགས་ནས་སེམས་ཅན་དེའི་ཉོན་མོངས་རྣམས་རྒྱུན་གཅོད་པར་བྱེད་པའི་བྱེད་
ལས་དང་ལྡན་པའི་ ཕྱིར་ཏེ། དག་ལྡན་ལས། ཉན་ཐོས་རྣམས་ ཀྱིས་གྲོང་སོགས་སུ་གང་དག་མཐོང་
བར་གྱུར་ པ་ནི་དེའི་ཉོན་མོངས་སྐྱེ་བར་ཤེས་པའི་ཚེ་སེམས་ཅན་མཐོང་བ་ཉིད་ཟློག་པར་བྱེད་ཀྱི། ཉོན་
མོངས་མངོན་དུ་གྱུར་ཟིན་ཟློག་པར་མི་བྱེད་ པ་ནི། ། ཉན་ཐོས་ཀྱི་ཉོན་མོངས་མེད་པའི་ ཏིང་ངེ་འཛིན་
དང༌། མཐོང་བ་མི་ཟློག་གི་མཐོང་བ་ཡོད་ ཀྱང་དེ་དག་གི་ཉོན་མོངས་རྒྱུན་གཅོད་པ་ནི། དེ་བཞིན་
གཤེགས་པའི་ཉོན་མོངས་མེད་པའོ། །ཞེས་བཤད། འདི་གཉིས་ལྟར་ན་ཉན་ཐོས་ཀྱིས་ནི་དམིགས་
རྐྱེན་དུ་གྱུར་དོགས་ནས་སེམས་ཅན་དེ་དག་གི་དྲུང་དུ་མི་འགྲོ་བར་མངོན་ནོ། །དེས་ན། རང་གི་
བདག་རྐྱེན་དུ་གྱུར་པའི་རབ་མཐའི་བསམ་གཏན་ལ་བརྟེན་ནས། རང་རྒྱུད་ལྡན་གྱི་གང་ཟག་དེ་ལ་
དམིགས་པའམ་གང་ཟག་གཞན་ལ་དམིགས་པའི་ཉོན་མོངས་ཆུང་ངུ་ཟིལ་གྱིས་གནོན་ནུས་པས་རབ་ཏུ་ཕྱེ་བ་
490



པའི་དགྲ་བཅོམ་པའི་རྒྱུད་ཀྱི་ཏིང་ངེ་འཛིན། ཉོན་མོངས་མེད་པའི་ཏིང་ངེ་འཛིན་གྱི་ངོ་བོ། དབྱེ་
ན། ཉོན་མོངས་མེད་པའི་ ཉན་ཐོས་ཀྱི་ཏིང་ངེ་འཛིན་དང་། ཉོན་མོངས་མེད་པའི་ དེ་བཞིན་གཤེགས་
པའི་ཏིང་ངེ་འཛིན་གཉིས་སུ་ཡོད། ས་མཚམས། རབ་མཐའི་བསམ་གཏན་ཐོབ་པའི་ དགྲ་བཅོམ་པ་
མཐའ་དག་གི་རྒྱུད་ལ་ཡོད་ དོ།།
སངས་རྒྱས་སྨོན་གནས་མཁྱེན་པ་ནི། །ཞེས་སོགས་ཀྱི་སྐབས་སུ། གཞུང་འདིས་སྨོན་གནས་
མཁྱེན་པའི་ ཁྱད་པར་འཆད་ཚུལ་གང་ཞེ་ན་འདི་ལ་གསུམ་ལས། དང་ པོ་ནི། གོང་དུ། སྨོན་
མཁྱེན་དང༌། ཞེས་བཤད་ན། སངས་རྒྱས་སྨོན་གནས་མཁྱེན་པ་དང་ཉན་ཐོས་ཀྱི་དེ་གཉིས་ལ་ཁྱད་
པར་ཡོད་དམ་མེད་ཅེ་ན། དེ་གཉིས་ལ་ཁྱད་པར་ཡོད་པར་གཞུང་འདིས་འཆད་ཅེས་མཚམས་སྦྱོར་བ་
ལ། ཉན་ཐོས་ལ་སོགས་ པའི་ སྨོན་གནས་ཤེས་པ་བས། དེ་བཞིན་གཤེགས་ པའི་ སྨོན་གནས་མཁྱེན་
པ་ཁྱད་པར་དུ་བསྟན་པའི་ ཕྱིར་ བར་སྐབས་ཀྱི་ཚིགས་སུ་བཅད་པ། ཞེས་གསུངས། གཉིས་པ་ནི། །
དེ་གཉིས་ཀྱི་ཁྱད་པར་ དེ་གང་ཞེ་ན། དེ་སྟོན་པ་ལ། སངས་རྒྱས་སྨོན་གནས་མཁྱེན་པ་ནི། །ཞེས་
སོགས་ གསུངས། གསུམ་པ་ནི། དེའི་དོན་འགྲེལ་པ་ལ། དེ་བཞིན་གཤེགས་པའི་ སྨོན་གནས་
མཁྱེན་པ་ནི། མཚན་མ་མེད་པ་ཉིད་དུ་རང་ གི་ངང་གིས་འཇུག་པ་དང༌། དངོས་པོ་ལ་མངོན་པར་མ་
ཞེན་པས་གཟུགས་ལ་སོགས་པ་ལ་ཆགས་པ་དང་བྲལ་བ་དང་ཉོན་མོངས་པ་དང་ཤེས་བྱའི་སྒྲིབ་པ་བག་་་་་
ཆགས་དང་བཅས་ཏེ་སྤངས་པས་ཤེས་བྱ་ཐམས་ཅད་ལ་ཐོགས་པ་མེད་པ་དང༌། འཁོར་བ་ཇི་སྲིད་ པར་
གནས་པའི་ ཕྱིར་རྟག་ཏུ་གནས་པ་དང༌། ཡང་དག་པའི་ སོ་སོར་རིག་པ་བརྙེས་པས་ འདྲི་བའི་ལན་འདེབས་
པར་མཛད་པ་ཡིན་ པར་ བཞེད་དོ། །ཉན་ཐོས་ལ་སོགས་ པ་ཡི་ནི་བཟློག་པ་ཉིད་ཀྱིས་དེ་ལྟ་མ་ཡིན་ནོ། །
ཞེས་ གསུངས། དོན་ནི། དེ་བཞིན་གཤེགས་པའི་ སྨོན་གནས་མཁྱེན་པ་ཆོས་ཅན། ཉན་ཐོས་ཀྱི་
སྨོན་གནས་མཁྱེན་པ་ལས་ཁྱད་ཆོས་ལྔའི་སྒོ་ནས་ཁྱད་པར་དུ་འཕགས་པ་ཡིན་ཏེ། འབད་རྩོད་མེད་ པར་
རང་གི་ངང་གིས་འཇུག་པས་ལྷུན་གྱིས་གྲུབ་པ། རྒྱུན་མི་འཆད་པས་ཆགས་པ་སྤངས་པ། ཤེས་བྱ་
ཐམས་ཅད་ལ་འཇུག་པས་ ཐོགས་པ་མེད་པ། འཁོར་བ་མ་སྟོང་གི་བར་དུ་གཞན་དོན་དུ་གནས་པས་
རྟག་ཏུ་གནས་པ། ཞུས་པའི་ལན་ཐམས་ཅད་འདེབས་པས་ དྲི་བའི་ལན་ལྡོན་པའི་ ཁྱད་ཆོས་ལྔས་ཁྱད་
པར་དུ་འཕགས་པའི་ཕྱིར། ཇི་ལྟར་ལན་ལྡོན་པ་ནི། བདེན་སྨྲས་ཞུས་པ་ལས། ཇི་ལྟར་སེམས་
ཅན་ཀུན་གྱིས་ངས་ཚིག་གིས། །མང་པོ་དག་གིས་དུས་ གཅིག་ཞུ་ཞུས་ཀྱང་། །སེམས་ཀྱི་སྐད་ཅིག་
གཅིག་ལ་ཐུགས་ཆུད་ནས། །གསུང་དབྱངས་ གཅིག་གིས་སོ་སོར་ལན་ཡང་འདེབས། །ཞེས་གསུངས་
ས
491



པ་ལྟར་རོ། །
ཡེ་ཤེས་བརྒྱ་ཞེ་དྲུག་ལས་འདི་གཉིས་ལ་ཁྱད་པར་འཆད་པ་ནི་གཞན་རྣམས་ལ་ཡང་མཚོན་པའི་ཆེད་
ཡིན་ཏེ། དེ་ཐམས་ཅད་ ཀྱང་སྒྲིབ་གཉིས་བག་ཆགས་དང་བཅས་པ་སྤུངས་པས་རབ་ཏུ་ཕྱེ་བ་ཡིན་ པའི་
ཕྱིར། དེས་ན། རང་གི་བདག་རྐྱེན་དུ་གྱུར་པའི་རབ་མཐའི་བསམ་གཏན་ལ་བརྟེན་ནས་ཆགས་
ཐོགས་ སྤུངས་པས་རབ་ཏུ་ཕྱེ་བའི་མཐར་ཐུག་པའི་མཁྱེན་པ། སངས་རྒྱས་ཀྱི་ སྨོན་གནས་མཁྱེན་པའི་
མཚན་ཉིད་ཡིན་ནོ། །
རྒྱུ་ནི་ཡོངས་སུ་སྨིན་གྱུར་ནས། །ཞེས་སོགས་ཀྱི་དོན་ནི། སངས་རྒྱས་འཕགས་པ་འདི་ དུས་
རྟག་ཏུ་ཉེ་རིང་དང་བྲལ་བའི་ཐུགས་རྗེ་ཆེན་པོའི་ངང་ལ་བཞུགས་ ཀྱང་། དེ་བཞིན་གཤེགས་པའི་སྐུ་དེ་
གདུལ་བྱ་འགའ་ཞིག་ལ་དངོས་སུ་སྣང་བ་དང༌། གཞན་དག་ལ་དངོས་སུ་མི་སྣང་བ་མི་འཐད་པར་ཐལ་
བའི་སྐྱོན་མེད་དེ། སྐུ་དངོས་སུ་སྣང་མི་སྣང་གདུལ་བྱ་རང་ངོས་ནས་སྐལ་བ་དང་ལྡན་མི་ལྡན་ཡིན་གྱི།
སངས་རྒྱས་ཀྱི་ཐུགས་རྗེའི་ཉེ་རིང་གི་དབང་གིས་མ་ཡིན་པའི་ ཕྱིར་ཏེ། དཔེར་ན། ལྷའི་ རྒྱལ་པོས་
ཆར་ཕ བ་ཀྱང་ས་བོན་མ་རུལ་བ་ལ་མྱུ་གུ་འབྱུང་གི་ ས་བོན་རུལ་བ་ལ་མྱུ་གུ་མི་འབྱུང་བ་བ ཞིན་ནོ།།
དེ་ལྟར་མཛད་པ་རྒྱ་ཆེའི་ཕྱིར། །ཞེས་སོགས་ཀྱི་དོན་ནི། ཡེ་ཤེས་ཆོས་སྐུ་དེ་སངས་རྒྱས་ཁོ་ནའི་
རྒྱུད་ལ་ཡོད་ ཀྱང༌། དེ་ལ་ཁྱབ་པ་དང༌། ཞེས་བརྗོད་པའི་རྒྱུ་མཚན་ཡོད་དེ། དེའི་འཕྲིན་ལས་
སེམས་ཅན་ཐམས་ཅད་ལ་ཁྱབ་པའི་རྒྱུ་མཚན་གྱིས་དེ་ལྟར་བརྗོད་པའི་ ཕྱིར། དེ་སྐད་ཅིག་རེ་རེ་ལ་སྐྱེ་
འཇིག་བྱེད་ ཀྱང་། དེ་ལ་རྟག་གནས་དང་ཞེས་བཤད་པ་མི་འཐད་པར་ཐལ་བའི་སྐྱོན་མེད་དེ། དེ་
འཁོར་བ་མ་སྟོང་གི་བར་དུ་རྒྱུན་མི་འཆད་པའི་ རྒྱུ་མཚན་གྱིས་དེ་ལྟར་བརྗོད་པའི་ཕྱིར།
གསུམ་པ། ལོངས་སྤྱོད་རྫོགས་སྐུ་བཤད་པ།
མཚན་ནི་སུམ་ཅུ་རྩ་གཉིས་དང༌། ཞེས་སོགས་ཀྱི་སྐབས་སུ། གསུང་འདི་ དག་གིས་ལོངས་སྤྱོད་
རྫོགས་པའི་སྐུ་དེ་འཆད་ན་འཆད་ཚུལ་དེ་གང་ཞེ་ན། འདི་ལ་ཡང་། མདོ་ལས་ གསུངས་ཚུལ་དང༌།
བསྟན་བཅོས་ཀྱིས་འགྲེལ་ཚུལ་གཉིས་ལས། དང་ པོ་ནི། མདོ་ལས། རབ་འབྱོར་གཞན་ཡང་ཤེས་
རབ་ཀྱི་ཕ་རོལ་ཏུ་ཕྱིན་པ་འདི་ལ་བསླབས་ཤིང་ཆོས་ཉིད་དེ་དག་ཐམས་ཅད་ཐོབ་ནས་བླ་ན་མེད་པ་ཡང་་་་
492



དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ཏེ། རྣམ་པ་ཐམས་ཅད་ནས་ཐམས་
ཅད་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་ སངས་རྒྱས་རྣམས་ཀྱི་སྐྱེས་བུ་ཆེན་་་༌
པོའི་མཚན་སུམ་ཅུ་རྩ་གཉིས་ཀྱིས་བརྒྱན་པ། དཔེ་བྱད་བཟང་པོ་བརྒྱད་ཅུས་བརྒྱན་པ། བྱང་ཆུབ་
སེམས་དཔའ་སེམས་དཔའ་ཆེན་པོ་རྣམས་ལ་ཐེག་པ་མཆོག་གི་ལོངས་སྤྱོད་བླ་ན་མེད་པའི་ དགའ་བ་དང་
བདེ་བ་དང་ཚིམ་པ་དང་རབ་ཏུ་དགའ་བ་སྟོན་པར་མཛད་པར་འགྱུར་རོ། །རབ་འབྱོར་དེ་ལྟར་བྱང་
ཆེན་ཤེར་ཕྱིན་ལ་བསླབ་པར་བྱའོ། །ཞེས་གསུངས།
གཉིས་པ་ལ། རྩ་བས་བསྟན་ཚུལ་དང་། འགྲེལ་པས་བཤད་ཚུལ་གཉིས་ལས། དང་པོ་ནི།
མདོ་དེའི་དོན་བཤད་པའི་སྒོ་ནས་ལོངས་སྤྱོད་རྫོགས་པའི་སྐུའི་རང་བཞིན་མདོར་བསྟན་གྱི་སྒོ་ནས་འཆད་་་་
པ་ལ། མཚན་ནི་སུམ་ཅུ་རྩ་གཉིས་དང༌། །ཞེས་སོགས་ཤོ་ལོ་ཀ་གཅིག་གསུངས། དེ་ཉིད་ཡོན་ཏན་
གྱི་སྒོ་ནས་རྒྱུས་པར་འཆད་པ་ལ། ཕྱག་ཞབས་འཁོར་ལོའི་མཚན་དང་རུས་སྦལ་ཞབས། ཞེས་སོགས་
གསུངས།
གཉིས་པ་ལ། འོ་ན་ཡེ་ཤེས་ཆོས་སྐུའི་རྗེས་སུ་ལོངས་སྤྱོད་རྫོགས་པའི་སྐུ་འཆད་པའི་རྒྱུ་མཚན་གང་
ཞེ་ན། དེའི་རྒྱུ་མཚན་ཡོད་དེ། ཡེ་ཤེས་ཆོས་སྐུས་གདུལ་བྱའི་མིག་ཤེས་རང་འབྲས་ལོངས་སྐུའི་སྣང་བ་
སྐྱེད་པར་བྱེད་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཞེས་མཚམས་སྦྱར་གྱི་སྒོ་ནས་འཆད་པ་ལ།
དེ་ལྟར་སྐུ་གཉིས་བསྟན་ནས།
གསུམ་པ་ལོངས་སྤྱོད་རྫོ གས་པའི་སྐུ་གཟུགས་ཀྱི་སྐུའི་ངོ་བོ་ཉིད་མཚན་དང་དཔེ་བྱད་འབར་བ། ཞེས་
གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ། མཚན་སུམ་ཅུ་རྩ་གཉིས་དང་། དཔེ་བྱད་
བཟང་པོ་བརྒྱད་ཅུའི་ངོ་བོ་ཉིད་འདི་ནི་བྱང་ཆུབ་སེམས་དཔའ་ཆེན་པོ་ས་བཅུ་པ་ལ་ཞུགས་པ་རྣམས་དང་་་་
ཐབས་ གཅིག་ཏུ་ཐེག་པ་ཆེན་པོའི་ཆོས་ཀྱི་ལོངས་སྤྱོད་ཀྱི་དགའ་བ་དང་བདེ་བ་ཤིན་ཏུ་ཁ་ན་མ་ཐོ་བ་མེད་་་་
པ་ཉེ་བར་སྤྱོད་པའི་ཕྱིར། སངས་རྒྱས་བཅོམ་ལྡན་འདས་རྣམས་ཀྱི་ལོངས་སྤྱོད་རྫོགས་པའི་སྐུ་ཡིན་ནོ། །
ཞེས་གསུངས།
གཉིས་པ་ཡོན་ཏན་གྱི་སྒོ་ནས་རྒྱས་པར་བཤད་པ་ལ། མཚན་དང་། དཔེ་བྱད་གཉིས་ལས། དང་
པོ་ནི། །
འོ་ན། མཚན་ནི་སུམ་ཅུ་རྩ་གཉིས་དང༌། ཞེས་བཤད་ན། མཚན་སུམ་ཅུ་རྩ་གཉིས་པོ་དེ་དག་
གང་ཡིན་ཞེས་མཚམས་སྦྱོར་བ་ལ། མཚན་སུམ་ཅུ་རྩ་གཉིས་པོ་དེ་དག་གང་དག་ཅིག་ཡིན་ཞེ་ན་བར་
493



•
སྐབས་ཀྱི་ཚིགས་སུ་བཅད་པ་ལྔ་ནི། ཞེས་གསུངས། མཚན་སུམ་ཅུ་རྩ་གཉིས་པོ་དེ་དག་སོ་སོར་འཆད་
པ་ལ། ཕྱག་ཞབས། ཞེས་སོགས་གསུངས། དེ་ཉིད་ཚིག་དོན་གྱི་སྒོ་ནས་འཆད་པ་ལ། བླ་མ་སྐྱེལ་་
བ་དང་བསུ་བ་ལ་སོགས་པས་ཕྱག་དང་ཞབས་ འཁོར་ལོའི་མཚན་དང་ལྡན་པ་ཉིད་དང་། ཞེས་པ་ནས།
ཁོང་ཁྲོ་བ་ལ་སོགས་པ་མེད་པར་བལྟས་པས་རྫི་མ་བའི་ལྟ་བུ་ཉིད་དོ། །ཞེས་པའི་བར་གསུངས། དེ་
ཡང་། ཕྱག་ཞབས་འཁོར་ལོའི་མཚན་དང་། ཞེས་པའི་དོན་འཆད་པ་ལ། བླ་མ་སྐྱེ་ལ་བ་དང་། ཞེས་
སོགས་གསུངས། རུས་སྦལ་ཞབས། ཞེས་པའི་དོན་འཆད་པ་ལ། སྡོམ་པ་ཡང་དག་པར་བླངས་པ་ལ་
བརྟན་པ་ཉིད་ཀྱིས་རུས་སྦལ་བཞིན་དུ་ཞབས་ཤིན་ཏུ་གནས་པ་ཉིད་དང་། ཞེས་གསུངས། ཕྱག་ དང་།
ཞབས་སོར་དྲ་བས་འབྲེལ་བ་དང་། །ཞེས་པའི་དོན་འཆད་པ་ལ། བསྡུ་བའི་དངོས་པོ་བཞི་བསྟེན་པས་་
ཕྱག་དང་ཞབས་ཀྱི་སོར་མོ་ངང་པའི་རྒྱལ་པོ་ལྟ་བུར་དྲ་བས་འབྲེལ་བ་ཉིད་དང་། ཞེས་གསུངས། ཕྱག་
ནི་ཞབས་བཅས་འཇམ་ཞིང་གཞོན་ཤ་ཆགས། །ཞེས་པའི་དོན་འཆད་པ་ལ། བཟའ་བ་དང་བཅའ་
བ་ལ་སོགས་པ་གྱ་ནོམ་པ་བྱིན་པས་ཕྱག་དང་ཞབས་འཇམ་ཞིང་གཞོན་ཤ་ཆགས་པ་ཉིད་དང་། ཞེས་་
གསུངས། འདི་ཡི་སྐུ་ནི་བདུན་དག་མཐོ་བ་དང༌། །ཞེས་པའི་དོན་འཆད་པ་ལ། བལྡག་པ་ལ་སོགས་
པ་ཤིན་ཏུ་གྱ་ནོམ་པ་བྱིན་པས་ཕྱག་དང༌། ཞེས་སོགས་གསུངས། སོར་མོ་རིང་དང༌། ཞེས་པའི་དོན་
འཆད་པ་ལ། བསད་པར་བྱ་བ་ཐར་པར་བྱས་པས་སོར་མོ་རིང་བ་ཉིད་དང་། ཞེས་གསུངས། ཏིང་
ཡངས། ཞེས་པའི་དོན་འཆད་པ་ལ། འཚོ་བ་ལ་ཕན་བཏགས་པ་ཉིད་ཀྱིས་རྟིང་པ་ཡངས་པ་ཉིད་དང་།
ཞེས་གསུངས། དེས་མཚོན་ནས་རྩ་འགྲེལ་སྦྱོར་ཚུལ་ཤེས་པར་བྱའོ། །འོ་ན་མཚན་དེ་དག་སྐྱེད་པའི་
རྒྱུ་དེ་གང་ཞེ་ན། དེ་མདོར་བསྟན་གྱི་སྒོ་ནས་སྟོན་པ་ལ། འདི་ལ་མཚན་ནི་གང་གང་གི །ཞིས་སོགས་་
ཤོ་ལོ་ཀ གཅིག་གསུངས།
དེ་ཉིད་ཚིག་དོན་གྱི་སྒོ་ནས་འཆད་པ་ལ། མཚན་གང་གི་སྒྲུབ་པར་བྱེད་པའི་རྒྱུ་གང་ཡིན་པ་དེ་
རབ་ཏུ་རྫོགས་པས་མཚན་སུམ་ཅུ་རྩ་གཉིས་པོ་འདི་དག་འབྱུང་ངོ༌། །ཞེས་གསུངས། དེ་ཉིད་རྒྱས་པར་
འཆད་པ་ལ། བླ་མ་སྐྱེལ་ལ་སོགས་པ་དང་། ཞེས་སོགས་གསུངས་སོ། །གཉིས་པ་དཔེ་བྱད་བཟང་
པོ་བརྒྱུད་ཅུ་འཆད་པ་ལ།
འོ་ན། དཔེ་བྱད་བརྒྱད་ཅུའི་བདག་ཉིད་འདི། །ཞེས་འཆད་ན། དཔེ་བྱད་བརྒྱད་ཅུ་པོ་དེ་
གང་ཡིན་ཞེ་ན། དེ་སྟོན་པ་ལ། ཐུབ་པའི་སེན་མོ་ཟངས་མདོག་དང་། །ཞེས་པ་ནས། སངས་རྒྱས་་
དཔེ་བྱད་བཟང་པོར་བཞེད། །ཅེས་པའི་བར་གསུངས། འོ་ན་མཚན་དཔེ་གཉིས་ཀྱི་གོ་རིམ་འདི་ལྟར་
494



སྟོན་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་དེ། མཚན་རྣམས་གཙོ་བོ་དང་། དཔེ་བྱད་རྣམས་
འཁོར་ཡིན་པས་དེ་ལྟར་དུ་བ ཤད་པའི་ཕྱིར་ཞེས་ཁ་ཅིག་ཟེར་རོ། །དེ་ཉིད་འགྲེལ་པས་འཆད་ཚུལ་ལ་
ཡང་། མཚམས་སྦྱར་གྱི་སྒོ་ནས་འཆད་པ་ལ། དེ་ལྟར་མཚན་རྣམས་བརྗོད་ནས་བར་སྐབས་ ཀྱི་ཚིགས་
སུ་བཅད་པ་བཅུ་གཉིས་ཀྱིས་དཔེ་བྱད་བཟང་པོ་གསུངས་པ། ཞེས་གསུངས། ཚིག་དོན་གྱི་སྒོ་ནས་
འཆད་པ་ལ། འདུ་བྱེད་ཐམས་ཅད་ལ་འདོད་ཆགས་དང་བྲལ་བ་ཉིད་ཀྱིས་སེན་མོ་ཟངས་ཀྱི་མདོག་ལྟ་
བུ་ཉིད་དང་། ཞེས་པ་ནས། རྣམ་པ་ཐམས་ཅད་དུ་མཛེས་པར་གྱུར་ པ་ཉིད་ཀྱིས་ཕྱག་དང་ཞབས་དཔལ་
གྱི་བེའུ་བཀྲ་ཤིས་དང་གཡུང་དྲུང་འཁྱིལ་པས་བརྒྱན་པ་ཉིད་ཡིན་ནོ། །
ཞེས་པའི་བར་གསུངས། དེས་ན་འདིའི་སྐབས་སུ། ཁ་ཅིག ལོངས་སྐུ་ལ་ལོངས་སྐུ་ཆེན་པོ་
་དང་། ལོངས་སྐུ་བཏགས་པ་པ་གཉིས་ལས། དང་པོ་ནི། ས་བཅུ་པ་ལ་གནས་པའི་བྱང་སེམས་འཕགས་
པ་ཤ་སྟག་གིས་བསྐོར་བའི་ལོངས་སྐུ་སྟེ། འདི་ལོངས་སྐུ་མཚན་ཉིད་པ་ཡིན། གཉིས་པ་ནི། ས་དང་པོ་
ཡན་ཆད་ལ་གནས་པའི་བྱང་སེམས་ཤ་སྟག་གིས་བསྐོར་བའི་ གཟུགས་སྐུ་སྟེ། འདི་ནི་ལོངས་སྐུ་བཏགས་
པ་པ་དང་སྤྲུལ་སྐུ་མཚན་ཉིད་པ་ཡིན། འདི་ལྟ་བུའི་སྤྲུལ་སྐུ་འདི་ལོངས་སྐུ་དང་དངོས་རྒྱུ་ཚོགས་པ་ཚར་
གཅིག་ལ་རག་ལས་ཀྱི་འབྲེལ་བ་གྲུབ་པའི་ཚུལ་གྱིས་ཐོབ་ པའི་སྤྲུལ་སྐུ་ཡིན་ཟེར་ན། ལོངས་སྐུ་ཡིན་ན།
འཁོར་ངེས་པ་བྱང་སེམས་ས་བཅུ་པ་པ་ཤ་སྟག་གིས་བསྐོར་བས་ ཁྱུ བ་པར་ཐལ། ཁྱོད་ཀྱི་དམ་བཅའ་དེ་
འཐད་པའི་ཕྱིར། འདོད་ན། ལོངས་སྐུའི་སྐུ་དངོས་ཀྱི་གདུལ་བྱ་དེ་ཡིན་ན། བྱང་སེམས་ས་བཅུ་པ་
པ་ཡིན་དགོས་པར་ཐལ། འདོད་པའི་ཕྱིར། འདོད་ན། ཡེ་ཤེས་ཆོས་སྐུ་དེ་སངས་རྒྱས་འཕགས་པ་
ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ་ཡིན་པ་དང༌། ལོངས་སྐུ་དེ་སར་གནས་ཀྱི་བྱང་སེམས་
ཡན་ཆད་ཁོ་ནའི་མངོན་སུམ་གྱི་སྤྱོད་ཡུལ་ཡིན་པ་དང༌། མཆོག་གི་སྤྲུལ་པའི་སྐུ་དེ་སོ་སོ་སྐྱེ་བོ་ལས་དག་
ཡན་ཆད་ཁོ་ནའི་མངོན་སུམ་གྱི་སྤྱོད་ཡུལ་ཡིན་ པའི་ཁྱད་པར་མི་འཐད་པར་ཐལ། ལོངས་སྤྱོད་རྫོགས་
པའི་སྐུ་མངོན་སུམ་དུ་རྟོགས་པའི་ས་དགུ་པ་མན་ཆད་ལ་གནས་པའི་བྱང་འཕགས་མེད་པའི་ཕྱིར་ཏེ།
ལོངས་སྤྱོད་རྫོགས་པའི་སྐུ་དངོས་སུ་མཐོང་བའི་ དེ་མེད་པའི་ཕྱིར་ཏེ། ལོངས་སྤྱོད་རྫོ གས་པའི་སྐུའི་སྐུ་
དངོས་ཀྱི་གདུལ་བྱར་གྱུར་པའི་དེ་འདྲ་བ་མེད་པའི་ཕྱིར། རྟགས་ཁས། འདོད་ན། ཇི་ལྟར་མོས་པས་
རབ་ཏུ་ཕྱེ་བ་ནི་སངས་རྒྱས་དང་བྱང་ཆུབ་སེམས་དཔའ་དང་ཉན་ཐོས་ལ་སོགས་པའི་སྤྱོད་ཡུལ་དུ་རྣམ་་་་
པར་གཞག་པ་ཡིན་ནོ་ཞེས་གསུངས་པ་མི་འཐད་པར་ཐལ། འདོད་པའི་ཕྱིར། །
གཞན་ཡང་། དེ་འདྲའི་སྤྲུལ་སྐུ་དེ་ཆོས་ཅན། ཁྱོད་སྤྲུལ་སྐུ་མ་ཡིན་པར་ཐལ། ཁྱོད་ལོངས་སྐུ་
EEEE
495



，
ཡིན་པའི་ཕྱིར་ཏེ། ཁྱོད་ངེས་པ་ལྔ་ལྡན་གྱི་གཟུགས་སྐུ་ཡིན་ པའི་ཕྱིར་ཏེ། ཁྱོད་སྐུ་ངེས་པ་མཚན་དཔེ་
གསལ་རྫོགས་ཀྱིས་སྤྲས་པ་དང༌། གནས་ངེས་པ་འོག་མིན་ཁོ་ནར་བཞུ གས་པ་དང༌། འཁོར་ངེས་པ་
བྱང་འཕ གས་ཤ་སྟག་ གིས་བསྐོར་བ་དང༌། ཆོས་ངེས་པ་ཐེག་ཆེན་གྱིས་ཆོས་འ བ འ་ཞིག་གསུངས་པ་
དང༌། དུས་ངེས་པ་འཁོར་བ་མ་སྟོང་གི་བར་དུ་བཞུགས་པའི་ གཟུགས་སྐུ་ཡིན་ པའི་ཕྱིར། དང་པོ་དང་
ཐ་མ་གཉིས་སླ། བར་བ་གསུམ་གྲུབ་སྟེ། དེ་འདྲ་བའི་སྤྲུལ་སྐུ་གཅིག་ཡོད་པའི་ཕྱིར།
ཁོ་ན་རེ། ལོངས་སྤྱོད་རྫོགས་པའི་སྐུའི་སྐུ་དངོས་ཀྱི་གདུལ་བྱ་ཡིན་ན་བྱང་སེམས་ས་བཅུ་པ་པ་ཡིན་
དགོས་པར་ཐལ། འགྲེལ་པར། བྱང་ཆུབ་སེམས་དཔའ་ཆེན་པོ་ས་བཅུ་པ་ལ་ཞུགས་པ་རྣམས་དང་།
ཐབས་ གཅིག་ཏུ་ཐེག་པ་ཆེན་པོའི་ཆོས་ཀྱི་ལོངས་སྤྱོད་ཀྱིས། ཞེས་གསུངས་ པའི་ཕྱིར་ན་མ་ཁྱབ་སྟེ།
མཚན་གཞི་བཟུང་བ་ཙམ་ཡིན་པའི་ཕྱིར། །
ཁོ་ན་རེ། ལོངས་སྐུ་ཡིན་ན། འཁོར་ངེས་པ་བྱང་སེམས་འཕགས་པ་ཤ་སྟག་ གིས་བསྐོར་བས་མ་
ཁྱབ་སྟེ། རྒྱལ་བ་འོ ད་དཔག་མེད་དེ་ལོངས་སྤྱོད་རྫོགས་པའི་སྐུ་ཡིན་པའི་ཕྱིར་ཏེ། དེ་དང་ རྒྱལ་ པ་མི་
འཁྲུགས་པ་སོགས་ལོངས་སྐུར་བ ཤད་པའི་ཕྱིར་ཟེར་ན་མ་ཁྱབ། རྒྱལ་བ་འོད་དཔག་མེད་ཆོས་ཅན།
འོག་མིན་གྱི་རྟེན་ཅན་གྱི་གང་ཟག་ཡིན་པར་ཐལ། ལོངས་སྤྱོད་རྫོགས་པའི་སྐུ་ཡིན་པའི་ཕྱིར། འདོད་
ན། གཟུགས་ཀྱི་ རྟེན་ཅན་གྱི་གང་ཟག་ཏུ་ཐལ། འདོད་པའི་ཕྱིར། འདོད་ན། བདེ་བ་ཅན་དེ་གཟུགས་
ཁམས་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་ཁམས་ གསུམ་ གང་རུང་དུ་མ་གཏོ གས་
པའི་ཕྱིར་ཏེ། དེ་དག་པའི་ཞིང་ཡིན་ པའི་ཕྱིར། ཁོ་ན་རེ། ལོངས་སྐུའི་འཁོར་གྱི་བྱང་སེམས་དེ་ས་བཅུ་
པ་ལ་གནས་པའི་བྱང་སེམས་ཁོ་ན་ལ་བྱེད་རིགས་ཏེ། གཞུང་མང་པོ་ལས་ས་བཅུ་པ་ལ་ པ།ནས་པའི་བྱང་
སེམས་ཞེས་འབྱུང་ཞིང་། འགྲེལ་བཤད་ཚིག་གསལ་ལས་ ཀྱང་དེ་དང་མཐུན་པར་བ ཤད་པའི་ཕྱིར། ཞེས་་
ཟེར་ན་མ་ཁྱབ་བོ། །དེས་མཚོན་ནས་གཞན་ཡང་ཤེས་པར་བྱའོ། །
ཁ་ཅིག གཟུགས་སྐུ་གཉིས་གདུལ་བྱའི་གཞན་སྣང་ཙམ་ཡིན་གྱི་སངས་རྒྱུས་རང་སྣང་ལ་མེད་དོ་
ཞེ་ན། གཟུགས་སྐུ་གཉིས་ཆོས་ཅན། ཁྱོད་གཏན་ནས་མེད་པར་ཐལ། ཁྱོད་ཐམས་ཅད་མཁྱེན་པའི་
ཡེ་ཤེས་ཀྱིས་མ་གཟི གས་པའི་ ཕྱིར། མ་གྲུབ་ན། སངས་ རྒྱུས་རང་སྣང་ལ་ ཡོད་པར་ཐལ་ལོ། །ཁོ་ན་རེ། །
སངས་རྒྱས་འཕགས་པས་ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་མཉམ་གཞག་ཡེ་ཤེས་ཀྱི་ གཟིགས་
ངོར་གཟུགས་སྐུ་གཉིས་མེད་པ་དེ་དེ་གཉིས་སངས་རྒྱས་རང་ སྣང་ལ་མེད་པའི་དོན་ཡིན་ཞེས་ཟེར་ན། དེ་
འདྲའི་མཉམ་བཞག་ཡེ་ཤེས་ཆོས་ཅན། ཁྱོད་ཀྱི་ གཟི གས་ངོར་གཟུགས་སྐུ་གཉིས་ཡོད་པར་ཐལ། ཁྱོད་
495



ཀྱིས་ཤེས་བྱ་ཇི་སྙེད་པ་ཐམས་ཅད་ལག་མཐིལ་དུ་སྐྱུ་རུ་ར་བཞག་པ་ལྟར་མངོན་སུམ་དུ་གཟི གས་པའི་་་་་་
ཕྱིར།
ཁ་ཅིག གཟུགས་སྐུ་གཉིས་སངས་རྒྱས་རང་རྒྱུད་ཀྱིས་མ་བསྡུས་ཟེར་ན། གཟུགས་སྐུ་གཉིས་
གང་ཟག་སུ་གང་གི་རྒྱུད་ཀྱིས་མ་བསྡུས་པ་ཡིན་ནམ། དེ་གདུལ་བྱའི་རྒྱུད་ཀྱིས་བསྡུས། དང་པོ་ལྟར་
ན༑ བྱང་སེམས་འཕགས་ པས་སྦྱིན་པ་གཏོང་བ་དང་ཚུལ་ཁྲིམས་བསྲུང་བ་སོགས་རང་རྒྱུད་ལ་གོམས་པར་
བྱས པ་ལས་ འབྲས་བུ་མཐར་ཐུག་ཐོབ་པ་མི་སྲིད་ པར་ཐལ། བསོད་ནམས་ཀྱི་ཚོགས་གོམས་པའི་འབྲས་
བུ་མཐར་ཐུག་པ་དེ་གང་ཟག་གང་གི་རྒྱུད་ཀྱིས་ཐོབ་པ་མི་སྲིད་པའི་ཕྱིར་ཏེ། གཟུགས་སྐུ་གཉིས་གང་
ཟག་སུ་གང་གི་རྒྱུད་ཀྱིས་བསྡུས་པ་མི་སྲིད་པའི་ཕྱིར།
ཁོ་ན་རེ། སྐྱོན་མེད་དེ། ས་བཅུ་རྒྱུན་མཐའི་བར་དུ་རང་རྒྱུད་ཀྱིས་བསྡུས་པའི་ཚོགས་གཉིས་གོམས་
པར་བྱས་པས་སངས་རྒྱས་པའི་ཚེ་རིག་པ་རྒྱུན་ཆད་ནས་དེ་བཞིན་ཉིད་རྣམ་པར་དག་པའི་རང་བཞིན་་་་་་་
འབའ་ཞིག་ཏུ་འགྱུར་བ་ཡིན་ནོ་ཞེ་ན། འོ་ན་རྒྱང་འཕེན་གྱིས་འཆི་ཁ་ཚུན་ཆད་དུ་རིག་པ་ཡོད་ཀྱི་དེ་
ཕན་ཆད་ན་མེད་པར་ཁས་བླངས་པ་ལ་གནོད་པ་ཅུང་ཟད་ཀྱང་མེད་པར་ཐལ། དམ་བཅའ་དེའི་ཕྱིར།
གཉིས་པ་ལྟར་ན། གང་ཟག་ལྷས་བྱིན་གྱི་གཏོང་སེམས་དང་སྤོང་སེམས་མཐར་ཐུག་པ་ན། དེ་དང་
རྒྱུད་ཐ་དད་དུ་གྱུར་པའི་མཆོད་སྦྱིན་ཚེ་རིང་བ་དང་ལོངས་སྤྱོད་ཆེ་བའི་མཐར་ཐུག་པར་འདོད་རིགས་པར་
ཐལ༑ གཟུགས་སྐུ་གཉིས་གདུལ་བྱའི་རྒྱུད་ཀྱིས་བསྡུས་པའི་ཕྱིར། །
ཁ་ཅིག གཟུགས་སྐུ་གཉིས་སངས་རྒྱས་མ་ཡིན་ཟེར་ན། ངག་སྨྲ་དེ་ངག་སྨྲ་བའི་སྐྱེས་བུ་ཕ་རོལ་
པོ་ཀུན་མཁྱེན་མ་ཡིན་ པར་སྒྲུབ་པའི་རྟགས་ཡང་དག་ཏུ་ཐལ། དམ་བཅའ་དེའི་ཕྱིར། ཁོ་ན་རེ། དམ་
བཅའ་དེར་ཐལ། སུམ་བརྒྱ་པར། གང་དག་ང་ལ་གཟུགས་སུ་མཐོང་། །གང་དག་ང་ལ་སྒྲར་ཤེས་
པ། །ལོག་པའི་ལམ་དུ་ཞུགས་པ་སྟེ། །སྐྱེ་བོ་དེ་དག་ང་མི་མཐོང་། །ཞེས་གསུངས་པའི་ཕྱིར་ན་མ་
ཁྱབ་སྟེ། གཟུགས་སྐུ་གཉིས་སངས་རྒྱས་མིན་པའི་ཤེས་བྱེད་དུ་ལུང་དེ་འདྲེན་མི་རིགས་པའི་ཕྱིར་ཏེ།
ལུང་དེ་གསུང་བ་པོ་བཅོམ་ལྡན་འདས་མ་ཡིན་པའི་ཕྱིར་ཏེ། དེ་སངས་རྒྱས་མ་ཡིན་པའི་ཕྱིར་ཏེ། གཟུགས་
སྐུ་གཉིས་སངས་རྒྱས་མ་ཡིན་ པའི་ཕྱིར།
ཁ་ཅིག སངས་རྒྱས་ཀྱི་ས་ན་བེམ་པོས་བསྡུས་པའི་རྡུལ་ཕྲ་རབ་བསགས་པའི་ལུས་ཡོད་ཟེར་ན།
ཤེས་བྱ་ཆོས་ཅན། དེ་མེད་པར་ཐལ། ཡེ་ཤེས་ཆོས་སྐུ་དེ་གདུལ་བྱའི་སྣང་ངོར་གཟུགས་སྐུར་སྣང་བ་
ཡིན་ པའི་ཕྱིར་ཏེ། ཡེ་ཤེས་ཆོས་སྐུ་དེ་གདུལ་བྱ་ལ་གཟུགས་སྐུར་སྣང་བའི་ཕྱིར་ཏེ། སྙིང་པོའི་རྒྱུན་
497



J་
ལས། མཆོག་གི་སྤྲུལ་པའི་སྐུ་ཉིད་ཡེ་ཤེས་ཆོས་ཀྱི་སྐུ་ཉིད་སོ་སོ་སྐྱེ་བོ་འགའ་ཞིག་ལ་མཚན་དཔེས་སྦྲས་
པའི་གཟུགས་ཀྱི་སྐུར་སྣང་བ་དགའ་ལྡན་གྱི་གནས་ནས་འཕོ་བ་ལ་སོགས་པའི་ རིམ་པས་བྱང་ཆུབ་ཀྱི་ཤིང་་་་
དྲུང་དུ་མངོན་པར་རྫོགས་པར་འཚང་རྒྱུ་བའི་ཚུལ་བསྟན་པ་དེ་ཉིད་དོ། །ཞེས་པ་དང༌། དེས་ན་
སངས་རྒྱས་ཀྱི་ཡེ་ཤེས་ཉིད་གདགས་ པའི་གཞིར་བྱས་ནས་ གཟུགས་ཀྱི་སྐུར་རྣམ་པར་གཞག་པ་ཡིན་གྱི། །
བེམ་པོས་བསྡུས་པའི་རྡུལ་ཕྲ་རབ་བསགས་པའི་ལུས་ནི་ཅུང་ཟད་ཀྱང་མེད་པར་ཤེས་པར་བྱའོ། །ཞེས་་
གསུངས་པའི་ཕྱིར། གཞན་ཡང་། བེམ་པོ་ཡོད་པར་ཐལ། དམ་བཅའ་དེའི་ཕྱིར། འདོད་ན། ཕྱི་
དོན་ཡོད་པར་ཐལ་ལོ། །
ཁ་ཅིག གཟུགས་སྐུ་གཉིས་སངས་རྒྱས་རང་རྒྱུད་ཀྱིས་བསྡུས་པའི་ ཤེས་པ་ཡིན་ཞེས་ཟེར་ན། ཤེས་་
བྱ་ཆོས་ཅན། དེ་གཉིས་རྣམ་མཁྱེན་ཡིན་པར་ཐལ། དམ་བཅའ་དེའི་ཕྱིར། འདོད་ན། དེ་ཆོས་ཅན།
ཡེ་ཤེས་ཆོས་སྐུ་ཡིན་པར་ཐལ་ལོ། །འདོད་ན། དེ་ཆོས་ཅན། སངས་རྒྱས་ཁོ་ནའི་མངོན་སུམ་ གྱི་
སྤྱོད་ཡུལ་དུ་ཐལ་ལོ། །
ཁ་ཅིག གཟུགས་སྐུ་གཉིས་སངས་རྒྱས་མ་ཡིན་ཏེ། གལ་ཏེ་ཡིན་ན། བཻ་ཌཱུརྱའི་ས་གཞི་གཙང་་
མ་ལ་ཤར་བའི་བརྒྱ་བྱིན་གྱི་གཟུགས་བརྙན་དེ་བརྒྱ་བྱིན་ཡིན་པར་ཐལ། གདུལ་བྱའི་མིག་ཤེས་ལ་གཟུགས་
སྐུར་སྣང་བའི་ གཟུགས་སྐུ་གཉིས་སངས་རྒྱས་ཡིན་པའི་ཕྱིར་ན་མ་ཁྱབ། ཁྱབ་པར་ཐལ།
རྒྱུད་བླར། ཇི་ལྟར་བེ་ཌཱུརྱ་ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་འཆར་བ་་
བཞིན༑ །དེ་བཞིན་འགྲོ་བའི་ས་གཞི་གཙང་མ་ལ། །ཐུབ་པའི་དབང་པོའི་སྐུ་ཡི་གཟུགས་བརྙན་
འཆར། །ཞེས་གསུངས་པའི་ཕྱིར་ན་མ་ཁྱབ་སྟེ། ལུང་དེས་བཻ་ཌཱུརྱའི་ས་གཞི་གཙང་མ་ལ་བརྒྱ་བྱིན་
གྱི་གཟུགས་བརྙན་ཤར་བ་བཞིན་དུ། གདུལ་བྱ་ལས་དག་པའི་མིག་ཤེས་ལ་གཟུགས་སྐུ་སྣང་བ་དེ་བ སྟན་་
པའི་ཕྱིར། ཁ་ཅིག མཆོག་གི་སྤྲུལ་སྐུ་དེ་ལོངས་སྐུའི་གཟུགས་བརྙན་ཡིན་ཏེ། རྒྱུད་བླ་མར། གཟུགས་
བརྙན་གྱི་ནི་རང་བཞིན་ཕྱིར། །སྤྲུལ་པ་གསེར་གྱི་ གཟུགས་ལྟ་བུ། །ཞེས་གསུངས་པའི་ཕྱིར་ན་མ་
ཁྱབ་སྟེ། ལུང་དེས་ཟླ་བས་བདག་རྐྱེན་བྱས་ནས་ཆུའི་ནང་དུ་ཟླ་བའི་ གཟུགས་བརྙན་འཆར་བ་བཞིན་
དུ༑ ལོངས་སྐུས་བདག་རྐྱེན་བྱས་ནས་གདུལ་བྱ་ལས་དག་པ་ལ་སྤྲུལ་སྐུའི་སྣང་བ་འཆར་བ་དེ་བསྟན་
པའི་ ཕྱིར།།
གཞན་ཡང་། མཆོག་གི་སྤྲུལ་སྐུའི་བྱད་བཞིན་དེ་ལོངས་སྐུའི་བྱད་བཞིན་ཡིན་པར་ཐལ། དམ་་
བཅའ་དེའི་ཕྱིར། འདོད་ན། དེ་ཆོས་ཅན། བྱད་བཞིན་གྱི་ གཟུགས་བརྙན་ཡིན་ པར་ཐལ། འདོད་
ད
ད
སྤྱི
498



༡
པའི་ཕྱིར། འདོད་མི་ནུས་ཏེ། བྱད་བཞིན་ཡིན་ པའི་ ཕྱིར།
ཁ་ཅིག ལོངས་ སྐུ་དང་དངོས་རྒྱུ་ཚོགས་པ་ཚར་གཅིག་ལ་རག་ལས་ཀྱི་འབྲེལ་བ་གྲུབ་པའི་སྤྲུལ་སྐུ་
དེ་འོག་མིན་ཁོ་ནར་བཞུགས་ཟེར་ན། དེའི་ཆེད་དུ་བྱ་བའི་གདུལ་བྱ་དེ་ལོངས་སྐུའི་ཆེད་དུ་བྱ་བའི་ གདུལ་
བྱ་ཡིན་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ། དེ་སྤྲུལ་སྐུའི་ཆེད་དུ་བྱ་བའི་ གདུལ་
བྱ་ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཁ་ཅིག ལོངས་སྐུའི་གནས་འོག་མིན་དེ་གནས་གཙང་
ལྔའི་ནང་ཚན་གྱི་འོག་མིན་ལ་བྱེད་ཟེར་ན། ལོངས་སྐུའི་ཆེད་དུ་བྱ་བའི་ གདུལ་བྱ་ཕྱིར་མི་འོང་ཡོད་པར་
ཐལ། དམ་བཅའ་འཐད་པ་གང་ཞིག གནས་གཙང་ལྔའི་ནང་ཚན་དུ་གྱུར་པའི་འོག་མིན་གྱི་རྟེན་
ཅན་གྱི་ཕྱིར་མི་འོང་ཡོད་པའི་ཕྱིར་ཏེ། གཟུགས་སུ་ཉེར་འགྲོའི་ཕྱིར་མི་འོང་འོག་མིན་མཐར་ཐུག་འགྲོ་
ཡོད་པའི་ཕྱིར།
ཁ་ཅིག ལོངས་སྐུ་བཞུ གས་པའི་གནས་འོག་མིན་དེ་གཟུགས་ཁམས་མ་ཡིན་ཏེ། ལོངས སྐུ་དེ་
གཟུགས་ཁམས་ཀྱི་རྟེན་ཅན་མ་ཡིན་ པའི་ ཕྱིར། མ་གྲུབ་ན། གཟུགས་ཁམས་ཀྱི་རྟེན་ལ་ལྕེའི་རྣམ་པར་
ཤེས་པ་ཡོད་པར་ཐལ། མ་གྲུབ་པ་དེའི་ཕྱིར། ཁྱབ་སྟེ། ལོངས་སྐུའི་རྒྱུད་ལ་ལྕེའི་རྣམ་ཤེས་ཡོད་པའི་
ཕྱིར་ཏེ། འདི་ལ་རོ་མི་ཞིམ་པ་རོ་མཆོག་སྣང་། ཞེས་གསུངས་ པའི་ཕྱིར། འདོད་ན། དེ་ན་དྲི་
རོ་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། ཀུན་བཏུས་ལས། དེ་ན་དྲི་དང་རོ་ནི་རང་
བཞིན་གྱིས་མེད་དེ། ཁམ་ཟས་ལ་འདོད་ཆགས་དང་བྲལ་བའི་ཕྱིར། ཞེས་གསུངས་པའི་ཕྱིར་ཟེར་ན།
གཟུགས་ཁམས་ན་མི་དགེ་བ་མེད་པར་ཐལ། མཛོད་ལས། དེ་ལས་ འགྱོད་གཉིད་མི་དགེ་རྣམས། །
བསམ་ གཏན་དང་པོ་དག་ན་མེད། །ཅེས་གསུངས་པའི་ཕྱིར། ཁྱབ་པ་ཁས། ཁོ་ན་རེ། སྐྱོན་མེད་
དེ། གཟུགས་ཀྱི་སས་བསྡུས་ཀྱི་མི་དགེ་བ་མེད་པ་ལུང་དེའི་དོན་ཡིན་པའི་ཕྱིར་ཟེར་ན། ལུང་སྔ་མ་ལ་
ཡང་དེ་དང་མཚུངས་སོ། །
གཞན་ཡང་། གཟུགས་ཁམས་ན་ལྕེའི་རྣམ་ཤེས་ཡོད་པར་ཐལ། དེ་ན་སྣའི་རྣམ་ཤེས་ཡོད་ པའི་
ཕྱིར་ཏེ། གཟུགས་ཀྱི་བར་སྲིད་ཀྱི་རྟེན་ལ་སྣའི་རྣམ་པར་ཤེས་པ་ཡོད་པ་གང་ཞིག དེ་འདྲ་བ་དེ་
གཟུགས་ཁམས་པ་ཡིན་པའི་ཕྱིར། དང་པོ་མ་གྲུབ་ན། དེ་ཆོས་ཅན། ཁྱོད་གྱི་རྒྱུད་ལ་སྣའི་རྣམ་ཤེས་
ཡོད་པར་ཐལ། ཁྱོད་དྲི་ཟ་ཡིན་པའི་ཕྱིར་ཏེ། ཁྱོད་བར་སྲིད་ཀྱི་སེམས་ ཅན་ ཡིན་ པའི་ཕྱིར། ཁྱབ་སྟེ།
མཛོད་ལས། མི་ལྡོག་དེ་ནི་དྲི་ཟ་འོ། །ཞེས་གསུངས་པའི་ཕྱིར། །
རང་ལུགས་ལ། ལོངས་སྐུ་ལ་མཚན་ཉིད། མཚན་གཞི། ཁྱད་ཆོས་ཡོན་ཏན་རྒྱས་པར་བཤད་
ཅུ
བ
499



ས
པ
པ་དང་ གསུམ་ལས། དང་པོ་ནི། ངེས་པ་ལྔ་དང་ལྡན་པའི་མཐར་ཐུག་པའི་ གཟུགས་སྐུ། ལོངས་སྐུའི་
མཚན་ཉིད། ངེས་པ་ལྔ་ཡང་ཡོད་དེ། གནས་ངེས་པ་འོག་མིན་སྟུག་པོ་བཀོད་པ་ཁོ་ནར་བཞུགས་པ།
འཁོར་ངེས་པ་བྱང་འཕགས་ཤ་སྟག་གིས་བསྐོར་བ། ཆོས་ངེས་པ་ཐེག་ཆེན་གྱི་ཆོས་འ བ འ་ཞིག་གསུངས་
པ། སྐུ་ངེས་པ་མཚན་དཔེ་གསལ་རྫོགས་ཀྱིས་སྤྲས་པ། དུས་ངེས་པ་འཁོར་བ་མ་སྟོང་གི་བར་དུ་བཞུགས་
པ་རྣམས་སུ་ཡོད་པའི་ཕྱིར་ཏེ། ཚིག་གསལ་ལས། གཞན་གང་དག་ལས་ ལོངས་སྤྱོད་རྫོགས་ པའི་སྐུ་
མྱ་ངན་ལས་འདའ་བར་བཤད་པ་དེ་དག་ནི་སྔར་བཤད་པ་ལྟར་སྤྲུལ་པའི་སྐུ་ལ་ལོངས་སྤྱོད་རྫོགས་ པའི་་་་་
སྐུར་བཏགས་པའི་དབང་དུ་བྱས་པ་ཡིན་གྱི། ལོངས་སྤྱོད་རྫོགས་པའི་སྐུ་ཡེ་ཤེས་རྣམ་པར་དག་པའི་
གཞིར་གྱུར་པ་ན་ནམ་ཡང་མྱ་ངན་ལས་མི་འདའ་བའི་སྐད་ཅིག་མའི་རྒྱུན་ཅན་ཉིད་དུ་ནི་གནས་པར་་་་་་་་་
གསུངས་སོ། །ཞེས་གསུངས་ པའི་ཕྱིར། །
ངེས་པ་ལྔའི་ཐ་སྙད་བྱེད་པ་ཡང་མདོ་དང་བསྟན་བཅོས་རྣམས་སུ་ཕྱོགས་རེ་ཙམ་བསྟན་པ་སྣ་བསྡུས་་་
ནས་བྱས་པ་ཡིན་གྱི། དེ་རྣམས་ཕྱོགས་གཅིག་ཏུ་བསྡོམས་ནས་སྟོན་པའི་ཚད་ལྡན་གྱི་ གཞུང་མེད་དེ། །
ལེགས་བཤད་གསེར་ཕྲེང་ལས། འདི་ལ་ངེས་པ་ལྔ་ལྡན་དུ་སྨྲ་བ་ནི། དོན་བསྡུས་སྒྲོན་མེར། ངེས་པ་
བཞི་སྟེ་འཁོར་དང་ནི། །གནས་དང་སྟོན་པ་ཆོས་སུ་སྟེ། །ཞེས་པ་ཙམ་ལས་མ་མཐོང་ལ། འདིས་
ནི་ཁུངས་མི་ཐུབ་ཅིང་དེར་མ་ཟད་ཐེག་བསྡུས་ལྟར་ན་དེ་ལ་གནོད་པ་ཡང་སྣང་བས་དཔྱད་པར་བྱའོ། །
ཞེས་གསུངས་པའི་ཕྱིར། ཐེག་བསྡུས་ཀྱི་གནོད་པ་ནི། ཐེག་བསྡུས་ལས་ རྒྱལ་བ་འོད་དཔག་མེད་ལོངས་
སྐུར་བ ཤད་པས་སོ། །
སྐབས་ འདིའི་མདོས་ཀྱང་གནས་ངེས་པ་མ་གཏོ གས་ངེས་པ་བཞི་བསྟན་ལ། རྩ་བར་སྐུ་ངེས་པ་
དང་ཆོས་ངེས་པ་གཉིས་དངོས་སུ་བསྟན་ནས་འགྲེལ་པར་དེའི་སྟེང་དུ་འཁོར་ངེས་པ་དང་ གསུམ་དངོས་སུ་་
བསྟན་ཏོ། །འདིའི་འཁོར་གྱི་བྱང་འཕགས་དེ་གང་ལ་བྱེད་ཅེ་ན། གཞུང་ཁ་ཅིག་ལས། ས་བཅུ་པ་
ལ་གནས་པ། ཞེས་འབྱུང་ལ། དེ་དང་མཐུན་པར་སློབ་དཔོན་ཆེན་པོས་ཀྱང་བཞེད་ལ། ཉི་སྣང་དང་
ཉི་ཁྲི་རྣམ་འགྲེལ་ལས་ནི། བྱང་ཆེན་ས་ཆེན་པོ་ལ་བཞུགས་པ་རྣམས་ཞེས་པ་ཙམ་ལས་མ་གསུངས་ལ།
རང་ལུགས་ནི་ས་ཐོབ་པའི་བྱང་སེམས་ཐམས་ཅད་ལ་བྱེད་པ་ཡིན་ཏེ། གཞུང་ཁ་ཅིག་ལས། ས་བཅུ་
ལ་གནས་པ། ཞེས་འབྱུང་ཞིང༌། རྒྱན་སྣང་ལས། བྱང་ཆེན་ས་ལ་བཞུགས་པ་རྣམས་དང༌། ཞེས་
དང་། ཤེར་སྒྲོན་དང་ གྲགས་ ཆར་ཡང་དེ་ལྟར་བཤད་ཅིང༌། དག་ལྡན་ལས་ ཀྱང་། བྱང་སེམས་ས་ཐོབ་
པ་རྣམས་ ཀྱི་རྫོགས་པར་ལོངས་སྤྱོད་པའོ། །ཞེས་གསུངས་པའི་ཕྱིར། དེ་དང་མཐུན་པར་དཔལ་ལྡན་
500



-
ཟླ་བས་ཀྱང་བཞེད་དེ། སྐྱབས་འགྲོ་བདུན་ཅུ་པ་ལས། སངས་རྒྱས་རྣམས་ཀྱི་གཟུགས་སྐུ་ནི། །མཚན་
དང་དཔེ་བྱད་རབ་འབར་ཞིང་། །སྐྱེ་བོ་རྣམས་ལས་སྣ་ཚོགས་གཟུགས། །རང་མོས་དབང་གིས་
འཛིན་པ་་བྱེད། །བསོད་ནམས་ཚོགས་ནི་དཔག་མེད་ལས། །བྱུང་བ་དེ་ནི་རྒྱལ་བའི་སྲས། །ས་
བཅུ་ལ་ནི་གནས་རྣམས་ཀྱིས། །དེ་ལྟ་བུ་ཡི་སྐུར་གཟིགས་སོ། །འདི་དེ་ཆོས་རྫོགས་ལོངས་སྤྱོད་
ལས། །རྒྱལ་སྲས་རྣམས་ཀྱི་སྤྱད་བྱའོ། ཞེས་སོགས་གསུངས་པའི་ཕྱིར། །
གཉིས་པ་ནི། འོག་མིན་གྱི་རྟེན་ཅན་གྱི་ རྒྱལ་བ་རྡོ་རྗེ་འཆང་ལྟ་བུའོ། །
གསུམ་པ་ལ། རྒྱུད་བླར་གསུངས་ཚུལ་་་ང༌། མདོ་སྡེའི་རྒྱན་ལས་ གསུངས་ཚུལ་དང༌། སངས་རྒྱས་
ཀྱི་མཚན་དཔེའི་ཡོན་ཏན་བྱེ་བྲག་ཏུ་བཤད་པའོ།།
དང་པོ་ནི། ལོངས་སྤྱོད་རྫོགས་ པའི་སྐུ་ཆོས་ཅན། ཁྱད་ཆོས་ལྔ་དང་ལྡན་ཏེ། སྐུ་སྟོན་པ་དང༌།
གསུང་བརྗོད་པ་དང༌། ཐུགས་མཛད་པ་རྒྱུན་མི་འཆད་པ་གསུམ་དང༌། དེ་དག་ལ་འབད་རྩོལ་གྱི་མངོན་
པར་འདུ་བྱེད་པ་མེད་པ་དང༌། རྒྱུད་ཐ་དད་པ་ལྟ་བུ་དུ་མར་སྣང་ཡང་དེ་ལྟར་དུ་མ་གྲུབ་པར་སྟོན་པའི་
ཁྱད་པར་ལྔ་དང་ལྡན་པའི་ཕྱིར། རྟགས་དང་པོ་གཉིས་གྲུབ་སྟེ། དྲང་ངེས་སྣ་ཚོགས་པའི་ཆོས་ལ་རྫོགས་
པར་ལོངས་སྤྱོད་པའི་རང་ བཞིན་གང་ཞིག གསུང་གི་ཆོས་རྒྱུན་མི་འཆད་དུ་སྣང་བའི་གཟུགས་སྐུ་ཡིན་
པའི་ཕྱིར། གསུམ་པ་གྲུབ་སྟེ། ཐུགས་རྗེ་ཆེན་པོ་དག་པའི་རྒྱུ་མཐུན་པའི་བྱང་ཆེན་རྣམས་དང༌། བརྒྱུད་
ནས་རིགས་ཅན་གསུམ་ གའི་འགྲོ་དོན་རྒྱུན་མི་འཆད་དུ་མཛད་པའི་ཕྱིར། བཞི་པ་གྲུབ་སྟེ། བཤད་མ་
ཐག་པའི་ཡོན་ཏན་གསུམ་པོ་དེ་ལ་འབད་རྩོལ་གྱི་རྣམ་རྟོག་མེད་ཅིང་གདུལ་བྱའི་འདོད་པ་ཇི་ལྟ་བ་བཞིན་་་
དུ་ཡོངས་སུ་སྐོང་བར་མཛད་པའི་ཕྱིར། ལྔ་པ་གྲུབ་སྟེ། ཡིད་བཞིན་གྱི་ནོར་བུའི་མཐུན་པའི་ངོ་བོ་དང་
ཁ་དོག་སྣ་ཚོགས་སུ་མ་གྲུབ་ཀྱང་། ཚོན་སྣ་ཚོགས་དང་འཕྲད་པ་ན་ནོར་བུ་དེ་རང་གི་ཁ་དོག་དངོས་མ་
ཡིན་པར། ཚོན་དེ་དང་དེའི་ཁ་དོག་ཏུ་སྣང་བ་ལྟར། རང་གི་བསམ་ པ་སྣ་ཚོགས་ པའི་འགྲོ་བའི་
རྐྱེན་སྣ་ཚོགས་པའི་ དབང་ གིས་ཁྱབ་བདག་ལོངས་སྐུ་རང་གི་སྐུ་དངོས་མ་ཡིན་ པར་སྣ་ཚོགས་སུ་སྣང་ཡང་་་་་
སྣང་བ་ལྟར་མ་གྲུབ་པའི་གཟུགས་སྐུ་ཡིན་པའི་ཕྱིར། དེ་ལྟར་ཡང་། རྒྱུད་བླ་མ་ལས། བརྗོད་སྟོན་མཛད་
རྒྱུན་མི་འཆད་དང་། །མངོན་པར་འདུ་བྱེད་མེད་པ་དང༌། །དེ་ཡི་ངོ་བོ་མིན་སྟོན་ལ། །འདིར་
ནི་སྣ་ཚོགས་རྣམ་ལྔར་བརྗོད། །ཇི་ལྟར་ཚོན་ནི་སྣ་ཚོགས་ཀྱིས། །ནོར་བུ་དེ་དངོས་མིན་སྣང་ལྟར། །
དེ་བཞིན་འགྲོ་རྐྱེན་སྣ་ཚོགས་ཀྱིས། །ཁྱབ་བདག་དེ་དངོས་མིན་པར་སྣང༌། །ཞེས་གསུངས་པའི་ཕྱིར།
གཉིས་པ་ནི། ལོངས་སྤྱོད་རྫོགས་པའི་སྐུ་ཆོས་ཅན། ཁྱད་ཆོས་དྲུག་དང་ལྡན་ཏེ། ཁམས་ཀུན་ཏུ་
t
，
501.



ཀུན་ཏུ་བཟང་པོ་ལ་སོགས་པའི་འཁོར་ཡོངས་སུ་སྡུད་པའི་ཁྱད་པར། བཻ་ཌཱུརྱ་ལ་སོགས་པའི་ཞིང་གི་ཁྱད་
པར། དབང་པོའི་ཏོག་ལ་སོགས་པའི་མཚན་གྱི་ཁྱད་པར། ཆེ་ཆུང་ལ་སོགས་པའི་སྐུའི་ཁྱད་པར།
བློ་གྲོས་མི་ཟད་པ་ལ་སོགས་པ་ཆོས་ལ་རྫོགས་པར་ལོངས་སྤྱོད་པའི་ཁྱད་པར། མཛད་པ་འཕྲིན་ལས་ དག་
གི་ཐ་དད་པའི་ ཁྱད་པར་རྣམས་དང་ལྡན་པའི་ཕྱིར་ཏེ། དེ་ལྟར་ཡང་། མདོ་སྡེའི་རྒྱན་ལས། ལོངས་
སྤྱོད་རྫོགས་པ་ཁམས་ཀུན་ཏུ། །འཁོར་ཡོངས་སྡུད་དང་ཞིང དང་མཚན། །སྐུ་དང་ཆོས་རྫོགས་ལོངས་
སྤྱོད་དང༌། །མཛད་པ་དག་གི་ཐ་དད་དེ། །ཞེས་གསུངས་པའི་ཕྱིར།
གསུམ་པ་ལ། ངོ་བོ། དབྱེ་བ། སངས་རྒྱས་ཀྱི་མཚན་དཔེ་མཆོག་ཏུ་བསྒྲུབ་པ། ཐོབ་བྱེད་ཀྱི་རྒྱུ་
བ ཤད་པའོ། །དང་པོ་ནི། རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་སེམས་ལ་
བརྟེན་ནས་དེ་བཞིན་གཤེགས་པ་རྣམས་སྐྱེས་བུ་དམ་པར་མཚོན་པར་བྱེད་པའམ། དེ་བཞིན་གཤེགས་པའི་
ཐུགས་རྒྱུད་ཀྱི་ཡོན་ཏན་གཞན་དག་གི་གོ་བྱེད་གང་རུང་དུ་གྱུར་པའི་རྣམ་དཀར་གྱི་ཡོན་ཏན་དེ། སངས་
རྒྱས་ཀྱི་མཚན་དཔེའི་ཡོན་ཏན་གྱི་མཚན་ཉིད་ཡིན་ཏེ། མདོ་སྡེའི་རྒྱུན་ལས། ལུས་ཅན་རྣམས་ཀྱིས་ཁྱོད་
མཐོང་ན། །སྐྱེས་བུ་དམ་པ་ལེགས་པར་མཐོང་། །མཐོང་བ་ཙམ་གྱིས་རབ་དང་བར། །མཛད་པ་
ཁྱོད་ལ་ཕྱག་འཚལ་ལོ། །ཞེས་གསུངས་པའི་ཕྱིར་དང་། ཀུན་བཏུས་ལས། མཚན་དང་དཔེ་བྱད་
བཟང་པོ་རྣམས་ཀྱིས་ལས་ ཅི་མཛད་ཅེ་ན། མཐོང་མ་ཐག་ཏུ་སྐྱེས་བུ་ཆེན་པོ་ཉིད་དུ་ཡིད་ཆེས་པར་
མཛད་པའོ། །ཞེས་གསུངས་ པའི་ཕྱིར། །
གཉིས་པ་ནི། དེ་ལ་དབྱེ་ན། མཚན་དང་དཔེ་བྱད་ཀྱི་ཡོན་ཏན་གཉིས་ལས། རང་གི་བདག་རྐྱེན་
དུ་གྱུར་པའི་བསམ་གཏན་གྱི་དངོས་གཞི་ལ་བརྟེན་ནས་དེ་བཞིན་གཤེགས་པ་རྣམས་སྐྱེས་བུ་དམ་པར་་་་་་་
མཚོན་པར་བྱེད་པའི་རྣམ་དཀར་གྱི་ཡོན་ཏན། སངས་ རྒྱུས་ཀྱི་མཚན་བཟང་གི་ཡོན་ཏན་གྱི་མཚན་
ཉིད༑ དེ་ལ་བརྟེན་ནས་དེ་བཞིན་གཤེགས་ པའི་ཐུགས་རྒྱུད་ཀྱི་ཡོན་ཏན་རྣམ་ དག་གདུལ་བྱ་གཞན་དག་
ལ་གོ་བར་བྱེད་ པའི་རྣམ་དཀར་གྱི་ཡོན་ཏན། སངས་རྒྱས་ཀྱི་ དཔེ་བྱད་ཀྱི་ཡོན་ཏན་གྱི་ མཚན་ཉིད།
འོ་ན་མཚན་དཔེ་འདི་དག་གཟུགས་ཤེས་ལྡན་མིན་འདུ་བྱེད་ གསུམ་པོ་གང་ཡིན་ཟེར་ན། འདི་ལ་
མཁས་པ་ཁ་ཅིག་དེ་རྣམས་ལ་ཤེས་པ་དང་རྣམ་སྨིན་གྱི་ཆར་གྱུར་པའི་དབྱིབས་དང་ཁ་དོག་སོགས་དུ་མ་་་་་
ཡོད་དེ། ཀུན་བཏུས་ལས། མཚན་དང་དཔེ་བྱད་བཟང་པོ་གང་ཞེ་ན། བསམ་གཏན་ལ་བརྟེན་
ནས་མཚན་དང་དཔེ་བྱད་བཟང་པོས་བརྒྱན་པའི་སྐུ་སྟོན་པ་དང་ཡང་དག་པར་འབྱོར་བའི་ཏིང་ངེ་འཛིན་་་
དང་ཤེས་རབ་གང་ཡིན་པ་དང་། དེ་དག་དང་མཚུངས་པར་ལྡན་པའི་སེམས་དང་སེམས་ལས་བྱུང་
502



བའི་ཆོས་རྣམས་དང༌། དེ་དག་ལས་བྱུང་བའི་རྣམ་པར་སྨིན་པའོ། །ཞེས་ གསུངས་པའི་ཕྱིར།
ཞེས་གསུངས།
ཁ་ཅིག། དེ་རྣམས་ཤེས་པ་ཡིན་ཟེར་ན། མཚན་དཔེ་རྣམས་ཡེ་ཤེས་ཆོས་སྐུ་ཡིན་ པར་ཐལ། དེ་
ཤེས་པ་ཡིན་པའི་ཕྱིར། འདོད་ན། དེ་ཆོས་ཅན། སངས་རྒྱས་འཕགས་པ་ཁོ་ནའི་མངོན་སུམ་གྱི་སྤྱོད་
ཡུལ་དུ་ཐལ། འདོད་པའི་ཕྱིར། འདོད་མི་ནུས་ཏེ། བྱང་འཕ གས་ཀྱི་མངོན་སུམ་གྱི་སྤྱོད་ཡུལ་ཡིན་
པའི་ ཕྱིར། དེ་དེར་ཐལ། སངས་ རྒྱས་ཀྱི་མཚན་དཔེ་དེ་རྣམས་བྱང་འཕགས་ཀྱི་མངོན་སུམ་གྱི་སྤྱོད་
ཡུལ་ཡིན་པའི་ཕྱིར་ཏེ། གཟུགས་སྐུ་གཉིས་པོ་དེ་དེ་ཡིན་པའི་ཕྱིར། །
ཁ་ཅིག དེ་རྣམས་ཁ་དོག་དང་དབྱིབས་ཅི་རིགས་ཀྱིས་བསྡུས་པའི་གཟུགས་ཡིན་ཏེ། དེ་རྣམས་
མིག་ཤེས་ཀྱི་ གཟུང་བྱ་ཡིན་པའི་ཕྱིར་ཏེ། དེ་རྣམས་མངོན་སུམ་དུ་མཐོང་བའི་སེམས་ཅན་ཡོད་པའི་
ཕྱིར། ཞེས་གསུངས། དེ་ཡང་མི་འཐད་དེ། དེར་གྱུར་པའི་ཤེས་པ་ཡོད་པའི་ཕྱིར། རྟ གས་འོག་ཏུ་སྒྲུབ་
བོ། ༑
དང་པོ་ལ་དབྱེ་ན་སོ་གཉིས་སུ་ཡོད་དེ། དེ་ལ་ཕྱག་ཞབས་ཀྱི་འཁོར་ལོའི་མཚན་དང་། རུས་སྦལ་
གྱི་ལྟོ་བཞིན་ཞབས་མཐིལ་མཉམ་པ་དང༌། ཕྱག་ཞབས་ཀྱི་སོར་མོ་རྣམས་ངང་པ་ལྟར་དྲ་བར་འབྲེལ་བ་
དང༌། ཕྱག་ཞབས་རྣམས་འཇམ་ཞིང་གཞོན་ཤ་ཆགས་པ་དང་། ཕྱག་ཞབས་ཀྱི་རྒྱབ་བཞི་དང་ཕྲག་
པའི་ ཐལ་གོང་གཉིས་དང་ལྟག་པའི་ རྒྱབ་སྟེ། བདུན་ཤས་ཁེངས་ཏེ་མཐོ་བ་དང༌། སོར་མོ་རྣམས་རིང་
བ་དང༌། ཞབས་མཐིལ་གྱི་ བཞི་ཆ་ཕྱིར་འཕགས་པའི་རྟིང་བ་ཡངས་པ་དང༌། སྐུ་ཆེ་ཞིང་དྲང་བ་
དང་། ཞབས་ ཀྱི་ ལྷ་ང་དང་ལོང་བུ་ཆེར་མི་མངོན་པ་དང་། སྐུའི་སྤུ་རྣམས་རེ་རེ་ནས་གྱེན་དུ་ཕྱོགས་པ་
པ་སྟེ་བཅུ་དང༌། ཞབས་ ཀྱི་བྱིན་པ་ཟླུམ་ཞིང་རྒྱས་པ་རི་དྭགས་ཨེ་ན་ཡའི་འདྲ་བ་དང༌། ཕྱག་རིང་ཞིང་
མཛེས་པ་དང༌། འདོམས་ཀྱི་སྦ་བ་སྦུབས་སུ་ནུབ་པ་དང་། ལྤགས་པའི་མདོག་གསེར་ལྟར་དག་ཅིང་
གསལ་བ་དང༌། ལྤགས་པ་སྲབ་ཅིང་འཇམ་པ་དང༌། བ་སྤུའི་ཁུང་བུ་རེ་རེ་ནས་སྤུ་གཉིས་གཉིས་མེད་
པར་རེ་རེ་གཡས་སུ་འཁྱིལ་བ་དང༌། སྨིན་མཚམས་སུ་མཛོད་སྤུས་བརྒྱན་པ་དང༌། རོ་སྟོད་སེང་གེ་
ལྟར་རྒྱས་པ་དང༌། དཔུང་མགོ་བུམ་པའི་མགྲིན་པ་ལྟར་ཟླུམ་པ་དང༌། དཔུང་མགོ་ཕན་ཚུན་གྱི་བར་
ཐལ་གོང་རྒྱས་པ་སྟེ་བཅུ་དང༌། རོ་མཆོག་ཏུ་སྣང་ཞིང་མཁྱེན་པ་དང༌། སྐུའི་ཡན་མན་ དང་འདོམ་
མཉམ་པ་ནྱ་གྲོ་ཏ་ལྟར་ཆུ་ཞེང་གབ་པ་དང་། དབུ་གཙུག་ཏོར་དང་ལྡན་པ་དང་། ལྗགས་རིང་ཞིང་
མཛེས་པ་དང་། གསུང་ཤེས་ཤིང་རྣམ་པར་ཤེས་པར་འགྱུར་བ་དང༌། མཉམ་པར་འོས་ཤིང་མི་མཐུན་
503



པ་མེད་པ་དང་། ཟབ་ཅིང་རྗེས་སུ་སྒྲོགས་པ་དང༌། བ ཏང་མི་བྲ་ཞིང་རྣར་སྙན་པ་དང་། མ་འཁྲུགས་
ཤིང་གསལ་བའི་ཡན་ལག་ལྔ་ལྡན་གྱི་ཚངས་དབྱངས་དང་ལྡན་པ་དང༌། འགྲམ་པ་ཟླུམ་ཞིང་རྒྱས་བ་
སེང་གེའི་འདྲ་བ་དང་། ཚེམས་ཤིན་ཏུ་དཀར་བ་དང་། ཚེམས་ཚད་མཉམ་པ་དང༌། བར་མཚམས་
མ་དོད་པའི་ཚེམས་ཐགས་བཟང་བ་དང་། ཚེམས་བཞི་བཅུ་ཚང་བ་དང༌། དཀར་ནག་གི་ཆ་མ་འདྲེས་
པ་སོགས་ཀྱི་སྤྱན་ནོར་བུ་མཐོན་མཐིང་དང་འདྲ་བ་དང༌། སྟེང་འོག་གི་རྫི་མ་རྣམས་ལེགས་པར་གཞོལ་
ཞིང་མ་འདྲེས་པ་བའི་རྫིམ་ལྟ་བུ་དང་བཅུ་གཉིས་ཏེ་སོ་གཉིས་སུ་ཡོད་པའི་ཕྱིར་རོ། །
གཉིས་པ་དཔེ་བྱད་ལ་དབྱེ་ན་བརྒྱད་ཅུ་ཡོད་དེ། ལོངས་སྐུའི་སེན་མོ་ཟངས་ཀྱི་མདོག་ལྟ་བུ་དང་།
སེན་མོའི་མདོག་སྣུམ་པ་དང༌། སེན་མོ་ཤང་ཤོང་མེད་པར་མཐོ་བ་དང༌། སོར་མོ་རྣམས་ཟླུམ་པ་དང་།
སོར་མོ་རྣམས་རྒྱས་པ་དང༌། སོར་མོ་བྱིན་གྱིས་ཕྲ་བ་དང༌། ལུས་ཀྱི་ རྩ་ཕྱི་ནས་མི་མངོན་པ་དང་། རྩ་
ལ་མདུད་པ་མེད་པ་དང༌། ཞབས་ཀྱི་ལོང་བུ་ཆུང་བ་མི་མངོན་པ་དང༌། ཞབས་རིང་ཐུང་མེད་པར་
མཉམ་པ་སྟེ་བཅུ་དང་། སེང་གེའི་སྟབས་སུ་གཤེགས་པ་དང༌། གླང་པོ་ཆེའི་སྟབས་སུ་གཤེགས་པ་
དང་། ངང་པ་ལྟར་ནམ་མཁར་གཤེགས་པ་དང་། ཁྱུ་མཆོག་གི་སྟབས་སུ་སེམས་ ཅན་གྱི་སྣ་འདྲེན་
པར་འདོད་པའི་གནས་སུ་གཤེགས་པ་དང་། གཡས་ཕྱོགས་སུ་ལྡོག་ཅིང་གཤེགས་པ་དང༌། མཛེས་
པར་གཤེགས་པ་དང་། མི་གཡོ་བར་གཤེགས་པ་དང༌། ཤ་རྒྱས་ཤིང་འགྱིང་ལེགས་པས་སྐུ་འཁྲིལ་བག་
ཆགས་པ་དང༌། གཙང་ཞིང་དག་པས་སྐུ་བྱི་དོར་བྱས་པ་ལྟ་བུ་དང༌། སྐུ་རིང་ཐུང་དང་ཕྲ་སྦོམ་སོགས་
ཐད་ཀར་མ་འཆོལ་བས་རིམ་པར་འཚམས་སྟེ་བཅུ་དང༌། སྐུ་རྣམ་པར་དག་པས་གཙང་བ་དང༌། སྐུ་
འཇམ་པ་ཉིད་དང་། སྐུ་རྣམ་པར་དག་པ་ཉིད་དང་ལྡན་པ་དང༌། མཚན་རྫོགས་པ་དང༌། སྐུའི་
ཁྱོན་ཆེ་ཞིང་ཁོ་ལག་ཡངས་པ་དང༌། གོམ་པ་ཆེ་ཆུང་མེད་པས་སྙོམས་པ་དང༌། སྤྱན་གཉིས་ར་རི་སོགས་
མེད་པར་དག་པ་དང༌། སྐུ་ཤིན་ཏུ་གཞོན་ཤ་ཅན་དང༌། སྐུ་ཤ་ཞུམ་པ་མེད་པ་དང༌། སྐུ་ཤ་རྒྱས་པ་
སྟེ་བཅུ་དང༌། སྐུ་ཤུ་མི་ལྷོད་པས་སྐུ་ཤིན་ཏུ་གྲིམ་པ་དང༌། ཕྱག་ཞབས་སོགས་ཡན་ལག་དང་སོར་ཚིགས་
སོགས་ཉིང་ལག་རིང་ཐུང་སོགས་ཆ་ཕྱེད་པས་ཤིན་ཏུ་རྣམ་པར་འབྱེས་པ་དང༌། གཟིགས་པ་གློ་བུར་
གྱི་དྲི་མའི་རབ་རིབ་མེད་པར་རྣམ་པར་དག་པ་དང༌། སྐུའི་ཕྱལ་ཟླུམ་པ་དང༌། རྐེད་སྐབས་འཚམ་
པས་སྐུ་སྐབས་ཕྱིན་པ་དང་། རྐེད་པ་ཧ་ཅང་མི་རིང་བས་སྐུ་མ་རྙོངས་པ་ཉིད་དང༌། སྐུའི་ཕྱལ་ཕྱང་།
ངེ་བ་མཐོ་དམན་མེད་པ་དང༌། ལྟེ་བ་གཏིང་ཟབ་པ་དང༌། ལྟེ་བའི་རི་མོ་གཡས་ཕྱོགས་སུ་འཁྱིལ་བ་
དང༌། སྤྱོད་ལམ་ཀུན་ནས་མཛེས་པ་དང་ལྡན་པ་སྟེ་བཅུ་དང་། སྒོ་གསུམ་གྱི་ཀུན་སྤྱོད་གཙང་བ་དང༌།
བ
504



སྐུ་ལ་སྨེ་བ་དང་ནག་པགས་མེད་པ་དང༌། ཕྱག་ཤིང་བལ་ལྟར་འཇམ་པ་དང༌། ཕྱག་གི་རི མོ་མདངས་
གསལ་བ་དང༌། ཕྱག་གི་རི་མོ་ཟབ་པ་དང༌། དེ་རིང་བ་དང༌། ཞལ་ཧ་ཅང་མི་རིང་བ་དང༌། ཞལ་
ལ་གཟུགས་ཀྱི་ གཟུགས་བརྙན་སྣང་བ་མཆུ་བིམ་པ་ལྟར་དམར་བ་དང༌། ལྗགས་མཉེན་པ་དང༌། ལྗགས་
སྲབ་པ་སྟེ་བཅུ་དང༌། ལྗགས་དམར་བ་དང༌། གསུང་འབྲུག་གི་སྒྲ་དང་ལྡན་པ་དང༌། གསུང་སྙན་
ཅིང་མཉེན་ལ་འཇམ་པ་དང༌། མཆེ་བ་ཟླུམ་པ་དང༌། མཆེ་བ་རྣོ་བ་དང༌། མཆེ་བ་དཀར་བ་དང་།
མཆེ་བ་རིང་ཐུང་མེད་པར་མཉམ་པ་དང༌། མཆེ་བ་བྱིན་གྱིས་ཕྲ་བ་དང༌། ཤངས་ གཟེངས་མཐོ་བ་
དང༌༑་ ཤངས་སྣབས་སོགས་ཀྱིས་དག་པའི་གཙང་བ་སྟེ་བཅུ་དང༌། སྤྱན་ཡངས་པ་དང༌། རྫི་མ་
མཛེས་ཤིང་སྡུག་པ་དང༌། སྤྱན་དཀར་ནག་མ་འདྲེས་པར་འབྱེས་ཤིང་པདྨའི་འདབ་མ་རྫོགས་པ་ལྟ་བུ་
དང་། སྨིན་ཚུགས་རིང་བ་དང༌། སྨིན་མ་འཇམ་ པ་དང༌། སྨིན་མ་སྣུམ་པ་དང༌། སྨིན་མའི་སྤུ་
རིང་ཐུང་མེད་པས་མཉམ་པ་དང༌། ཕྱག་རིང་ཞིང་རྒྱས་པ་དང༌། སྙན་རིང་ཐུང་དང་ ཆེ་ཆུང་
མེད་པར་མཉམ་པ་དང་། སྒྲ་ལ་འཇུག་པ་བྱེད་ པ་སོགས་སྙན་གྱི་དབང་པོ་མ་ཉམས་པ་སྟེ་བཅུ་དང༌།
དཔྲལ་པ་ལེགས་པར་འབྱེས་པས་སྐྲ་མཚམས་ལེགས་པར་དོད་པ་དང༌། དཔྲལ་པ་དབྱེས་ཆེ་བས་རྒྱས་
པ་དང༌། དབུ་གདུགས་ལྟར་ཤིན་ཏུ་རྒྱས་པ་དང༌། དབུ་སྐྲ་བུང་བ་ལྟར་གནག་པ་དང༌། དབུ་སྐྲ་
བར་མཚམས་མེད་པར་སྡུག་པ་དང༌། དབུ་སྐྲ་འཇམ་པ་དང༌། དབུ་སྐྲ་མ་འཛིངས་པ་དང༌། དབུ་
སྐྲ་མི་རྩུབ་ཅིང་མི་བ ཤོར་བ་དང༌། དབུ་སྐྲ་དྲི་ཞིམ་པ་དང༌། ཕྱག་དང་ཞབས་ཀྱི་མཐེ་བོང་ལ་རྡོ་རྗེའི་
རི་མོ་ལྟ་བུ་དཔལ་གྱི་བེའུ་དང་ དེ་གཉིས་ཀྱི་མཐིལ་ལ་རི་མོ་གྲུ་བཞི་པའི་བཀྲ་ཤིས་དང་ དེའི་མཐའ་སྲིན་ལག་
ལ་སོགས་པའི་ཞབས་ན་རི་མོ་བདུན་གཡས་སུ་འཁྱིལ་བའི་ རྒྱན་གཡུང་དྲུང་འཁྱིལ་པས་བསྟན་པ་དང་ བཅུ་་
སྟེ་བརྒྱད་ཅུར་ཡོད་པའི་ཕྱིར། དཔལ་བེའུ་ཐུགས་ན་ཡོད་པར་གསུངས་པ་ཡང་ཡོད་དོ། །
གསུམ་པ་ལ། ཁོ་ན་རེ། མཚན་དཔེ་འདི་དག་ལོངས་སྤྱོད་རྫོགས་སྐུ་དང་སྦྱར་ནས་བཤད་པ་མི་
འཐད་དེ། རྒྱུད་བླར། མཐོང་ན་ཚིམ་བྱེད་ཡོན་ཏན་གང༌། །སུམ་ཅུ་རྩ་གཉིས་ཞེས་བྱ་བ། །སྤྲུལ་
པ་ཆོས་ལ་རྫོགས་པར་ནི། །ལོངས་སྤྱོད་རྫོགས་སྐུ་གཉིས་ལ་བརྟེན། །ཞེས་གསུངས། མཚན་སོ་
གཉིས་པོ་དེ་ལོངས་སྐུ་དང་སྤྲུལ་སྐུ་གཉིས་ཀ་ལ་ཡོད་པར་བཤད་པའི་ཕྱིར་ཞེ་ན། སྐྱོན་མེད་དེ། སྤྲུལ་
སྐུ་ལ་རེ་ཡོད་ཀྱང་མཚན་དཔེ་དེ་རྣམས་ཀྱི་རྒྱུད་ལ་སྤྱད་པའི་རྣམ་སྨིན་གྱི་འབྲས་བུ་དངོས་ནི་ལོངས་སྐུའི་་་་
མཚན་དཔེ་ཡིན་པས་ན་དེ་རྣམས་ལོངས་སྐུ་དང་སྦྱར་ནས་གསུངས་པའི་ཕྱིར། ཡང་། རིན་ཆེན་ཕྲེང་
བར། འཁོར་ལོས་སྒྱུར་བ་ཐམས་ཅད་ལ། །འདི་དག་ཡོད་པར་འདོད་མོད་ཀྱི། །དག་དང་མཛེས་
ག
505



དང་ གསལ་བ་ནི། །སངས་རྒྱས་རྣམས་ཀྱི་ཆར་མི་ཕོད། །ཅེས་གསུངས་པའི་ཕྱིར་དང༌། མཛོད་ལས།
ཐུབ་མཚན་ཡུལ་ན་གནས་པ་དང་། །གསལ་ལ་རྫོགས་པས་འཕ གས་པ་ཡིན། །ཞེས་གསུངས་པའི་
ཕྱིར་
འོ་ན། མཚན་དང༌། དཔེ་བྱད་གཉིས་ལ་ཁྱད་པར་ཅི་ཡོད་ཅེ་ན། དེ་གཉིས་ལ་ཁྱད་པར་ཡོད་
དེ། མཚན་བཟང་རྣམས་གཙོ་བོ་དང༌། དཔེ་བྱད་རྣམས་འཁོར་ཡིན་ པས་གཙོ་འཁོར་གྱི་ཁྱད་པར་ཡོད་
པའི་ཕྱིར། གཙོ་འཁོར་དུ་འགྱུར་ཚུལ་ཡང་ཡོད་དེ། སེན་མོ་ཟངས་མདོག་ནས་སོར་མོ་བྱིན་གྱིས་ཕྲ་
བའི་བར་གྱི་དཔེ་བྱད་དྲུག་ནི། ཕྱག་སོར་རིང་བའི་མཚན་གྱི་འཁོར་དང༌། དབུ་རྒྱས་པ་དང་། དབུ་
སྐྲ་བུང་བ་ལྟར་གནག་ནས་དྲི་ཞིམ་པ་དང་ལྡན་པའི་ བར་གྱི་དཔེ་བྱད་དྲུག་དང་བདུན་ནི། གཙུག་ཏོར་
དང་སྤུ་གྱེན་དུ་ཕྱོགས་པ་དང༌། སྤུ་གཡས་སུ་འཁྱིལ་བའི་མཚན་གྱི་འཁོར་དང༌། དཔྲལ་པ་འབྱེས་པ་
དང་དབྱེས་ཆེ་བ་གཉིས་དང་ ཤངས་མཐོ་བ་དང་ དག་པ་གཉིས་ཏེ་བརྒྱུད་ཀྱི་དཔེ་བྱད་རྣམས་ནི་མཛོད་སྤུའི་
མཚན་གྱི་འཁོར་དང༌། སྤྱན་ཡངས་སོགས་སྤྱན་གྱི་དཔེ་བྱད་བཞི། སྨིན་ཚུགས་རིང་བ་སོགས་བཞི་
དང་ བརྒྱད་ནི་སྤྱན་མཐོན་མཐིང་ལྟ་བུའི་མཚན་གྱི་འཁོར་དང༌། རྫི་མ་སྡུག་པའི་དཔེ་བྱད་ནི་རྫི་མ་ པའི་
རྫི་མ་ལྟ་བུའི་མཚན་གྱི་འཁོར་དང༌། གཟིགས་པ་སྒྲིབ་མེད་དག་པ་ལ་སྤྱན་མཛེས་པར་འཛུམ་པ་ཞེས་
ཟེར་རོ། །
སྙན་མཉམ་སོགས་གཉིས་ཀྱི་དཔེ་བྱད་ནི་འགྲམ་པ་སེང་གེའི་འདྲ་བའི་འཁོར་དང༌། ཞལ་ཧ་ཅང་
མི་རིང་བ་སོགས་གཉིས་དང༌། ལྗགས་མཉེན་སོགས་གསུམ་སྟེ་ལྔ་ནི་ལྗགས་རིང་བ་དང་རོ་བྲོ་བའི་ མཆོག་
མཁྱེན་པ་གཉིས་ཀྱི་ འཁོར་དང༌། གསུང་འབྲུག་གི་སྒྲ་དང༌། འཇམ་མཉེན་རྣམས་ཚངས་དབྱངས་
ཀྱི་ འཁོར་དང༌། མཆེ་བ་ཟླུམ་པ་སོགས་མཆེ་བའི་ལྔ་ནི་ཤིན་ཏུ་དཀར་བ་སོགས་ཚེམས་ཀྱི་མཚན་བཞིའི་
འཁོར་དང༌། རྩ་མི་མངོན་པ་དང༌། མདུད་པ་མེད་པ། ལོང་བུ་མི་མངོན་པ། སྐུ་གཞོན་ཤ་ཅན།
ཕྱག་འཇམ་པ་ཕྱག་རིས་ཀྱི་གསུམ་སྟེ་བརྒྱད་ནི། ཕྱག་ཞབས་འཇམ་ཞིང་གཞོན་ཤ་ཆགས་པ་དང་ ཞབས་
ལོང་མི་མངོན་པའི་འཁོར་དང༌། ཞབས མཉམ་པ་ནི་བྱིན་པ་ཨེ་ནྱའི་འདྲ་བ་དང༌། རུས་སྦལ་ཞབས་།
ཀྱི་འཁོར་དང༌། སེང་གེ་སོགས་གཤེགས་སྟབས་བདུན་དང་ གོམ་སྣོམས་དང་ བརྒྱུད་ནི་སོར་མོ་དྲ་བས་
འབྲེལ་བ་དང་ རྟིང་བ་ཡངས་པ་གཉིས་ཀྱི་འཁོར་དང་། སྐུ་འཁྲིལ་བག་ཆགས་པ་ནས། དག་པའི་ བར་
བདུན་དང༌། མཚན་རྫོགས་པ། ཁོ་ལག་ཡངས་པ། སྐུ་མ་ཞུམ་པ་སོགས་གསུམ་དང༌། ཡན་ལག་
རྣམ་འབྱེས་སྐུ་ཟླུམ་པ་ནས། ཕྱལ་ཕྱིང་དེ་བའི་ བར་བཞི་དང༌། ཀུན་ནས་ལྟ་ན་སྡུག་པ་ནས། སྨེ་བ་
506



གནག་བག་མེད་ པའི་ བར་གསུམ་སྟེ་བཅུ་དགུ་ནི། སྐུ་ཆེ་ཞིང་དྲང་བ་བདུན་མཐོ བ། གསེར་མདོག་
འདྲ་བ། ལྤ གས་པ་སྲབ་པ། དཔུང་མགོ་ཟླུམ་པ། ཐལ་གོང་རྒྱས་པ། རོ་སྟོད་སེང་གེ་འདྲ་བ། ཆུ་
ཞེང་གབ་པ་རྣམས་ཀྱི་འཁོར་དང༌། ལྟེ་བ་ཟབ་པ་དང༌། གཡས་སུ་འཁྱིལ་བ་གཉིས་གསང་གནས་སྒྲུབས་
སུ་ནུབ་པའི་འཁོར་དང༌། ཕྱག་རིང་ཞིང་རྒྱས་པ། ཕྱག་རིང་ཞིང་མཛེས་པའི་འཁོར་དང༌། དཔལ་་
བེའུ་དང་བཀྲ་ཤིས་ཉ་གཡུང་དྲུང་འཁྱིལ་བ་སོགས་ནི་འཁོར་ལོའི་མཚན་དང་དྲ་བས་འབྲེལ་བའི་འཁོར་་་་་་
ཡིན་ པའི་ཕྱིར།
བཞི་པ་ཤེར་ཕྱིན་གྱི་མདོ་ལས་ནི། སྔོན་སློབ་པའི་གནས་སྐབས་སུ་བླ་མ་ལ་སྐྱེལ་བསུ་ལ་སོ གས་པ་བྱས་
པ་ནས། ཁོང་ཁྲོ་བ་ལ་སོགས་པ་མེད་པར་བལྟས་པའི་ དབང་པོ་གཉིས་ལ་གོམས་པར་བྱས་པས་ཕྱག་ཞབས་
འཁོར་ལོའི་མཚན་ནས། རྫི་མ་བའི་ རྫི་མ་ལྟ་བུའི་ བར་མཚན་སོ་གཉིས་དང༌། འདུ་བྱེད་ཐམས་ཅད་ལ་
འདོད་ཆགས་དང་བྲལ་བ་ནས། རྣམ་པ་ཐམས་ཅད་དུ་མཛེས་པར་ གྱུར་ པའི་ བར་བརྒྱད་ཅུ་ལ་གོམས་
པར་ བྱས་པས་དཔེ་བྱད་བརྒྱད་ཅུ་གྲུབ་པར་བཤད་ལ། དེ་དང་མཐུན་པར་འགྲེལ་པ་འདིར་ཡང་བ ཤད་
དོ། །མདོ་བསྐལ་བཟང་ལས་ ནི་མཚན་སོ་ག ཉིས་པོ་རེ་རེ་ཡང་ཕར་ཕྱིན་དྲུག་གི་རྒྱུ་ལས་བྱུང་བར་བཤད་
ཅིང་། དེ་ཡང་མཛོད་སྤུ་ལྟ་བུ་ལ་མཚོན་ན། ཁ་དོག་དཀར་བ་དང༌། གཡས་སུ་འཁྱིལ་བ་དང༌། སྤ་
ཞིང་ཟིལ་གྱིས་མི་ནོན་པ་དང༌། དྲང་ན་ཁྲུ་གསུམ་ལ་སོགས་པ་རིང་བར་གནས་པ་དང༌། ཤིན་ཏུ་འཁྱིལ་
ཞིང་ལེགས་པར་གནས་པ་དང༌། འོད་མཐའ་ཡས་པས་ཁྱབ་པ་རྣམས་རིམ་པ་ལྟར་ཕར་ཕྱིན་དྲུག་གི་
འབྲས་བུར་གསུངས་སོ། །
དེས་ན་རང་རྒྱལ་སོ གས་འགྲུབ་པའི་བསོད་ནམས་བཅུ་འགྱུར་གྱི་ཚོགས་ཀྱིས་ཐུབ་པའི་བ་སྤུའི་བུ་ག་་་
གཅིག་འགྲུབ་ལ། བ་སྤུ་བུ་ག་ཐམས་ཅད་འགྲུབ་པའི་བསོད་ནམས་བརྒྱ་འགྱུར་གྱི་ཚོགས་ཀྱིས་དཔེ་བྱད་
གཅིག་འགྲུབ་པ་དང༌། དཔེ་བྱད་ཐམས་ཅད་འགྲུབ་པའི་བསོད་ནམས་བརྒྱ་འགྱུར་གྱིས་མཚན་གཅིག་
འགྲུབ་པ་དང༌། མཚན་ཐམས་ཅད་འགྲུབ་པའི་བསོད་ནམས་སྟོང་འགྱུར་གྱི་ཚོགས་ཀྱིས་མཛོད་སྤུ་འགྲུབ་
པ་དང༌། མཛོད་སྤུ་སྐྱེད་པའི་བསོད་ནམས་སྟོང་ཕྲག་བརྒྱུར་བསྒྱུར་བའི་ཚོགས་ཀྱིས་གཙུག་ཏོར་འགྲུབ་
ལ། དེ་སྐྱེད་པ་ི་བསོད་ནམས་བྱེ་བ་འབུམ་ཕྲག་བརྒྱུར་བསྒྱུར་ནས་སངས་རྒྱས་ཀྱི་ གསུངས་དབྱངས་
ཡན་ལག་དྲུག་ཅུ་འགྲུབ་པ་ཡིན་ཏེ།
རིན་ཆེན་ཕྲེང་བ་ལས། བསོད་ནམས་བསམ་གྱིས་མི་ཁྱབ་པས། །ཇི་ལྟར་སངས་རྒྱས་མཚན་
འབྱུང་བ། །ཐེག་པ་ཆེན་པོའི་ལུང་བསྟན་ལས། །རྒྱལ་པོ་ཆེན་པོ་དེ་བཞིན་གསོན། །རང་སངས་
507



རྒྱས་ཀུན་འབྱུང་བ་དང༌། །སློབ་དང་ མི་སློབ་ལས་ འབྱུང་དང༌། །འཇིག་རྟེན་མ་ལུས་ཀུན་བསོད་
ནམས། །འཇིག་རྟེན་བཞིན་དུ་དཔག་མེད་གང་། དེ་བཅུར་བསྒྲེས་པར་ གྱུར་པ་ཡི། །བ་སྤུའི་བུ་
ག་གཅིག་འགྲུབ་སྟེ། །སངས་རྒྱས་བ་སྤུའི་བུ་ག་ནི། །ཐམས་ཅད་དེ་དང་འདྲ་བར་འབྱུང༌། །བ་
སྤུའི་བུ་ག་ཐམས་ཅད་ནི། །སྐྱེད་པར་བྱེད་་ པའི་བསོད་ནམས་གང༌། །དེ་དག་བརྒྱར་ནི་བསྒྱུར་བ་
ཡིས། །དཔེ་བྱད་བཟང་པོ་གཅིག་ཏུ་བཞེད། །བསོད་ནམས་ཇི་སྙེད་དེ་སྙེད་ཀྱིས། །རྒྱལ་པོ་དཔེ་
བྱད་བཟང་པོ་ནི། །རེ་རེ་མཐར་ཕྱིན་དེ་ལྟ་བུར། །བརྒྱད་ཅུའི་བར་དུ་འབྱུང་བར་འགྱུར། །དཔེ་
བྱད་བཟང་པོ་བརྒྱད་ཅུ་དག །འགྲུབ་པའི་བསོད་ནམས་ཚོགས་གང་ཡིན། །དེ་དག་བརྒྱར་ནི་བསྒྱུར་
བ་ཡིས། །སྐྱེས་བུ་ཆེན་པོའི་མཚན་གཅིག་གོ །མཚན་ནི་སུམ་ཅུ་འགྲུབ་པའི་རྒྱུ། །བསོད་ནམས་
རྒྱ་ཆེན་གང་ཡིན་པ། །དེ་དག་སྟོང་དུ་བསྒྱུར་བ་ཡིས། །ཟླ་བ་ཉ་འདྲའི་མཛོད་སྤུ་འོ། །མཛོད་སྤུ་
ཡི་ནི་བསོད་ནམས་དག །སྟོང་ཕྲག་བརྒྱུར་ནི་བསྡོམས་པ་ཡིས། །སྤྱི་གཙུག་ལྟར་ནི་མི་སྣང་བ། །
སྐྱོབ་པའི་ གཙུག་ཏོར་སྐྱེད་པར་བྱེད། །གཙུག་ཏོར་བསོད་ནམས་བྱེ་བ་ནི། །གྲངས་མེད་རྒྱ་ཆེན་
བཅུ་པོ་དག །སངས་རྒྱས་གསུང་གི་སྒྲ་དབྱངས་ནི། །ཡན་ལག་དྲུག་ཅུ་སྐྱེད་པའི་མཆོག །ཅེས་གསུངས་
པའི་ཕྱིར།
རྗེ་བཙུན་ཆ་པ་ན་རེ། སངས་རྒྱས་ཀྱི་མཚན་དཔེ་དེ་རྣམས་ཐོབ་བྱ་མཐར་ཐུག་ཡིན་ ཀྱང་སངས་
རྒྱས་ཀྱི་སྐུ་མ་ཡིན་ཏེ། དེ་རྣམས་སངས་རྒྱས་མ་ཡིན་ པའི་ཕྱིར་ཏེ། དེ་བེམ་པོ་ཡིན་ པའི་ཕྱིར་ཏེ། དབུ་
སྐྲ་བུང་བ་ལྟར་ནག་དེ་ནག་པོ་ཡིན་པའི་ཕྱིར་ཞེས་གསུངས། འོ་ན། བེམ་པོ་ཡོད་པར་ཐལ། སངས་
རྒྱུས་ཀྱི་མཚན་དཔེ་དེ་རྣམས་བེམ་པོ་ཡིན་པའི་ཕྱིར། རྟགས་ཁས། འདོད་ན། ཕྱི་དོན་བེམ་པོ་ཡོད་
པར་ཐལ། འདོད་པའི་ཕྱིར། འདོད་ན། ཕྱི་དོན་ཡོད་པར་ཐལ་ལོ། །འདོད་མི་ནུས་ཏེ། འགྲེལ་
པར། སྔོན་པོ་དང་དེའི་བློ་དག་ལྷན་གཅིག་དམིགས་པ་ངེས་པའི་ཕྱིར། འདི་ནི་སེམས་ཁོ་ན་ཡིན་
གྱི༑ ཕྱི་རོལ་གྱི་དོན་ནི་མེད་དོ། །ཞེས་གསུངས་པའི་ཕྱིར། གཞན་ཡང༌། དེ་རྣམས་བེམ་པོ་མ་
ཡིན་པར་ཐལ། སངས་རྒྱས་ཀྱི་ཡེ་ཤེས་ཉིད་གདུལ་བྱ་ལས་དག་པའི་དབང་ཤེས་ལ་མཚན་དཔེར་ཤར་
བ་ཙམ་ཡིན་ པའི་ ཕྱིར། བྱས་པ་ལ་ཁོ་ན་རེ། གདུལ་བྱའི་དབང་ཤེས་ལོག་ཤེས་སུ་ཐལ། སངས་ རྒྱས་
ཀྱི་ཡེ་ཤེས་མཚན་དཔེ་མ་ཡིན་པ་གང་ཞིག དེ་གདུལ་བྱ་ལས་དག་གིས་མཚན་དཔེར་སྣང་བའི་ཕྱིར་ན་
མ་ཁྱབ། དེ་རྡུལ་ཕྲན་བསགས་པའི་གཟུགས་སུ་མེད་དེ། ལོངས་སྐུ་ལ་འབྱུང་བཞིས་བསྡུས་པའི་གཟུགས་
མེད་པའི་ཕྱིར་ཏེ། རྒྱུད་བླར། འབྱུང་མེད་གཟུགས་སྟོན་ལྟ་དང་གཏམ་བཟང་ནི། ཞེས་སོགས་
508



གསུངས་པའི་ཕྱིར། སྤྲུལ་སྐུའི་མཚན་དཔེ་རྣམས་བེམ་པོ་ཡིན་ཏེ། སྤྲུལ་སྐུའི་གདུང་རུས་རིང་བསྲེལ་
སོགས་ཁ་དོག་དབྱིབས་བསྡུས་ཀྱིས་གཟུགས་སུ་ཚད་མས་གྲུབ་པའི་ཕྱིར། ཞེས་ཟེར་བ་མི་འཐད་དེ། བེམ་པོ་
མེད་པའི་ཕྱིར་དང༌། ཁ་དོག་དང་དབྱིབས་ བསྡུས་ཀྱིས་གཟུགས་ཡིན་ན་བེམ་པོ་ཡིན་པས་མ་ཁྱ བ་པའི་
ཕྱིར། གཞན་ཡང༌། སྤྲུལ་སྐུའི་རྒྱུད་ལ་བེམ་པོས་བསྡུས་པའི་གཟུགས་ཡོད་པར་ཐལ། དམ་བཅའ་
དེའི་ཕྱིར། འདོད་ན། སངས་རྒྱས་ཀྱི་ས་ན་བེམ་པོས་བསྡུས་པའི་རྡུལ་ཕྲ་རབ་བསགས་པའི་གཟུགས་
ཡོད་པར་ཐལ་ལོ། །
ཁ་ཅིག སངས་རྒྱས་ཀྱི་མཚན་དཔེ་གང་རུང་ཡིན་ན། མིག་ཤེས་ཀྱི་གཟུང་བྱ་ཡིན་ པས་ཁྱ བ་སྟེ།
མཚན་རྣམས་རང་རྒྱུད་ལྡན་གྱི་གང་ཟག་སྐྱེས་བུ་ཆེན་པོར་མཚོན་བྱེད་དང༌། དཔེ་བྱད་རྣམས་རང་རྒྱུད་
ལྡན་གྱི་གང་ཟག་ལ་ནང་ན་ཡོན་ཏན་ཁྱད་པར་ཅན་ཡོད་པ་དག གཞན་ལ་གོ་བར་བྱེད་པའི་ཕྱིར་ཟེར་
ན་མ་ཁྱབ་སྟེ། མཚན་དཔེ་དེ་རྣམས་ལ་གཟུགས་ཀྱི་སྐྱེ་མཆེད་ཀྱིས་བསྡུས་པ་དང༌། སྒྲ་དང༌། དྲི་དང༌།
རེག་བྱའི་སྐྱེ་མཆེད་ཀྱིས་བསྡུས་པ་ཡང་ཡོད་པའི་ཕྱིར། དང་པོ་སླ། གཉིས་པ་གྲུབ་སྟེ། གསུང་ཚངས་
དབྱངས་ཀྱི་མཚན་བཟང་དེ་དེ་ཡིན་ པའི་ཕྱིར། རྟགས་སླ། གསུམ་པ་གྲུབ་སྟེ། དབུ་སྐྲ་དྲི་ཞིམ་པོ་སྐྱེས་
བུའི་ཡིད་འཕྲོགས་པར་བྱེད་པའི་མཚན་བཟང་ཡོད་པའི་ཕྱིར། བཞི་པ་གྲུབ་སྟེ། དབུ་སྐྲ་འཇམ་པའི་
མཚན་བཟང་ཡོད་པའི་ཕྱིར། དེས་ན་གོང་དུ་ཀུན་བཏུས་ཀྱི་ལུང་དྲངས་པ་ལྟར་ཤེས་པ་ཡོད་པར་བཞེད་
ན། འདི་ལ་རོ་མི་ཞིམ་པ་རོ་མཆོག་སྣང༌། ཞེས་པའི་མཚན་བཟང་དེ་ཤེས་པ་ཡིན་པར་བཞེད་དམ་
སྙམ་མོ། །འདི་ལ་ཁ་ཅིག སངས་རྒྱས་ཀྱི་ལྗགས་ཤེས་ལ་རོ་མི་ཞིམ་པ་ཞིམ་པར་སྣང་ཞེ་ན། རེ་
ཞིག རོ་མི་ཞིམ་པ་རོ་ཞིམ་པར་སྣང་བ་ཆོས་ཅན། ཁྱོད་སྣང་བ་ལྟར་གྲུབ་པར་ཐལ། ཁྱོད་སངས་
རྒྱས་འཕགས་པའི་ལྗགས་ཤེས་ལ་སྣང་བ་ལྟར་གྲུབ་པའི་ཕྱིར་ཏེ། ཁྱོད་དེ་ལ་སྣང་བ་གང་ཞིག དེ་ལ་
སྣང་བ་དེ་ལ་སྣང་བ་ལྟར་གྲུབ་པའི་ཕྱིར། མ་གྲུབ་ན། སངས་རྒྱས་འཕགས་པའི་ལྗགས་ཤེས་ཆོས་ཅན།
ཁྱོད་ལ་སྣང་བ་ཁྱོད་ལ་སྣང་བ་ལྟར་གྲུབ་པར་ཐལ། ཁྱོད་སྤྲུལ་པའི་ཤེས་པ་ཡིན་ པའི་ཕྱིར། རྩ་བར་འདོད་
ན༑ རོ་མི་ཞིམ་པ་རོ་ཞིམ་པ་ཡིན་པར་ཐལ་ལོ། །དེས་ན་ལུང་དེའི་དོན་ནི། གང་ཟག་ཕལ་བའི་
ལྗགས་ཤེས་ལ་རོ་མི་ཞིམ་པར་སྣང་བའི་རོ་དེ་སངས་རྒྱས་འཕགས་པའི་ལྗགས་ཤེས་ཀྱི་སྟེང་དུ་བཞག་པ་ན་་་་
དེའི་ཐུགས་རྗེའི་དབང་གིས་གནས་ གྱུར་ནས་རོ་ཞིམ་པའི་མཆོག་ཏུ་གྱུར་པ་ཡིན་ཏེ། དཔེར་ན༑ སྟོན་
པ་སངས་རྒྱས་ཀྱིས་རྟ་ཆས་ཀྱི་ནས་རུལ་བ་བཞེས་པའི་ཚེ་ཀུན་དགའ་བོས་སེམས་ཁྲལ་ བྱས་པ་ལ་སངས་་་་༌
རྒྱས་ཀྱི་ཚེམས་ཀྱི་བར་ནས། ནས་རུལ་བ་བཏོན་ནས་ཀུན་དགའ་བོ་ལ་བྱིན་པས་དེས་ཟོས་པ་དང་ སྔར་
509



རས་
མ་མྱོང་བའི་རོ་ཞིམ་པ་གཅིག་མྱང་བ་བཞིན་ནོ། །འདི་ལ་བརྟེན་ནས་དཔྱད་པར་བྱ་བ་མང་དུ་སྣང་
ཡང་མང་དོགས་པས་རེ་ཞིག་བཞག་གོ །དེས་ན་མཚན་དཔེ་དེ་རྣམས་ཕལ་ཆེ་བ་གཟུགས་ཀྱི་ཕུང་པོས་
བསྡུས་པ་ཡིན་ ཞིང་། རོ་མཆོག་སྣང་བའི་མཚན་ནི་ལྡན་མིན་འདུ་བྱེད་དུ་འདོད་དགོས་སམ་དཔྱད་པར་
བྱའོ༑ ༑ །
ཁོ་ན་རེ། ལོངས་སྐུའི་མཚན་དཔེ་རྣམས་རྣམ་སྨིན་གྱི་འབྲས་བུ་ཡིན་ པར་ཐལ། དེ་རྣམས་རྣམ་
སྨིན་གྱི་འབྲས་བུ་དངོས་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། ལུང་མ་བསྟན་ཡིན་
པར་ཐལ། འདོད་པའི་ཕྱིར། ཁྱབ་སྟེ། རྣམ་སྨིན་ལུང་དུ་མ་བ སྟན་ཆོས། །ཞེས་གསུངས་པའི་ཕྱིར་
ཟེར་ན་མ་ཁྱབ་སྟེ། ཟག་བཅས་ཀྱི་རྣམ་སྨིན་གྱི་འབྲས་བུ་ཡིན་ན་ལུང་མ་བསྟན་ཡིན་དགོས་པ་ལུང་དེའི་
དོན་ཡིན་ པའི་ཕྱིར། དེ་ལྟར་མ་ཡིན་ན། ཡེ་ཤེས་ཆོས་སྐུ་ཆོས་ཅན། དེར་ཐལ། དེའི་ཕྱིར། རྟ གས་
གྲུབ་སྟེ། དེ་ལ་དེའི་འབྲས་བུ་ཡིན་ པས་ཆོས་ཀྱི་སྐུ་མཛད་པ་དང་བཅས་པ་ནི་ཐམས་ཅད་མཁྱེན་པ་ཉིད་
གསུམ་གྱི་རྣམ་པར་སྨིན་པ་ཡིན་ནོ། །ཞེས་གསུངས་པའི་ཕྱིར། །
གཞན་ཡང་། སངས་རྒྱས་ཀྱི་གསུང་དབྱངས་ཡན་ལག་དྲུག་ཅུ་ཆོས་ཅན། དེར་ཐལ། དེའི་ཕྱིར།
རྟ གས་གྲུབ་སྟེ། རྒྱུད་བླར། བྲལ་དང་ རྣམ་པར་སྨིན་པའི་འབྲས་བུ་ནི། །ཡོན་ཏན་དབྱེ་བས་དྲུག་
ཅུ་བཞི་འདི་དག །ཅེས་གསུངས་པའི་ཕྱིར། ཁོ་ན་རེ། སྦྱོར་བ་བཞི་པོ་རྣམ་སྨིན་གྱི་རྒྱུ་ཡིན་པར་ཐལ།
ཡེ་ཤེས་ཆོས་སྐུ་རྣམ་སྨིན་གྱི་འབྲས་བུ་ཡིན་པའི་ཕྱིར། འདོད་མི་ནུས་ཏེ། རྣམ་སྨིན་གྱི་རྒྱུ་ལ་མི་དགེ་བ་
དང་དགེ་བ་ཟག་བཅས་གཉིས་སུ་གྲངས་ངེས་པའི་ཕྱིར་ཏེ། མཛོད་ལས། རྣམ་སྨིན་རྒྱུ་ནི་མི་དགེ་དང༌།།
དགེ་བ་ཟག་བཅས་རྣམས་ཁོ་ན། །ཞེས་གསུངས་པའི་ཕྱིར་ཟེར་ན་མ་ཁྱབ་སྟེ། འཁོར་བས་བསྡུས་པའི་
རྣམ་སྨིན་གྱི་རྒྱུ་ལ་དེ་གཉིས་སུ་གྲངས་ངེས་པ་ལུང་དེའི་དོན་ཡིན་པའི་ཕྱིར། །
ས་
བཞི་པ། སྤྲུལ་སྐུ་བཤད་པ།
གང་གིས་སྲིད་པ་ཇི་སྲིད་བར། ཞེས་སོགས་ཀྱི་སྐབས་སུ། གཞུང་འདིས་སྤྲུལ་སྐུ་འཆད་ན་
ཚུལ་དེ་གང་ཞེ་ན། འདི་ལ་ཡང་མདོ་ལས་གསུངས་ཚུལ་དང༌། བསྟན་བཅོས་ཀྱིས་འགྲེལ་ཚུལ་གཉིས་
ལས། དང་པོ་ནི། མདོ་ལས། རབ་འབྱོར་གཞན་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་སློབ་པ་
510



ནི། ཆོས་དེ་དག་ཐམས་ཅད་རྟོགས་པར་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
མངོན་པར་རྫོགས་པར་སངས་རྒྱས་ནས་ཕྱོགས་བཅུའི་འཇིག་རྟེན་གྱི་ཁམས་དཔག་ཏུ་མེད་པ་མཐའ་མེད་་་་་
པར་དུས་ཐམས་ཅད་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་སྤྲུལ་་་
པ་སྣ་ཚོགས་ ཀྱི་སྤྲིན་གྱིས་སེམས་ཅན་ཐམས་ཅད་ཀྱི་དོན་མཛད་དེ། རབ་འབྱོར་དེ་ལྟར་བྱང་ཆུབ་སེམས་
དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་གོང་དུ་གསུངས་་
པའི་ཟག་མེད་ཀྱི་ཆོས་དེ་རྣམས་ཐོབ་པར་བྱས་ནས་སངས་རྒྱས་ཏེ་སྤྲུལ་པ་བྱེད་པར་གསུངས་སོ། །
གཉིས་པ་ལ། རྩ་བས་བསྟན་ཚུལ་དང་། འགྲེལ་པས་འཆད་ཚུལ་གཉིས་ལས། དང་པོ་ནི།།
མདོ་དེའི་དོན་བ ཤད་པའི་ སྒོ་ནས་སྐུ་བཞི་པ་སྤྲུལ་སྐུ་དེ་འཆད་པར་བྱེད་པ་ལ། གང་གིས་སྲིད་པ་ཇི་སྲིད་
པར། །ཞེས་སོགས་ཤོ་ལོ་ཀ་གཅིག་གསུངས། གཉིས་པ་ནི། ལུས་རྣམ་ གཞག་ཏུ། ངོ་བོ་ཉིད་ལོངས་
རྫོགས་བཅས་དང༌། །དེ་བཞིན་གཞན་པ་སྤྲུལ་པ་ནི། །ཞེས་འཆད་ན། ལོངས་སྐུའི་རྗེས་སུ་སྤྲུལ་
སྐུ་འཆད་པའི་རྒྱུ་མཚན་དེ་གང་ཞེ་ན། དེའི་རྒྱུ་མཚན་ཡོད་དེ། ལོངས་སྐུས་གདུལ་བྱའི་མིག་ཤེས་ལ་
རང་འབྲས་སྤྲུལ་སྐུའི་སྣང་བ་སྐྱེད་པར་བྱེད་པའི་རྒྱུ་མཚན་གྱིས་དེ་ལྟར་དུ་བ ཤད་པའི་ཕྱིར། ཡང་ན་
སྐབས་བརྒྱད་པ་འདིར་སྐུ་བཞིའི་རིམ་པ་འདི་ལྟར་འཆད་པའི་རྒྱུ་མཚན་ཡོད་དེ། ངོ་བོ་ཉིད་སྐུ་དེ་རྟེན་
དང་སྐུ་ལྷག་མ་གསུམ་པོ་བརྟེན་པ་ཡིན་པས་ངོ་བོ་ཉིད་སྐུ་དང་པོར་བསྟན། སྐུ་གསུམ་གྱི་ནང་ནས་ཡེ་
ཤེས་ཆོས་སྐུས་རང་འབྲས་ལོངས་སྐུའི་བདག་རྐྱེན་དང༌། ལོངས་སྐུས་ཀྱང་རང་འབྲས་སྤྲུལ་སྐུའི་བདག་
རྐྱེན་བྱེད་པས་ན་དེ་ལྟར་བཤད་པའི་ཕྱིར་དང༌། དེ་གསུམ་དམན་མཆོག་གི་རིམ་པའི་དབང་དུ་བྱས་
ནས་ ཀྱང་དེ་ལྟར་འཆད་རིགས་ཏེ། ཡེ་ཤེས་ཆོས་སྐུ་དེ་སངས་རྒྱས་འཕགས་པ་ཁོ་ནའི་མངོན་སུམ་གྱི་
སྤྱོད་ཡུལ་ཡིན། ལོངས་སྤྱོད་རྫོགས་སྐུ་དེ་སར་གནས་ཀྱི་བྱང་སེམས་ཡན་ཆད་ཁོ་ནའི་མངོན་སུམ་གྱི་
སྤྱོད་ཡུལ་ཡིན། མཆོག་གི་སྤྲུལ་སྐུ་དེ་སོ་སྐྱེ་ལས་ དག་ཡན་ཆད་ཀྱི་མངོན་སུམ་གྱི་སྤྱོད་ཡུལ་ཡིན་པའི་ཕྱིར།
ཞེས་མཚམས་སྦྱོར་བ་ལ། དེ་ལྟར་སྐུ་གསུམ་བསྟན་ནས། བཞི་པ་སྤྲུལ་པའི་སྐུ་བྱིས་པའི་སྐྱེ་བོ་ཐམས་
ཅད་དང་ཐུན་མོང་བ། ཞེས་གསུངས། ཚིག་དོན་གྱི་སྒོ་ནས་འཆད་པ་ལ། ཤཱཀྱ་ཐུབ་པ་ལ་སོགས་པའི་
གཟུགས་གང་གིས་འཁོར་བ་ཇི་སྲིད་ པར་འཇིག་རྟེན་གྱི་ཁམས་ཐམས་ཅད་དུ་སེམས་ཅན་རྣམས་ ཀྱི་འདོད་་་་
པའི་དོན་མཉམ་པ་ཉིད་དུ་མཛད་པའི་སྐུ་དེ་ནི་རྒྱུན་ཆགས་པ་ཉིད་ཀྱིས་སངས་རྒྱས་བཅོམ་ལྡན་འདས་་་་
སྤྲུལ་པའི་སྐུ་རྒྱུན་མི་འཆད་པ་ཡིན་ནོ། །ཞེས་གསུངས།
འདིའི་སྐབས་སུ་ཁ་ཅིག ངེས་པ་ལྔ་དང་མི་ལྡན་པའི་གཟུགས་སྐུ་མཐར་ཐུག་སྤྲུལ་སྐུའི་མཚན་ཉིད་
511



ཟེར།་་་་་
དེ་ལ་ཁ་ཅིག གཟུགས་སྐུ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ངེས་པ་ལྔ་
་དང་ མི་ལྡན་པ་གང་ཞིག གཟུགས་སྐུ་མཐར་ཐུག་ཡིན་ པའི་ཕྱིར། དང་པོ་མ་གྲུབ་ན། དེ་ཆོས་ཅན།
ལོངས་སྐུ་ཡིན་པར་ཐལ། ངེས་པ་ལྔ་དང་ལྡན་པའི་གཟུགས་སྐུ་མཐར་ཐུག་ཡིན་པའི་ཕྱིར་ཏེ། ངེས་པ་
་ལྔ་དང་ལྡན་པ་གང་ཞིག གཟུགས་སྐུ་མཐར་ཐུག་ཡིན་པའི་ཕྱིར། དང་པོ་དངོས། འདོད་ན། དེ་
ཆོས་ཅན། ཁྱོད་ལོངས་སྐུ་མ་ཡིན་པར་ཐལ། མཆོག་གི་སྤྲུལ་སྐུ་ཁྱོད་ཡིན་པའི་ཕྱིར། ཞེས་ཟེར་རོ། །
ཡང་ཁ་ཅིག ངེས་པ་ལྔ་དང་མི་ལྡན་པའི་གཟུགས་སྐུ་མཐར་ཐུག་ཆོས་ཅན། ཁྱོད་ཡིན་ན་སྤྲུལ་
སྐུ་ཡིན་ དགོས་པར་ཐལ། ཁྱོད་སྤྲུལ་སྐུའི་མཚན་ཉིད་ཡིན་ པའི་ཕྱིར། རྟགས་ཁས། འདོད་ན། ངེས་
པ་ལྔ་དང་མི་ལྡན་པའི་ གཟུགས་སྐུ་ཆོས་ཅན། མཐར་ཐུག་ཡིན་པར་ཐལ། མཐར་ཐུག་གི་ཡོན་ཏན་
ཡིན་ པའི་ ཕྱིར་ཏེ། སངས་རྒྱས་ཡིན་པའི་ཕྱིར། འདོད་ན། དེ་ཆོས་ཅན། སྤྲུལ་སྐུ་ཡིན་ པར་ཐལ།
འདོད་པའི་ཕྱིར། འཁོར་གསུམ་ཁས། ཞེས་ཟེར་ན། མི་འཐད་དེ། སངས་རྒྱས་དཀོན་མཆོག་ཡིན་
ན་མཐར་ཐུག་གི་སྐྱབས་ཡིན་དགོས་པར་ཐལ། དེ་ཡིན་ན་སྐྱབས་གནས་མཐར་ཐུག་ཡིན་དགོས་པའི་
ཕྱིར། འདོད་ན། དེ་ཆོས་ཅན། མཐར་ཐུག་གི་སྐྱབས་ཡིན་ པར་ཐལ། སངས་རྒྱས་དཀོན་མཆོག་
ཡིན་པའི་ཕྱིར། ཁྱབ་པ་ཁས། དེར་ཐལ། སངས་རྒྱས་སངས་རྒྱས་དཀོན་མཆོག་ཡིན་པའི་ཕྱིར། མ་
ཁྱབ་ན། སངས་རྒྱས་ཆོས་ཅན། དཀོན་མཆོག་ཡིན་པར་ཐལ། སངས་རྒྱས་དཀོན་མཆོག་ཡིན་པའི་
ཕྱིར། རྟགས་ཁས། ཆོས་ཅན་སོང༌། ཁ་ཅིག ལོངས་སྤྲུལ་གང་རུང་གང་ཞིག ངེས་པ་ལྔ་དང་
མི་ལྡན་པའི་ གཟུགས་སྐུ་དེ་སྤྲུལ་སྐུའི་མཚན་ཉིད་ཟེར་བ་དང་། གནས་འོག་མིན་སྟུག་པོ་བཀོད་པ་ཁོ་
ནར་བཞུགས་པའི་སྤྲུལ་སྐུ་ཡོད་ཟེར་བ་ནང་འགལ་ཏེ། དེ་ཆོས་ཅན། མཚན་ཉིད་དེར་ཐལ། སྤྲུལ་
སྐུ་ཡིན་པའི་ཕྱིར། དེ་དེར་ཐལ། དེ་ཡོད་པའི་ཕྱིད། འདོད་མི་ནུས་ཏེ། ངེས་པ་ལྔ་ལྡན་གྱི་གཟུགས་
སྐུ་ཡིན་པའི་ཕྱིར་ཏེ། ངེས་པ་ལྔ་དང་ལྡན་པ་གང་ཞིག གཟུགས་སྐུ་ཡིན་པའི་ཕྱིར། དང་པོ་གྲུབ་སྟེ།
དེ་འཁོར་ངེས་པ་བྱང་འཕ གས་ ཤ་སྟག་ གིས་བསྐོར་བ་གང་ཞིག དེ་གནས་འོག་མིན་ཁོ་ནར་བཞུགས།
ཆོས་ངེས་པ་ཐེག་ཆེན་གྱི་ཆོས་འབའ་ཞིག་གསུངས། དུས་ངེས་པ་འཁོར་བ་མ་སྟོང་གི་བར་དུ་བཞུགས།
སྐུ་མཚན་དཔེ་གསལ་རྫོགས་ཀྱིས་སྤྲས་པ་ཡིན་པའི་ཕྱིར། དང་པོ་གྲུབ་སྟེ། དེའི་འཁོར་དུ་གྱུར་པའི་སོ་
སྐྱེ་མེད་པའི་ཕྱིར། མ་གྲུབ་ན། འོག་མིན་གྱི་རྟེན་ཅན་གྱི་སོ་སྐྱེ་ཡོད་པར་ཐལ། མ་གྲུབ་པ་གང་ཞིག
དེ་གནས་འོག་མིན་ཁོ་ནར་བཞུགས་པའི་ གཟུགས་སྐུ་ཡིན་པའི་ཕྱིར། རྟགས་ཁས། གཉིས་པ་དངོས།
512



གསུམ་པ་གྲུབ་སྟེ། དེ་ལ་ཆོས་དངོས་སུ་ཉན་པའི་གདུལ་བྱ་ཐེག་དམན་གྱི་རིགས་ཅན་མེད་པའི་ཕྱིར།
རྟགས་གྲུབ་ཟིན།
གཞན་ཡང་། དེ་འདྲའི་སྤྲུལ་སྐུ་དེའི་སྐུ་དངོས་ཀྱི་གདུལ་བྱ་དེ་ལོངས་སྐུའི་སྐུ་དངོས་ཀྱི་གདུལ་བྱ་
ཡིན་པར་ཐལ། དེ་འདྲའི་སྤྲུལ་སྐུ་བཞུགས་པའི་ གནས་དེ་ལོངས་སྐུ་བཞུགས་པའི་གནས་ཡིན་པའི་ཕྱིར།
དེ་འདྲའི་སྤྲུལ་སྐུ་དེ་དང་ ལོངས་སྐུ་གཉིས་ལ་ཁྱད་པར་མེད་པར་ཐལ། འདོད་པའི་ཕྱིར།
ཁོ་ན་རེ། གནས་འོག་མིན་ཁོ་ནར་བཞུགས་པའི་སྤྲུལ་སྐུ་ཡོད་པར་ཐལ། ལོངས་སྐུ་དང་དངོས་
རྒྱུ་ཚོགས་པ་ཚར་གཅིག་ལ་རག་ལས་ ཀྱི་འབྲེལ་བ་གྲུབ་པའི་སྤྲུལ་སྐུ་ཡོད་པའི་ཕྱིར། ཟེར་ན་མ་ཁྱབ། ཁོ་
ན་རེ། དེ་འདྲའི་སྤྲུལ་སྐུ་དེ་གནས་འོག་མིན་ཁོ་ནར་བཞུགས་པར་ཐལ། དེ་གནས་འོག་མིན་དུ་བཞུགས་
པའི་ཕྱིར་ཏེ། དེ་འོག་མིན་དུ་སངས་རྒྱས་པའི་ཕྱིར་ཏེ། དེ་འོག་མིན་གྱི་རྟེན་ལ་སངས་རྒྱས་པའི་ཕྱིར་
ཟེར་ན་མ་ཁྱབ། །
ཁ་ཅིག ལོངས་སྐུ་དང་དངོས་རྒྱུ་ཚོགས་པ་ཚར་གཅིག་ལ་རག་ལས་ཀྱི་འབྲེལ་བ་གྲུབ་པའི་སྤྲུལ་སྐུ་
མེད་དེ། བྱང་སེམས་རྒྱུན་མཐའ་པས་དང་པོར་ལོངས་སྐུ་མངོན་དུ་བྱས་ནས། དེ་རྗེས་སྤྲུལ་སྐུ་
མངོན་དུ་བྱེད་པ་ཡིན་པའི་ཕྱིར་ཟེར་ན། རྣམ་བཤད་ལས། སངས་རྒྱས་ཀྱི་སྤྲུལ་པའི་བྱེ་བྲག་འགའ་
ཞིག་ལོངས་སྤྱོད་རྫོགས་པའི་སྐུ་དང་དངོས་རྒྱུ་ཚོགས་པ་ཚར་གཅིག་ལ་རག་ལས་ ཀྱི་འབྲེལ་བ་གྲུབ་པའི་ཚུལ་
གྱིས་ཐོབ་པར་ཤེས་པར་བྱའོ། །ཞེས་གསུངས་པ་མི་འཐད་པར་ཐལ། དམ་བཅའ་དེའི་ཕྱིར། བྱས་
པ་ལ་ཁོ་ན་རེ། ལོངས་སྤྱོད་རྫོགས་པའི་སྐུ་དང་ དངོས་རྒྱུ་ཚོགས་པ་ཚར་གཅིག་ལ་རག་ལས་ཀྱི་འབྲེལ་བ་
གྲུབ་པའི་ཚུལ་གྱིས་ཐོབ་པའི་སྤྲུལ་སྐུ་ཡོད་ ཀྱང་། དེ་དང་ དངོས་རྒྱུ་ཚོགས་པ་ཚར་གཅིག་ལ་རག་ལས་ཀྱི་
འབྲེལ་བ་གྲུབ་པའི་སྤྲུལ་སྐུ་མེད་པའི་ཕྱིར། ཞེས་ཟེར་ན། ལུང་དེའི་སྔ་ལོགས་དེ་མ་ཐག །ལོངས་སྐུས་
བདག་རྐྱེན་བྱས་ནས་མཛད་པ་བཅུ་གཉིས་ཀྱི་སྒོ་ནས་གདུལ་བྱ་རྗེས་སུ་འཛིན་པའི་མཆོག་གི་སྤྲུལ་པའི་སྐུ་་་
དེའི་ཚེ་ཚོགས་པ་གཅིག་ཏུ་མེད་ ཀྱང་སངས་རྒྱས་ཀྱི་སྤྲུལ་པའི་བྱེ་བྲག་འགའ་ཞིག་ཞེས་པའི་ ཀྱང་སྒྲ་སྨོས་པ་་་
ལ་དགོས་ནུས་གང་ཡང་མེད་པར་ཐལ། བྱང་སེམས་རྒྱུན་མཐའ་པས་ལོངས་སྐུ་མངོན་དུ་བྱས་མ་ཐག་
པའི་ཚེ་དེ་དང་རྒྱུད་གཅིག་ཏུ་ གྱུར་པའི་སྤྲུལ་སྐུ་མེད་པའི་ཕྱིར། རྟགས་ཁས།
ཁ་ཅིག སྤྲུལ་སྐུ་དེ་ལོངས་སྐུའི་གཟུགས་བརྙན་ཡིན་གྱི་སངས་རྒྱས་མ་ཡིན་ཟེར་ན། དེ་བཞིན་
གཤེགས་པ་ལ་ངན་སེམས་ཀྱིས་ཁྲག་བྱུང་ བའི་ མཚམས་མེད་ཀྱི་ལས་ བསགས་པ་གཅིག་མེད་པར་ཐལ། །
གཟུགས་སྐུ་སངས་རྒྱས་མ་ཡིན་པའི་ཕྱིར་ཏེ། དམ་བཅའ་དེའི་ཕྱིར། གཞན་ཡང་། གདུལ་བྱ་ལ་ཆོས་
513



འཁོར་བསྐོར་བའི་སངས་རྒྱས་མེད་པར་ཐལ། གཟུགས་སྐུ་སངས་རྒྱས་མ་ཡིན་པའི་ཕྱིར་ཏེ། དམ་བཅའ་
དེའི་ཕྱིར། གཞན་ཡང་། བྱང་འཕགས་ལ་དངོས་སུ་སྣང་བའི་སངས་རྒྱུས་མེད་པར་ཐལ། དམ་བཅའ་
དེའི་ཕྱིར། །
དར་ཊཱིཀ་གི་རྗེས་འབྲང་ཁ་ཅིག མཆོག་གི་སྤྲུལ་སྐུ་དེ་ལོངས་སྐུའི་གཟུགས་བརྙན་ཡིན་ཟེར་ན།
མཆོག་གི་སྤྲུལ་སྐུ་ཆོས་ཅན། གཟུགས་བརྙན་ཡིན་པར་ཐལ། ལོངས་སྐུའི་གཟུགས་བརྙན་ཡིན་པའི་ཕྱིར།
རྟགས་ཁས། འདོད་ན། དེ་ཆོས་ཅན། རང་སྣང་ཡུལ་དུ་བྱེད་པའི་བློ་ལ་སྣང་བ་ལྟར་མ་གྲུབ་པར་འཇིག་
རྟེན་རང་ག་པས་རྟོགས་ནུས་པར་ཐལ། ཁྱོད་མངོན་སུམ་དུ་མཐོང་བའི་སོ་སྐྱེ་མེད་པ་གང་ཞིག ཁྱོད་
གཟུགས་བརྙན་ཡིན་པའི་ཕྱིར། ཁྱབ་སྟེ། གཟུགས་བརྙན་དེ་རང་སྣང་ཡུལ་དུ་བྱེད་པའི་བློ་ལ་སྣང་བ་
ལྟར་དུ་མ་གྲུབ་པར་འཇིག་རྟེན་རང་ག་པས་རྟོ གས་ནུས་པའི་ཕྱིར། འདོད་ན། གཟུགས་དེ་རང་སྣང་
ཡུལ་དུ་བྱེད་པའི་བློ་ལ་སྣང་བ་ལྟར་མ་གྲུབ་པར་འཇིག་རྟེན་རང་ག་པས་རྟོ གས་ནུས་པར་ཐལ་ལོ། །སངས་
རྒྱས་ཀྱི་ སྤྲུལ་པ་སངས་རྒྱས་ཀྱི་སྤྲུལ་པ་མ་ཡིན་པ་སོགས་སྔར་བཤད་ཟིན་ཏོ། །
རང་ལུགས་ལ་སངས་རྒྱས་ཀྱི་ སྤྲུལ་སྐུའི་མཚན་ཉིད། དབྱེ་བ། རྒྱལ་བའི་སྤྲུལ་སྐུ་རྣམས་ཀྱི་མཛད་
པའི་གཙོ་བོ་བཤད་པ། དེས་གདུལ་བྱ་སྨིན་གྲོལ་ལ་འགོད་ཚུལ་བཤད་པའོ། །དང་པོ་ནི། ངེས་པ་
ལྔ་དང་ མི་ལྡན་པས་རབ་ཏུ་ཕྱེ་བའི་མཐར་ཐུག་པའི་གཟུགས་སྐུ་དེ། སྤྲུལ་སྐུའི་མཚན་ཉིད། །
གཉིས་པ་ནི། དེ་ལ་དབྱེ་ན། བཟོ་བ་སྤྲུལ་སྐུ། སྐྱེ་བ་སྤྲུལ་སྐུ། བྱང་ཆུབ་ཆེན་པོའི་སྤྲུལ་སྐུ་སྟེ་
གསུམ་དུ་ཕལ་ཆེ་བས་བཞེད་ལ། ཀུན་མཁྱེན་བུ་སོགས་དང་བདག་གི་བླ་མ་རིན་པོ་ཆེས་ནི། དེའི་
སྟེང་དུ་མྱ་ངན་ལས་འདས་པ་སོགས་མཛད་པ་བཅུ་གཉིས་ཀྱི་སྒོ་ནས་གདུལ་བྱ་རྗེས་སུ་འཛིན་པའི་མཆོག་་་་
གི་སྤྲུལ་སྐུ་སྟེ་བཞིར་མཛད། དང་པོ་ནི། དྲི་ཟའི་རྒྱལ་པོ་རབ་དགའ་འདུལ་བའི་ཕྱིར་དུ་དྲི་ཟའི་པི་ཝང་
ལེན་པའི་གཟུགས་སུ་སྤྲུལ་པའི་དེ་བཞིན་གཤེགས་པ་ལྟ་བུ། གཉིས་པ་ནི། དེ་བཞིན་གཤེགས་པ་རི་དྭགས་
རུ་རུར་སྤྲུལ་པའི་ དེ་བཞིན་གཤེགས་པ་ལྟ་བུ།
་གསུམ་པ་ནི། རྒྱལ་བ་འོད་དཔག་མེད་དང༌། རྒྱལ་བ་མི་འཁྲུགས་པ་ལྟ་བུ། བཞི་པ་ནི། བདག་
ཅག་གི་སྟོན་པ་ལྟ་བུའོ། །དེ་ལྟར་ཡང་། མདོ་སྡེའི་རྒྱན་ལས། བཟོ་དང་སྐྱེ་བ་བྱང་ཆུབ་ཆེ། །མྱ་
ངན་འདས་པ་རྟ ག་སྟོན་པས། །སངས་རྒྱས་སྤྲུལ་པའི་སྐུ་འདི་ནི། །རྣམ་པར་གྲོལ་བའི་ཐབས་ཆེན་
པོ། །ཞེས་དང༌། དེའི་འགྲེལ་པར། སྤྲུལ་པའི་སྐུ་དེ་ནི་རྟག་ཏུ་འདུལ་བའི་དོན་དུ་པི་ཝང་ལེན་པ་ལ་
སོགས་པ། བཟོ་དང་སྐྱེ་བ་དང༌། མངོན་པར་རྫོགས་པར་བྱང་ཆུབ་པ་དང་། མྱ་ངན་ལས་འདས་པ་
514



སྟོན་པ་དག་གིས་རྣམ་པར་གྲོལ་བའི་ཐབས་ཆེན་ པོ་ཡིན་པའི་ཕྱིར། གཞན་གྱི་དོན་ཕུན་སུམ་ཚོགས་པའི་
མཚན་ཉིད་དུ་རིག་པར་བྱའོ། །ཞེས་གསུངས་པའི་ཕྱིར།
སྤྱིར་སངས་རྒྱས་ཀྱི་ སྤྲུལ་སྐུ་དཔག་ཏུ་མེད་པ་གཅིག་ཡོད་དེ། དེ་བཞིན་གཤེགས་པ་སེམས་ཅན་
རྣམས་ཀྱི་གང་དང་གང་འདོད་པའི་ དངོས་པོ་སྣ་ཚོགས་ པར་སྤྲུལ་པ་རྣམས་ ཀྱང་སངས་རྒྱས་ཀྱི་སྤྲུལ་སྐུ་ཡིན་
པའི་ཕྱིར་ཏེ། མདོ་སྡེའི་རྒྱུན་ལས། སངས་རྒྱས་སྤྲུལ་པ་དཔག་མེད་པ། །ཞེས་སོགས་གསུངས་པའི་
ཕྱིར༑
གསུམ་པ་ནི། མཆོག་གི་སྤྲུལ་སྐུའི་མཛད་པའི་ གཙོ་བོ་རྣམས་བསྡུ་ན་བཅུ་གཉིས་སུ་འདུ་ལ། འདི་
ལ་ཡང་མདོ་བསྟན་བཅོས་རྣམས་སུ་འདྲེན་ཚུལ་དུ་མ་ཞིག་བྱུང་ སྟེ། མདོ་ཁ་ཅིག་ཏུ་དམ་པའི་ཆོས་ནུབ་
པ་ཡང་མཛད་པ་བཅུ་གཉིས་ཀྱི་ཡ་གྱལ་གཅིག་ཏུ་བགྲངས་ལ། དེའི་དོན་ནི་གདུལ་བྱའི་དོན་དུ་མི་འགྱུར་
བར་གཟིགས་ནས་དམ་པའི་ཆོས་བསྡུས་པ་ལ་དམ་པའི་ཆོས་ནུབ་པའི་མཛད་པ་ཞེས་བྱའོ། །རིན་ཆེན་
ཕྲེང་བར། བདག་ཅག་གི་སྟོན་པ་ཡུམ་འདུལ་བའི་ཕྱིར་དུ་སུམ་ཅུ་རྩ་གསུམ་དུ་བྱོན་ནས་སླར་འཛམ་བུའི་་
གླིང་དུ་འབྱོན་པ་ན་ལྷ་རྣམས་ཀྱིས་རི་རབ་ལ་བེ་ཌཱུརྱའི་ཐེམ་སྐས་བཙུགས་པ་སོགས་ལྷ་བབས་ཀྱི་མཛད་པ་་་
ཡང་མཛད་པ་བཅུ་གཉིས་ཀྱི་ཡ་གྱལ་གཅིག་ཏུ་འདྲེན་ཏེ། དེ་ཉིད་ལས། སྙིང་པོའི་དབང་དུ་གྱུར་པ་
རྣམས། །གཤེགས་དང་བལྟམས་དང་རོལ་པ་དང༌། །ངེས་འབྱུང་དཀའ་བ་སྤྱོད་པ་དང༌། །བདུད་
སྡེ་བཅོ མ་དང་བྱང་ཆུབ་དང༌། །དེ་བཞིན་ལྷ་ལས་བབས་པ་དང༌། །ཆོས་ཀྱི་འཁོར་ལོ་མྱ་ངན་ལས།
འདས་པ་སྟོན་པའི་མཛད་པ་ཡིན། །ཞེས་གསུངས་པའི་ཕྱིར། །
རྒྱུད་བླར། ཐུགས་རྗེ་ཆེན་པོས་འཇིག་རྟེན་མཁྱེན། །འཇིག་རྟེན་ཀུན་ལ་གཟི གས་ནས་ནི། །
ཆོས་ཀྱི་སྐུ་ལས་ མ་གཡོས་པར། །སྤྲུལ་པའི་རང་བཞིན་སྣ་ཚོགས་ཀྱིས། །སྐྱེ་བ་མངོན་པར་སྐྱེ་བ་དང༌།།
དགའ་ལྡན་གནས་ནས་འ ཕོ་བ་དང༌། །ལྷུམས་སུ་ཞུགས་དང་བལྟམས་པ་དང༌། །བཟོ་པའི་གནས་
ལ་མཁས་པ་དང་། །བཙུན་མོའི་འཁོར་དགྱེས་རོལ་པ་དང༌། །ངེས་འབྱུང་དཀའ་བ་སྤྱོད་པ་དང༌། །
བྱང་ཆུབ་སྙིང་པོར་གཤེགས་པ་དང༌། །བདུད་སྡེ་བཅོ མ་དང་རྫོགས་པར་ནི། །བྱང་ཆུབ་ཆོས་ཀྱི་
འཁོར་ལོ་དང༌། །མྱ་ངན་འདས་པར་གཤེགས་མཛད་རྣམས། །ཡོངས་སུ་མ་དག་ཞིང་རྣམས་སུ། །
སྲིད་པ་ཇི་སྲིད་གནས་པར་སྟོན། །ཞེས་གསུངས་ལ།
འདིའི་དོན་དར་ཊཱིཀ་ཏུ། སྟོན་པ་དགའ་ལྡན་ནས་འཕོ་བའི་མཛད་པ་དེ་མཛད་པ་བཅུ་གཉིས་ཀྱི་
དང་པོར་འདྲེན་པའི་ཚུལ་གཅིག་དང༌། སྟོན་པ་དམ་པ་ཏོག་དཀར་དུ་སྐྱེ་བ་བཞེས་པའི་སྐྱེ་བ་མངོན་
{་ལ་ སབWས
515



པར་སྐྱེ་བའི་མཛད་པ་དེ་མཛད་པ་དང་པོར་འདྲེན་པའི་ཚུལ་གཅིག་དང་གཉིས་སུ་གསུངས་པས། རང་་
ལུགས་ཕྱི་མ་ལྟར་འདྲེན་པ་ཡིན་ཏེ། བདག་ཅག་གི་སྟོན་པ་འདི་སྔོན་བྲམ་ཟེའི་ཁྱེའུ་བླ་མར་གྱུར་པ་དེ་
ཚེ་འཕོས་ནས་དགའ་ལྡན་དུ་དམ་པ་ཏོག་དཀར་དུ་སྐྱེ་བ་བཞེས་པ་ནི་མཛད་པ་དང་པོ་སྐྱེ་བ་མངོན་པར་སྐྱེ་
བའི་མཛད་པ་དང༌། དགའ་ལྡན་ནས་གླང་པོ་ཆེ་ཐལ་དཀར་གྱི་གཟུགས་ཀྱིས་འཛམ་བུའི་གླིང་དུ་བྱོན་
པ་ནི་མཛད་པ་གཉིས་པ་དགའ་ལྡན་ནས་འཕོ་བའི་མཛད་པ་དང༌། འཛམ་བུའི་གླིང་དུ་ཡུམ་གསོ་སྦྱོང་
ལ་གནས་པའི་ཚེ་གློ་གཡས་པ་ནས་ཞུགས་ཏེ་མངལ་དུ་ཟླ་བ་བཅུ་རྫོགས་པར་བཞུགས་པའི་ཚུལ་བསྟན་པ་ནི་
མཛད་པ་གསུམ་པ་ལྷུམས་སུ་ཞུགས་པའི་མཛད་པ་དང༌། དེ་ནས་བཀྲ་ཤིས་ལུམྦིའི་ཚལ་དུ་ཡུམ་གྱི་ གློ་
གཡས་པ་ནས་བལྟམས་ཏེ་ལྷ་ཚངས་པ་དང་བརྒྱ་བྱིན་གྱིས་ཀ་ཤི་ཀའི་རས་ཀྱི་སྟེང་དུ་བླངས་ནས་སྐུ་ཁྲུས་་་་་
གསོལ་བ་སོགས་མཛད་པ་བཞི་པ་བལྟམས་པའི་མཛད་པ་དང༌། དེ་ནས་སྒྱུ་རྩལ་སོགས་བཟོ་པའི་རིག་
བྱེད་ཀྱི་གནས་མཐའ་དག་ལ་མཁས་པར་བྱས་པ་ནི་མཛད་པ་ལྔ་པ་བཟོ་པའི་ གནས་ལ་མཁས་པའི་མཛད་པ་
དང་། དེ་ནས་ས་འཚོ་མ་ཁབ་ཏུ་བཞེས་ཏེ་བཙུན་མོ་རྣམས་དང་རྩེ་དགས་རོལ་བའི་ཚུལ་བསྟན་པ་ནི་
མཛད་པ་དྲུག་པ་བཙུན་མོའི་འཁོར་དགྱེས་རོལ་པའི་མཛད་པ་དང་། དེ་ནས་མཆོད་རྟེན་རྣམ་དག་གི་
དྲུང་དུ་རང་ཉིད་ཀྱིས་རབ་ཏུ་བྱུང་ བར་མཛད་པ་ནི་མཛད་པ་བདུན་པ་ངེས་པར་འབྱུང་ བའི་མཛད་པ་་་་་་
དང༌། དེ་ནས་ཆུ་བོ་ནེ་རཉྫནའི་འགྲམ་དུ་ཏིལ་འབྲུ་བཞི། རྒྱ་ཤུག་འབྲུ་བཞི། འབྲས་འབྲུ་དྲུག་རྣམས་
ལ་བརྟེན་ནས་ལོ་དྲུག་དཀའ་སྤྱད་མཛད་པའི་ཚུལ་བསྟན་པ་ནི་མཛད་པ་བརྒྱད་པ་དཀའ་བ་སྤྱད་པའི་་་་་
མཛད་པ་དང༌། དེ་ནས་བྱང་ཆུབ་སྙིང་པོ་སྟེ་ཡང་དག་པར་རྫོགས་པའི་བྱང་ཆུབ་ཏུ་མངོན་ པར་རྫོགས་
པར་འཚང་རྒྱ་བའི་ཚུལ་བསྟན་པའི་ཕྱིར་དུ་མ་ག་ཏ་རྡོ་རྗེ་གདན་གྱི་བྱང་ཆུབ་ཀྱི་ཤིང་དྲུང་དུ་གཤེགས་ནས་ ་
སྲོད་ལ་དགའ་རབ་དབང་ཕྱུག་ལ་སོགས་པའི་བདུད་བཅོམ། གུང་ལ་མཉམ་པར་བཞག་པར་མཛད་པ་
ནི་མཛད་པ་དགུ་པ་བྱང་ཆུབ་སྙིང་པོར་གཤེགས་ཏེ་བདུད་སྡེ་བཅོམ་པའི་མཛད་པ་དང༌། འདྲེན་ཚུལ་
སྔ་མ་ལྟར་ན་འདི་སོ་སོར་གཉིས་སུ་འདྲེན་ནོ། །དེ་ནས་ཐོ་རངས་ཀྱི་ ཆ་ལ་མངོན་པར་རྫོགས་པར་འཚང་
རྒྱ་བའི་ཚུལ་བསྟན་པ་ནི་མཛད་པ་བཅུ་པ་རྫོགས་པར་བྱང་ཆུབ་པའི་མཛད་པ་དང༌། དེ་ནས་ཡུལ་ལྔ་
ར་ཎཱསི་སོགས་སུ་གདུལ་བྱ་ལ་ཆོས་གསུངས་པ་ནི་མཛད་པ་བཅུ་གཅིག་པ་ཆོས་འཁོར་བསྐོར་བའི་མཛད་་་་
པ་དང༌། དེ་ནས་གྲོང་ཁྱེར་རྩྭ་མཆོག་ཏུ་སེམས་ཅན་རྟག་འཛིན་ཅན་རྣམས་སྐྱོ་བ་བསྐྱེད་དེ་ལམ་ལ་བརྩོན་
པར་བྱ་བའི་ཕྱིར་དུ་མྱ་ངན་ལས་འདའ་ཚུལ་བསྟན་པ་ནི་མཛད་པ་བཅུ་གཉིས་པ་མྱ་ངན་ལས་འདས་པའི་་
མཛད་པ་ཡིན་པའི་ཕྱིར།
，
516



ལ་ལ་
འོ་ན་མཛད་པ་བཅུ་གཉིས་པོ་དེ་ཅིག་ཆར་དུ་མཛད་དམ་རིམ་ཅན་དུ་མཛད་ཅེ་ན། བདག་ཅག་
་གི་སྟོན་པས་སྤྱིར་མཛད་པ་བཅུ་གཉིས་པོ་ཐམས་ཅད་ཅིག་ཅར་དུ་མཛད་པ་ཡིན་ཏེ། དེས་མི་མཇེད་
འཇིག་རྟེན་གྱི་ཁམས་འདི་ཉིད་དུ་སྐྱེ་བ་མངོན་པར་སྐྱེ་བའི་མཛད་པ་སྟོན་པ་དང༌། འཇིག་རྟེན་གྱི་ཁམས་
གཞན་དང་གཞན་དུ་དགའ་ལྡན་ནས་འཕོ་བའི་མཛད་པ་ནས། མྱ་ངན་ལས་འདས་པའི་མཛད་པ་སྟོན་
པའི་ བར་རྣམས་དུས་མཉམ་དུ་བསྟན་པའི་ཕྱིར་ཏེ། མདོ་སྡེའི་རྒྱུན་ལས། དེ་ནི་ཅིག་ཅར་ལ་ལར་སྒོ་
མང་བརྒྱ་ནས་ཆོས་ཀྱི་འཁོར་ལོ་དང༌། ལ་ལར་སྐྱེ་བ་མི་མངའ་ལ་ལར་སྐྱེ་བའི་སྤྱོད་པ་སྣ་ཚོགས་དང༌།།
ལ་ལར་བྱང་ཆུབ་དང་ནི་ལ་ལར་དེ་ནི་མྱ་ངན་འདས་སྟོན་ ཀྱང་། དེ་ནི་གནས་དེ་ལས་ ཀྱང་རྣམ་པར་གཡོ་
མི་མངའ་ལ་མཛད་པ་ཐམས་ཅད་མཛད། ཅེས་དང༌། དེ་བཞིན་གཤེགས་པའི་ཡོན་ཏན་དང་ཡེ་
ཤེས་བསམ་གྱིས་མི་ཁྱབ་པར་ཡུལ་འཇུག་པ་བསྟན་པའི་མདོ་ལས། འཇམ་དཔལ་དེ་བཞིན་གཤེགས་པ་
འདི་སེམས་ཅན་ལ་ལ་དག་གི་ནི་འཁོར་བ་འདི་ཉིད་རབ་ཏུ་བྱུང་བ་ལ་སོགས་པ་དང༌། ཁྱིམ་ནས་མངོན་
པར་འབྱུང་ བར་ཤེས་སོ། །ལ་ལ་དག་གི་ནི་རབ་ཏུ་བྱུང་ བ་དང་། ལ་ལ་དག་གི་ནི་དཀའ་བ་སྤྱད་པ་
ལ་གནས་པ་དང༌། ལ་ལ་དག་གི་ནི་བྱང་ཆུབ་ཀྱི་སྙིང་པོར་འགྲོ་བ་དང་། ལ་ལ་དག་གི་ནི་བྱང་ཆུབ་
ཀྱི་སྙིང་པོ་ལ་འདུག་པ་དང༌། ལ་ལ་དག་གི་ནི་བདུད་བཅོ མ་པ་དང༌། ལ་ལ་དག་གི་ནི་མངོན་པར་
རྫོགས་པར་སངས་རྒྱས་པ་དང༌། ལ་ལ་དག་གི་ནི་ཚངས་པ་དང་ བརྒྱ་བྱིན་དང་འཇིག་རྟེན་སྐྱོང་བ་རྣམས་
གྱིས་གསོལ་བ་བཏབ་པ་དང༌། ལ་ལ་དག་གི་ནི་ཆོས་ཀྱི་འཁོར་ལོ་རབ་ཏུ་ཤེས་སོ། །ཞེས་སོགས་དང༌།
དགོངས་འགྲེལ་གྱི་འགྲེལ་ཆེན་ལས། འཇིག་རྟེན་གྱི་ཁམས་ཐམས་ཅད་དུ་སྤྲུལ་པའི་སྐུས་དང་པོ་དགའ་
ལྡན་གྱི་གནས་ནས་བབས་པ་ནས་ཐམས་ཅད་ཡོངས་སུ་མྱ་ངན་ལས་འདས་པ་ཆེན་པོའི་སྟོན་པའི་ བར་གྱི་་་་
སངས་རྒྱས་ཀྱི་མཛད་པ་བཅུ་གཉིས་ལ་སོགས་པ་ཅིག་ཅར་དུ་སྟོན། ཞེས་དང༌། ཕལ་ཆེན་ལས། དེ་
བཞིན་གཤེགས་པས་ཕྱོགས་བཅུའི་འཇིག་རྟེན་གྱི་ཁམས་ཆོས་ཀྱི་དབྱིངས་ཀྱི་ཀླས་པ་ན མ་མཁའི་མཐས་་་་་
གཏུགས་པ་རབ་འབྱམས་རྒྱ་མཚོ་ཐམས་ཅད་དུ་འཇིག་རྟེན་གྱི་ཁམས་རེ་རེ་དང༌། གླིང་རེ་རེ་དང༌། སྐྲའི་
ཁྱོན་ཙམ་རེ་རེ་ལ་ཡང་དགའ་ལྡན་གྱི་གནས་ནས་འཆི་འཕོ་བ་དང་། ལྷུམས་སུ་འཇུག་པ་དང༌། ཞེས་པ་
ནས། སྐྱེས་པའི་རབས་ཐམས་ཅད་དུའང་ལྷུན་གྱིས་གྲུབ་པས་རྣམ་པར་མི་རྟོ ག་བཞིན་དུ་ཅིག་ཅར་ཀུན་
ཏུ་སྣང་ངོ༌། །ཞེས་གསུངས་པའི་ཕྱིར། འོན་ ཀྱང་ཞིང་འདི་ཉིད་དུ་དགའ་ལྡན་དུ་སྐྱེ་བ་མངོན་པར་
སྐྱེ་བའི་མཛད་པ་ནས། གྲོང་ཁྱེར་རྩྭ་མཆོག་ཏུ་མྱ་ངན་ལས་འདས་པའི་ཚུལ་བསྟན་པའི་བར་རྣམས་
རིམ་ཅན་དུ་བསྟན་པ་ཡིན་ནོ། །
517



T
བཞི་པ་ནི། སངས་རྒྱས་ཀྱི་ སྤྲུལ་སྐུ་རྣམས་ཀྱིས་གདུལ་བྱ་སྨིན་གྲོལ་ལ་འགོད་པའི་ཚུལ་ཡོད་དེ། དེས་
གདུལ་བྱ་རྣམས་ལ་རང་རང་གི་སྐལ་པ་ངང་འཚམ་པར་མི་རྟག་སྡུག་བསྔལ་སྟོང་བདག་མེད་སོགས་ཀྱི་སྒྲས་
ཆོས་བསྟན་ པའི་ སྒོ་ནས་སྐྱོ་བ་བསྐྱེད་དེ། རིམ་གྱིས་ཐེག་པ་གསུམ་གྱི་མྱ་ངན་ལས་འདས་པ་ལ་འ གོད་
པར་མཛད་པའི་ཕྱིར་ཏེ། རྒྱུད་བླ་མར། མི་རྟག་སྡུག་བསྔལ་སྟོང་བདག་མེད། །ཞི་བའི་སྒྲ་ཡིས་
ཐབས་མཁྱེན་པས། །སྲིད་གསུམ་སེམས་ཅན་སྐྱོ་བསྐྱེད་ནས། །མྱ་ངན་འདས་ལ་རབ་འཇུག་མཛད།།
ཅེས་སོགས་གསུངས་པའི་ ཕྱིར། །
དེ་བཞིན་འཁོར་བ་ཇི་སྲིད་འདིའི། ཞེས་སོགས་ཀྱི་སྐབས་སུ། གཞུང་འདིས་སངས་རྒྱས་ཀྱི་བྱ་
བ་འཕྲིན་ལས་ཀྱི་རང་བཞིན་རྒྱས་པར་འཆད་ན་འཆད་ཚུལ་གང་ཞེ་ན། འདི་ལ་མདོ་ལས་གསུངས་ཚུལ།
བསྟན་བཅོས་ཀྱིས་འགྲེལ་ཚུལ་གཉིས་ལས། དང་པོ་ནི། སྐད་ཅིག་སྦྱོར་བཞིའི་སྐབས་སུ་ཆོས་ཐམས་
ཅད་རྨི་ལམ་ལྟ་བུར་མཚན་ཉིད་ཀྱིས་སྟོང་པར་གསུངས་པ་ལས་འཕྲོས་ནས་གསུངས་པ་ཡིན་ཏེ། མདོ་
ལས། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་
ལྡན་འདས་ཆོས་ཐམས་ཅད་རྨི་ལམ་ལྟ་བུ་དངོས་པོ་མ་མཆིས་པའི་ངོ་བོ་ཉིད་རང་གི་མཚན་ཉིད་ཀྱིས་སྟོང་་་
པ་རྣམས་ལ་འདི་དག་ནི་དག་པའི་ཆོས་སོ། །འདི་དག་ནི་འཇིག་རྟེན་པའི་ཆོས་སོ། །ཞེས་སོགས་
དྲིས་པའི་ལན་དུ་རབ་འབྱོར་འདི་ལ་བྱིས་པ་ཐོས་པ་དང་མི་ལྡན་པ་སོ་སོ་སྐྱེ་བོས་ནི་རྨི་ལམ་ཡང་དམིགས་་་་
ལ། རྨི་ལམ་མཐོང་བ་ཡང་དམིགས་སོ། །ཞེས་སོགས་ནས། དེ་ལ་སྦྱིན་པའི་ ཕ་རོལ་ཏུ་ཕྱིན་པ་ཡོངས་
སུ་རྫོགས་པ་དེས་ཕྱི་ནང་གི་དངོས་པོ་བཅད་ཅིང་ག ཏུབ་ཀྱང་བདག་ལ་སུ་ཡང་ག ཏུབ་བ མ་བཅད་དོ་སྙམ་་་
པའི་ སེམས་མི་འབྱུང་ངོ༌། །ཞེས་པའི་ བར་གྱིས་མདོར་བསྟན་ནས། དེ་ཉིད་རྒྱས་པར་འཆད་པ་ལ།
རབ་འབྱོར་ངས་འདི་ནས་སངས་རྒྱས་ཀྱི་སྤྱན་གྱིས་འཇིག་རྟེན་ལ་རྣམ་ པར་གཟིགས་ན། ཞེས་སོགས་
གསུངས།
གཉིས་པ་ལ། མཚམས་སྦྱར་དང་། རྩ་བ། འགྲེལ་པ་གསུམ་ལས། དང་པོ་ལ། བཤད་ཟིན་
གྱིས་མཚམས་སྦྱར་དང༌། འཆད་འགྱུར་གྱིས་མཚམས་སྦྱར་གཉིས་ལས། དང་པོ་ནི། དེ་ལྟར་ངོ་བོ་
ཉིད་ཀྱི་སྐུའི་བདག་ཉིད་བསྒོམས་པའི་སྟོབས་ལས་བྱུང་ བ་སངས་རྒྱས་ལ་སོགས་པའི་ཡུལ་ཉིད་དུ་ཡེ་ཤེས་ལ་
སོགས་པ་ལ་ལྟོས་ནས་རབ་ཏུ་བཏགས་པའི་སྐུ་གསུམ་བསྟན་ནས། ཞེས་འཆད། དོན་ནི། ཇི་ལྟར་རབ་
ཏུ་བརྟ གས་པ་སྟེ་བློས་ཇི་ལྟར་མོས་པ་བཞིན་དུ་ ཕྱེ་བའི་སྐུ་གསུམ་བསྟན་ཏེ། བྱང་ཆུབ་ཕྱོགས་མཐུན་
ཚད་མེད་དང༌། ཞེས་སོགས་གསུམ་དུ་བཤད་པ་ལྟར་ཕྱེ་ནས་བསྟན་པའི་ཕྱིར་ཏེ། ངོ་བོ་ཉིད་ཀྱི་སྐུའི་
518



བདག་ཉིད་དོན་དམ་བདེན་པ་བསྒོམས་པའི་སྟོབས་ ཀྱིས་སངས་རྒྱས་ཀྱི་མངོན་སུམ་གྱི་ཡུལ་དུ་ཡེ་ཤེས་ལ་་་་༌
ལྟོས་ནས་ཡེ་ཤེས་ཆོས་སྐུ་དང་། དེ་བསྒོམས་སྟོབས་ཀྱིས་བྱང་སེམས་ཀྱི་མངོན་སུམ་གྱི་ཡུལ་དུ་མཚན་དཔེར་
སྣང་བ་སྐྱེད་པའི་ནུས་པ་ལ་ལྟོས་ནས་ལོངས་སྐུ་དང༌། དེ་ལ་མོས་པ་ཙམ་དང་ཅུང་ཟད་བསྒོམས་པས་
ཉན་ཐོས་དང་ སོགས་ པས་སོ་སྐྱེའི་མངོན་སུམ་གྱི་ཡུལ་དུ་སྤྲུལ་པ་སྐྱེད་པའི་ནུས་པ་ལ་ལྟོས་ནས་སྤྲུལ་སྐུར་་་་
བཏགས་ནས་བསྟན་པའི་ ཕྱིར།
གཉིས་པ་ནི། ཀུན་རྫོབ་ཏུ་ཡེ་ཤེས་ཁོ་ན་ལོངས་སྤྱོད་རྫོགས་པའི་སྐུ་ལ་སོགས་པར་སྣང་བ་སྐྱེད་པའི་
སྒོ་ནས་དོན་བྱ་བ་མཛད་པས་ན། གདུལ་བྱའི་སྐྱེ་བོའི་སྣང་བ་ལ་བརྟེན་པའི་ལས་དེའི་བདག་པོ་ལ་བརྟེན་
ནས་བྱུང་བ་རྣམས་ནི་ཆོས་ཀྱི་སྐུའི་ཡིན་ནོ། །ཞེས་འཆད། དོན་ནི། དེ་ལྟར་སྐུ་གསུམ་བསྟན་ཟིན་
ནས་དེའི་འོག་ཏུ་སྐལ་བ་དང་ལྡན་པའི་གདུལ་བྱའི་དག་པའི་སྣང་བ་ལ་བརྟེན་པ་སྟེ་དེའི་ངོ་བོར་ཡེ་ཤེས་་་་་
ཆོས་སྐུའི་འཕྲིན་ལས་བསྟན་པ་ཡིན་ཏེ། ཡེ་ཤེས་ཆོས་སྐུ་དེའི་བདག་པོའི་རྐྱེན་བྱས་པ་ལས་བྱུང་བ་རྣམས་ནི་
ཡེ་ཤེས་ཆོས་སྐུ་དེའི་འཕྲིན་ལས་ཡིན་པའི་ ཕྱིར་ཏེ། རྣལ་འབྱོར་པའི་ཀུན་རྫོབ་སྟེ་ཀུན་རྫོབ་ཏུ་ཡེ་ཤེས་
ཆོས་ཀྱི་སྐུ་ཁོ་ན་ལོངས་སྤྱོད་རྫོགས་པའི་སྐུ་དང༌། སོགས་པས་སྤྲུལ་སྐུར་སྣང་བ་གདུལ་བྱ་ལ་བསྐྱེད་པའི་
སྒོ་ནས་དེ་དག་གི་དོན་བྱ་བ་མཛད་པའི་ཕྱིར། །
གཉིས་པ་ལ། དུས་ཀྱི་སྒོ་ནས་མདོར་བསྟན། དབྱེ་བའི་སྒོ་ནས་རྒྱས་པར་བཤད། གྲངས་ཀྱི་ སྒོ་
ནས་མཇུག་བསྡུ་བ་དང་གསུམ་ལས། དང་པོ་ནི། དེ་བ ཞིན་འཁོར་བ་ཇི་སྲིད་འདིའི། །ལས་ ནི་རྒྱུན་
མི་འཆད་པར་འདོད། །ཅེས་འཆད། གཉིས་པ་སྟོན་པ་ལ། འགྲོ་རྣམས་ཞི་བའི་ལས་ དང་ནི། །ཞེས་
པ་ནས། མྱ་ངན་འདས་ལ་འགོད་པ་སྟེ། །ཞེས་པའི་ བར་གསུངས། གསུམ་པ་སྟོན་པ་ལ། ཆོས་ཀྱི་སྐུ་
ཡི་འཕྲིན་ལས་ནི། །རྣམ་པ་ཉི་ཤུ་བདུན་དུ་བཞེད། །ཅེས་གསུངས།
གསུམ་པ་ལ། འཕྲིན་ལས་ཀྱི་དབྱེ་བ། དེའི་དུས། རིམ་པ་དེས་གཞན་ཡང་མཚོན་པའོ། །དང་
པོ་ནི། དང་པོར་འགྲོ་བ་བཟང་པོ་དང༌། ཞེས་པ་ནས། དེ་བཞིན་གཤེགས་པའི་ས་ལ་མྱ་ངན་ལས་
འདའ་བ་ལ་འགོད་པར་མཛད་དེ། ཞེས་པའི་ བར་ གསུངས། གཉིས་པ་ནི། དེ་ལྟར་ན་ཆོས་ཀྱི་སྐུ་བཞིན་
དུ་འདིའི་འཕྲིན་ལས་རྣམ་པ་ཉི་ཤུ་རྩ་བདུན་ཡང་འཁོར་བ་ཇི་སྲིད་པར་བཞེད་པ་ཞེས་བྱ་བ་ནི་མཛད་པ་་་ག
ཡིན་ནོ། །ཞེས་འཆད། གསུམ་པ་ནི། སེམས་བསྐྱེད་པ་དང་པོ་དང་ཐ་མའི་ལས་ བསྟན་པའི་གོ་རིམ་
བསྟན་པའི་རིམ་པས་ལྷག་མ་བར་ གྱི་ཚིག་གི་དོན་རྣམས་ཀྱི་གོ་རིམ་ཡང་ཁོང་དུ་ཆུད་པར་བྱ་སྟེ། ཚིག་
མངས་སུ་དོགས་པས་བདག་གིས་ནི་མ་བྲིས་སོ། །ཞེས་འཆད།
519



འདིའི་སྐབས་སུ་འཕགས་པ་ལྟར་ན་སྤྲུལ་སྐུའི་འཕྲིན་ལས་དང༌། སློབ་དཔོན་ལྟར་ན་ཡེ་ཤེས་ཆོས་
སྐུའི་འཕྲིན་ལས་ ལ་མཚན་ཉིད། དབྱེ་བ། གཞུང་གིས་བསྟན་ཚུལ། འཕྲིན་ལས་ འཇུག་ཚུལ། འཕྲོས་
དོན་ནོ། །དང་པོ་ནི། རང་གི་བདག་རྐྱེན་དུ་གྱུར་པའི་ཡེ་ཤེས་ཆོས་སྐུས་བདག་རྐྱེན་བྱས་པ་ལས་བྱུང་
བའི་རྣམ་དཀར་གྱི་ཡོན་ཏན། ཡེ་ཤེས་ཆོས་སྐུའི་འཕྲིན་ལས་ཀྱི་མཚན་ཉིད། གཉིས་པ་ནི། དེ་ལ་དབྱེ་
ན་བྱ་བ་ཡུལ་ལ་ཡོད་པའི་འཕྲིན་ལས་ དང༌། བྱེད་པ་པོ་ལ་ཡོད་པའི་འཕྲིན་ལས་ གཉིས་སུ་ཡོད། རྒྱས་
པར་དབྱེ་ན། ལམ་གྱི་རྟེན་ལ་འགོད་པ་ནས་ལམ་གྱི་འབྲས་བུ་ལ་འགོད་པའི་ བར་ཉེར་བདུན་དུ་ཡོད།
ས་མཚམས། ལམ་མ་ཞུགས་ནས་སངས་རྒྱས་ཀྱི་སའི་བར་དུ་ཡོད། གསུམ་པ་ནི། མདོ་ཚན་དང་པོས་
འཕྲིན་ལས་ མདོར་བསྟན་ནས། དེའི་དོན་འཆད་པ་ལ། དེ་བཞིན་འཁོར་བ་ཇི་སྲིད་འདིའི། ]ལས་ ནི་
རྒྱུན་མི་འཆད་པར་འདོད། །ཅེས་གསུངས། །
དེས་ན་འཕྲིན་ལས་ཉེར་བདུན་པོ་དེ་ལ་ཡང་། གདུལ་བྱ་ལམ་གྱི་རྟེན་ལ་འགོད་པ་དང༌། ལམ་ལ་
འགོད་པ་དང་། ལམ་གྱི་འབྲས་བུ་ལ་འགོད་པའི་འཕྲིན་ལས་ དང་གསུམ་ལས། དང་པོ་ནི། སྐྱེས་བུ་
འབྲིང་གི་བསམ་པ་ཐར་པ་དོན་གཉེར་ལ་འགོད་པའི་འཕྲིན་ལས་ དེ་སྟོན་པ་ལ།
མདོ་ལས། རབ་འབྱོར་ངས་འདི་ནས་སངས་རྒྱས་ཀྱི་སྤྱན་གྱིས་འཇིག་རྟེན་ལ་རྣམ་པར་གཟིགས་ན་
ཤར་ཕྱོགས་ཀྱི་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་དག་ན་བྱང་ཆེན་དག་ཆེད་དུ་བསམས་ཏེ་་་
སེམས་ཅན་དམྱ ལ་བ་དག་ཏུ་འདོང་ཞིང་སེམས་ཅན་དམྱ ལ་བའི་སྡུག་བསྔལ་ཞི་ བར་བྱས་ནས། རྫུ་འཕྲུལ་
གྱི་ཆོ་འཕྲུལ་དང་ ཀུན་བརྗོད་པའི་ཆོ་འཕྲུལ་དང་ རྗེས་སུ་བསྟན་པའི་ཆོ་འཕྲུལ་དང་ཆོ་འཕྲུལ་རྣམ་པ་གསུམ་
པོ་དེ་དག་གིས་སེམས་ཅན་དམྱལ་བའི་སེམས་ཅན་དེ་དག་ལ་ཆོས་སྟོན་ཅིང་རྫུ་འཕྲུལ་གྱི་ཆོ་འཕྲུལ་གྱིས་་་་་་
སེམས་ ཅན་དམྱལ་བ་པའི་སྡུ ག་བསྔལ་ཞི་བར་བྱས་ཏེ། ཀུན་བརྗོད་པའི་ཆོ་འཕྲུལ་དང་ རྗེས་སུ་བསྟན་
པའི་ཆོ་འཕྲུལ་གྱིས་ཆོས་སྟོན་པ་དང༌། ཞེས་པ་ནས། འཕགས་པའི་ཆོས་འཇིག་རྟེན་པའི་སྦྱིན་པ་ལ་
བཀོད་ནས་རྣམ་པ་ཐམས་ཅད་མཁྱེན་པ་ཉིད་ཀྱི་ བར་ལ་བཀོད་པ་ཡིན་ནོ། །ཞེས་པའི་ བར་གྱིས་འགྲོ་
བ་ལྔའི་སྡུག་བསྔལ་ཞི་བར་མཛན་པའི་ འཕྲིན་ལས་ དེ་བསྟན་ནས། དེའི་དོན་འཆད་པ་ལ། འགྲོ་རྣམས་
ཞི་བའི་ལས་དང་ནི། །ཞེས་དང༌། དང་པོར་འགྲོ་བ་བཟང་པོ་དང་བཟང་པོ་མ་ཡིན་པ་ལ་མངོན་
པར་ཞེན་པ་མེད་པར་གནས་པའི་མཚན་ཉིད་འགྲོ་བ་རབ་ཏུ་ཞི་བའི་འཕྲིན་ལས་མཛད་ནས། ཞེས་
གསུངས།
གཉིས་པ་ལ། ཚོགས་ལམ་ལ་འགོད་པ། སྦྱོར་ལམ་ལ་འགོད་པ། མཐོང་ལམ་ལ་འགོད་པ། སྒོམ་
520



ལམ་ལ་འགོད་པ་དང་བཞི་ལས། དང་པོ་ལ། བསྡུ་བ་བཞི་ལ་འགོད་པ། བདེན་བཞི་ཤེས་པ་ལ་འགོད་
པ། གཞན་དོན་གྱི་བསམ་པ་ལ་འགོད་པ། སྤྱོད་པ་ལ་འགོད་པ། དོན་གཉིས་སྒྲུབ་པའི་གཞི་ལ་འགོད་
པ་དང་ལྔ་ལས། དང་པོ་ནི། མདོ་ལས། རབ་འབྱོར་བྱང་ཆེན་འཇིག་རྟེན་ལས་འདས་པའི་ཆོས་ཀྱི་
སྦྱིན་པ་སོ་སོ་སྐྱེ་བོ་ཐམས་ཅད་དང་ཐུན་མོང་མ་ཡིན་པ་གང་ཞེ་ན། འདི་ལྟ་སྟེ་དྲན་པ་ཉེ་བར་བཞག་པ་
བཞི་དང༌། ཞེས་པ་ནས། རབ་འབྱོར་དེ་ཡང་བྱང་ཆེན་རྣམས་ཀྱི་ངོ་མཚར་རྨད་དུ་བྱུང་བའི་ཆོས་སོ། །
ཞེས་པའི་ བར་གྱིས་བསྟན་ནས། དེའི་དོན་འཆད་པ་ལ། བསྡུ་རྣམ་བཞི་ལ་འགོད་པ་དང་། ཞེས་
དང༌། སྦྱིན་པ་ལ་སོགས་པ་བསྡུ་བའི་དངོས་པོ་བཞི་ལ་བཀོད་དེ། ཞེས་གསུངས།
གཉིས་པ་ནི། མདོ་ལས། རབ་འབྱོར་གཞན་ཡང་བྱང་ཆེན་ཤེར་ཕྱིན་ལ་སྤྱོད་པའི་ཚེ་བྱང་ཆེན་
གཞན་དག་ལ་འདི་སྐད་དུ་འདོམས་ཤིང་འདི་སྐད་དུ་སྟོན་ཏོ། །རིགས་ཀྱི་བུ་ཁྱོད་ཚུར་ཤོག་ཡི་གེ་མངོན་
པར་སྒྲུབ་པ་ལ་མཁས་པར་གྱིས་ཤིག ཡི་གེ་གཅིག་ལ་མཁས་པར་གྱིས་ཤིག ཡི་གེ་གཉིས་ནས་ཡི་གེ་
བཞི་བཅུ་རྩ་གཉིས་ཀྱི་ བར་ལ་མཁས་པར་གྱིས་ཤིག ཅེས་པ་ནས། འདི་ནི་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཀྱི་ བར་ཞེས་བྱ་བར་ཆོས་སྟོན་ཏོ། །ཞེས་པའི་ བར་གྱིས་བཤད་ནས། དེའི་དོན་
འཆད་པ་ལ། ཀུན་ནས་ཉོན་མོངས་བཅས་པ་ཡི། །རྣམ་པར་བྱང་བ་རྟོགས་པ་དང་། །ཞེས་དང་།
ཐོས་པ་ལས་བྱུང་ བ་ལ་སོགས་པའི་ཤེས་པས་མི་མཐུན་པའི་ ཕྱོགས་དང་གཉེན་པོ་དོར་བ་དང་བླང་བར་བྱ་
བའི་སྒོ་ནས་རྟོགས་པར་མཛད་ནས། ཞེས་གསུངས།
གསུམ་པ་ནི། རབ་འབྱོར་འདི་ལྟ་སྟེ་དཔེར་ན་སྒྱུ་མའི་མཁན་པོའམ་སྒྱུ་མའི་མཁན་པོའི་མཆན་བུ་
མཁས་པ་ཞིག་གིས་རྫས་ཀྱི་རྣམ་པ་འགའ་ཞིག་ལ་བརྟེན་ཏེ། གཟུགས་ཀྱི་བྱེ་བྲག་སྣ་ཚོགས་པ་འདི་ལྟ་
སྟེ། གླང་པོའི་གཟུགས་སམ། ཞེས་པ་ནས། ཐབས་མཁས་པས་སེམས་ཅན་རྣམས་ཡོངས་སུ་སྨིན་པར་
བྱེད་ཀྱང་སེམས་ཅན་དུ་མི་དམིགས་སེམས་ ཅན་དུ་གདགས་པ་ཡང་མི་དམིགས་ སོ་ཞེས་པའི་ བར་གྱིས་་་་་་་
བསྟན་ནས། དེའི་དོན་འཆད་པ་ལ། སེམས་ཅན་རྣམས་དོན་ཇི་བཞིན་གྱིས། དོན་དང༌། ཞེས་
དང་༑ སྒྱུ་མ་མཁན་བཞིན་དུ་རྗེས་སུ་ཆགས་པ་ལ་སོགས་པས་རྣམ་པར་དབེན་པ་ཉིད་ཀྱིས་སེམས་ཅན་གྱི་
དོན་ཏེ་གཞན་གྱི་དོན་བྱམས་པ་ལ་སོགས་པའི་མཚན་ཉིད་ཇི་ལྟ་བའི་བདག་ཉིད་ལ་བཀོད་དེ། ཞེས་
གསུངས།
བཞི་པ་ནི། དེ་བདག་ཀྱང་སྦྱིན་པ་གཏོང་བ་ཡིན། གཞན་སྦྱིན་པ་ལ་ཡང་དག་པར་བསྐུལ་བ་ཡིན།
སྦྱིན་པའི་ལེགས་པ་བརྗོད་པ་ཡིན། གཞན་གང་སྦྱིན་པ་གཏོང་བ་དེ་དག་གི་ལེགས་པ་བརྗོད་ཅིང་མཐུན་
521



པས་དགའ་བར་སྤྱོད་པ་ཡིན། ཞེས་པ་ནས། གཞན་གང་ཤེས་རབ་བསྒོམས་པ་དེ་དག་གི་ལེགས་པ་
བརྗོད་ཅིང་མཐུན་ པས་དགའ་བར་སྤྱོད་པ་ཡིན། ཞེས་པའི་ བར་གསུངས། དེའི་དོན་འཆད་པ་ལ།
ཕ་རོལ་ཕྱིན་དྲུག་དང༌། ཞེས་དང་། དེ་རྗེས་ལུ་རང་གི་དོན་འཁོར་གསུམ་རྣམ་པར་དག་པས་རབ་
ཏུ་ཕྱེ་བའི་ཕ་རོལ་ཏུ་ཕྱིན་པ་དྲུག་ལ་གོམས་པ་ལའོ། །ཞེས་གསུངས།
ལྔ་པ་ནི། བདག་ཀྱང་དགེ་བ་བཅུའི་ལས་ཀྱི་ལམ་ཡང་དག་པར་འཛིན། ཞེས་པ་ནས། སེམས་
ཅན་གང་དག་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང༌། དཔེ་བྱད་བཟང་པོ་བརྒྱད་ཅུ་སྒྲུབ་པར་
བྱེད་པ་དེ་དག་གི་ལེགས་པ་བརྗོད་ཅིང་མཐུན་ པས་དགའ་བར་སྤྱོད་པ་ཡིན། ཞེས་པའི་ བར་གྱིས་བསྟན།
དེའི་དོན་འཆད་པ་ལ། སངས་རྒྱས་ལམ་དང༌། ཞེས་དང༌། དེའི་འོག་ཏུ་རང་དང་གཞན་གྱི་དོན་གྱི་
མཚན་ཉིད་སངས་རྒྱས་ཀྱི་ལམ་སྟེ། དགེ་བ་བཅུའི་ལས་ཀྱི་ལམ་ལའོ། །ཞེས་གསུངས། །
གཉིས་པ་ནི། རབ་འབྱོར་གལ་ཏེ་ཆོས་ཀྱི་དབྱིངས་སྔོན་ཇི་ལྟར་ཕྱིས་ཀྱང་དེ་ལྟར་མ་ཡིན་ནམ། བར་
དུ་ཡང་དེ་བཞིན་དུ་མིན་དུ་ཟིན་ན་ནི། བྱང་ཆེན་ཤེར་ཕྱིན་ལ་སྤྱོད་པའི་ཚེ་ཐབས་མཁས་པས་སེམས་
ཅན་རྣམས་ལ་ཆོས་ཀྱི་དབྱིངས་སྟོན་པར་མི་འགྱུར། སེམས་ཅན་རྣམས་ཡོངས་སུ་སྨིན་པར་བྱེད་པར་མི་
འགྱུར། སངས་རྒྱས་ཀྱི་ ཞིང་ཡོངས་སུ་དག་པར་ མི་འགྱུར་ཏེ། རབ་འབྱོར་ཆོས་ཀྱི་དབྱིངས་དེ་སྔོན་ཇི་
ལྟར་ཕྱིས་ཀྱང་དེ་བཞིན་ བར་དུ་ཡང་དེ་བཞིན་ ཡིན་པས། དེའི་ཕྱིར་བྱང་ཆེན་ཤེར་ཕྱིན་ལ་སྤྱོད་པའི་ཚེ་
ཐབས་མཁས་པས་སེམས་ ཅན་རྣམས་ལ་ཆོས་ཀྱི་དབྱིངས་སྟོན་ནོ། །ཞེས་པ་ནས། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ལ་ཐེ་ཚོམ་ཟ་བར་འགྱུར་བ་ལྟ་ག་ལ་འོང་། ཞེས་པའི་ བར་ གསུངས།
དེའི་དོན་འཆད་པ་ལ། རང་བཞིན་གྱིས། སྟོང་པ་ཉིད་དང༌། ཞེས་དང༌། དེ་ནས་ཆོས་ཐམས་
ཅད་རང་བཞིན་གྱིས་སྟོང་པ་ཉིད་གོམས་པ་ལའོ། །ཞེས་གསུངས།
གསུམ་པ་ནི། རབ་འབྱོར་དེ་བཞིན་གཤེགས་པའི་སྤྲུལ་པས་དགེ་སློང་ངམ་དགེ་སློང་མའ མ་དགེ་
བསྙེན་ནམ་དགེ་བསྙེན་མ་ལ་བསྐལ་པ་བྱེ་བ་ཁྲག་ཁྲི ག་བརྒྱ་སྟོང་དུ་མར་རྒྱུན་དུ་ཆོས་བསྟན་ན། རབ་
འབྱོར་དེ་ཅི་སྙམ་དུ་སེམས། སྤྲུལ་པ་དེ་དག་ལ་རྒྱུན་དུ་ཞུགས་པའི་འབྲས་བུ་ཐོབ་པར་འགྱུར་བའི་སྐལ་
བ་ཡོད་མ། ཞེས་པ་ནས། རང་བཞིན་དེ་ཡང་ཉེ་བར་ཞི་བ་སྟེ་ཆོས་གང་ཡང་འཕེལ་བའ མ་འགྲིབ་པར་
བྱེད་པའམ་སྐྱེ་བའ མ་འགག་པའམ་ཀུན་ནས་ཉོན་མོངས་པའམ་རྣམ་ པར་བྱང་བའ མ་ཐོབ་པའམ་མངོན་་་་
པར་རྟོགས་པར་བྱེད་པ་མེད་དོ། །ཞེས་པས་བསྟན། དེའི་དོན་འཆད་པ་ལ། གཉིས་ཟད་
དང་། ཞེས་དང་། དེས་རྗེས་ལ་སྦྱིན་པའི་ཕ་རོལ་ཏུ་ཕྱིན་པ་ལ་བརྟེན་ནས་ས་དང་པོ་ཆོས་ཀྱི་དབྱིངས་
522



ཀུན་ཏུ་འགྲོ་བ་རྟོ གས་པའི་ མཚན་ ཉིད་གཉིས་སུ་མེད་པའི་ཆོས་ལའོ། །ཞེས་གསུངས།
བཞི་པ་ལ། ཆོས་ཐམས་ཅད་བརྡ་ཙམ་དུ་རྟོགས་པའི་ ས་ག ཉིས་པ་ནས་ལྔ་པའི་ བར་ལ་འགོད་པ།
གཟུང་འཛིན་གཉིས་ཀྱི་རྣམ་པར་ཆོས་རྣམས་དམིགས་སུ་མེད་པ་དྲུག་པ་ལ། ལུས་ཅན་གྱི་རྒྱུད་སྒྲིབ་པ་སྤང་
རུང་དང་གཉེན་པོ་སྐྱེ་རུང་དུ་ཡོངས་སུ་སྨིན་པར་བྱེད་ པ་ས་བདུན་པ་ལ། ས་བརྒྱད་པ་ལ། ས་དགུ་པ་
ལ༑ ས་བཅུ་པ་ལ་འགོད་པའི་འཕྲིན་ལས་དང་དྲུག་ལས། དང་པོ་ནི། མདོ་ལས། རབ་འབྱོར་དེ་
ཡང་འཇིག་རྟེན་གྱིས་ཐ་སྙད་དུ་བཏགས་པའི་ཆོས་ཉིད་ཉེ་བར་བཟུང་ན་བྱང་ཆེན་བླ་ན་མེད་པ་ཡང་དག་་་་
པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་ཡི། དོན་དམ་པར་ནི་གཟུགས་སམ།་
ཚོར་བའམ། ཞེས་པ་ནས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་
སངས་རྒྱས་ཏེ་སེམས་ཅན་རྣམས་ཀྱི་དོན་བྱེད་དོ། །ཞེས་པས་བསྟན་ནས། དེའི་དོན་འཆད་པ་ལ། བརྡ་
དང༌། ཞེས་དང༌། དེ་ནས་ཚོགས་ཡོངས་སུ་རྫོགས་པའི་རྒྱུར་གྱུར་པས་ས་གཉིས་པ་ལ་སོགས་པར་ཚུལ་
ཁྲིམས་ལ་སོགས་ པའི་ ཕ་རོལ་ཏུ་ཕྱིན་པའི་ཆོས་ཐམས་ཅད་བརྡར་བཏགས་པའི་ཤེས་པ་ལ་འགོད་དོ། །
ཞེས་གསུངས།
གཉིས་པ་ནི། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་
ཏོ། །བཅོམ་ལྡན་འདས་བྱང་ཆེན་ཕ་རོལ་ཏུ་ཕྱིན་པ་དྲུག་ལ་སྤྱོད་པ་དང༌། སྟོང་པ་ཉིད་བཅུ་བཞི་
དང་། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལ་སྤྱོད་པ་དང་། ཞེས་པ་ནས། དེའི་ཕྱིར་བྱང་ཆེན་
ཤེར་ཕྱིན་ལ་སྤྱོད་པའི་ཚེ་ཐབས་མཁས་པས་ཆོས་ཐམས་ཅད་དངོས་པོ་མེད་པར་མཐོང་ནས་བླ་ན་མེད་པ་་་
ཡང་དག་པར་རྫོགས་པའི་བྱང་ཆུབ་ཏུ་ཡང་དག་པར་འཇུག་གོ །ཞེས་པའི་ བར་གྱིས་བསྟན། དེའི་དོན་
འཆད་པ་ལ། དམིགས་པ་མེད་པ་དང༌། ཞེས་དང༌། དེ་བཞིན་དུ་རིམ་གྱིས་ཤེར་ཕྱིན་ལ་བརྟེན་
ནས་ས་དྲུག་པ་ལ་ཤེས་པ་དང་། ཤེས་བྱའི་དངོས་པོར་མངོན་པར་ མ་ཞེན་ པའི་ མཚན་ཉིད་ཆོས་ཐམས་
ཅད་དམིགས་སུ་མེད་པ་ལའོ། །ཞེས་གསུངས།
གསུམ་པ་ནི། གསོལ་བ། བཅོམ་ལྡན་འདས་ཐབས་མཁས་པ་གང་གིས་བྱང་ཆེན་ཆོས་ཐམས་
ཅད་དངོས་པོ་མེད་པར་མཐོང་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འཇུག་པའི་ཐབས་
མཁས་པ་དེ་གང་ལགས། བཅོ མ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ་འདི་ལ་བྱང་ཆེན་ཤེར་
ཕྱིན་ལ་སྤྱོད་པའི་ཚེ་ཆོས་གང་ཡང་གང་ལ་ཐོགས་པར་འགྱུར་བའི་ དངོས་པོ འ མ། གང་ལ་ཐོགས་པར་
འ གྱུར་ནས། ༼ཞེས་པ་ནས། བྱང་ཆུབ་ཀྱི་ལམ་ཡོངས་སུ་རྫོགས་པར་བྱེད་པ་དང་། སངས་རྒྱས་ཀྱི་
523



E
༥
ཞིང་ཡོངས་སུ་དག་པར་བྱེད་པའི་ཚེ་སེམས་ཅན་རྣམས་ཡོངས་སུ་སྨིན་པར་བྱེད་དེ། སེམས་ཅན་ལ་མ་
ཞིག་དམིགས་པར་བྱས་ཤིང་གདུལ་བར་བྱ་བ་དེ་ལྟ་བུའི་སེམས་ཅན་གང་ཡང་མི་དམིགས་སོ། །ཞེས་་
པའི་བར་གྱིས་བསྟན། དེའི་དོན་འཆད་པ་ལ། ལུས་ཅན་རྣམས་ནི་ཡོངས་སྨིན་དང༌། །ཞེས་དང་།
དེའི་འོག་ཏུ་ས་བདུན་པ་ལ་ཐབས་ཀྱི་ཕ་རོལ་ཏུ་ཕྱིན་པའི་སྟོབས་ཀྱིས་སེམས་ཅན་ཡོངས་སུ་སྨིན་པར་བྱེད་་་
པ་ལའོ། །ཞེས་གསུངས། །
བཞི་པ་ལ། སྤྱོད་པ་ཁྱད་པར་ཅན་ལ་འགོད་པ་དང༌། བདེན་འཛིན་མངོན་དུ་གྱུར་པ་ཞི་བ་ལ་་
འགོད་པ་གཉིས་ལས། དང་པོ་ནི། དེ་ནས་ཚེ་ལྡན་རབ་འབྱོར་གྱིས་བཅོམ་ལྡན་འདས་ལ་འདི་སྐད་་
ཅེས་གསོལ་ཏོ། །བཅོམ་ལྡན་འདས་བྱང་ཆེན་བྱང་ཆུབ་ཀྱི་ལམ་གང་ལ་སྤྱད་དེ་སེམས་ཅན་རྣམས་ཡོངས་་
སུ་སྨིན་པར་བྱ་བ་དང་སངས་རྒྱས་ཀྱི་ ཞིང་ཡོངས་སུ་དག་པར་བགྱི་བའི་བྱང་ཆེན་བྱང་ཆུབ་ཀྱི་ལམ་གང་བ་
ལགས༑ བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་འདི་ལ་བྱང་ཆེན་སེམས་དང་པོ་བསྐྱེད་་
པ་ནས་ཉེ་བར་ བཟུང་སྟེ། སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད། ཅེས་པ་ནས། སངས་རྒྱས་ནས་ཆོས་་
རྣམ་པར་འགོད་པར་བྱས་ཤིང་སེམས་ཅན་རྣམས་ལ་ཆོས་སྟོན་ཏོ། །ཞེས་པའི་ བར་གྱིས་བསྟན། དེའི་
དོན་འཆད་པ་ལ། བྱང་ཆུབ་སེམས་དཔའི་ལམ་དང་ནི། །ཞེས་དང༌། དེ་ནས་སྟོབས་ཀྱི་ཕ་རོལ་ཏུ་
ཕྱིན་པའི་སྟོབས་ཀྱིས་ས་བརྒྱད་པ་ ལ་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་བྱང་ཆུབ་སེམས་་་་་་
དཔའི་ལ མ་ལའོ། །ཞེས་གསུངས།
གཉིས་པ་ནི། རབ་འབྱོར་དེ་ལ་བྱང་ཆེན་བྱང་ཆུབ་ཀྱི་ལམ་ལ་སྤྱོད་པས་འདི་ལྟར་ཐོག་མ་ཉིད་དུ་།
འདི་ལྟར་ཡོངས་སུ་བརྟག་པར་བྱ་སྟེ། མངོན་པར་འདུ་བྱ་བ་མ་གཏོགས་པར་འདི་ལ་ཆོས་གང་ཡང་ངོ་།
བོ་ཉིད་ཀྱིས་དམིགས་སུ་མེད་དོ། །ཞེས་བྱ་བར་ཡོངས་སུ་བརྟག་པར་བྱའོ། །ཞེས་པ་ནས། བྱང་
ཆུབ་ཀྱི་ལམ་བསྐྱེད་དེ། ལམ་དེས་སེམས་ཅན་འཁོར་བ་ལས་ཡོངས་སུ་ཐར་པར་བྱེད་དོ། །ཞེས་པའི་་
བར་གྱིས་བསྟན་ཏོ། །དེའི་དོན་འཆད་པ་ལ། མངོན་པར་ཞེན་པ་ཟློག་པ་དང༌། །ཞེས་དང༌།
དེ་ནས་དེ་ཉིད་ལ་ཆོས་ཐམས་ཅད་ལ་མངོན་པར་ཞེན་པ་སྤངས་པ་ལའོ། །ཞེས་གསུངས།
ལྔ་པ་བྱང་ཆུབ་ཐོབ་པ་ལ་འགོད་པ་ནི། གསོལ་བ། བཅོམ་ལྡན་འདས་ཅི་ལགས། སྐྱེས་པར་
གྱུར་པའི་ལམ་གྱིས་བྱང་ཆུབ་ཐོབ་པར་འགྱུར་བ་ལགས་སམ། བཅོམ་ལྡན་འདས་ཀྱིས་བཀའ་སྩལ་པ།
མ་ཡིན་ནོ། །ཞེས་པ་ནས། སངས་རྒྱས་ཕྱིན་ཆད་དེ་བཞིན་གཤེགས་པ་ཐམས་ཅད་གཟིགས་པ་ཆོས་
ཐམས་ཅད་ལ་དབང་བསྒྱུར་བ་ཞེས་བྱའོ། །ཞེས་པའི་ བར་གྱིས་བསྟན། དེའི་དོན་འཆད་པ་ལ། བྱང་
524



ཆུབ་ཐོབ་དང༌། ཞེས་དང༌། དེའི་རྗེས་ལ་ས་དགུ་པ་ལ་སྨོན་ལམ་གྱི་ཕ་རོལ་ཏུ་ཕྱིན་པའི་མཐུས་བྱང་ཆུབ་
ཐོབ་པ་ལའོ། །ཞེས་གསུངས། །
དྲུག་པ་ལ་ས་བཅུ་ཐོབ་མ་ཐག་པ་ལ། སྐྱེ་བ་གཅིག་གིས་ཐོགས་པ་ལ། སྲིད་པ་ཐ་མ་ལ་འགོད་
པའི་འཕྲིན་ལས་གསུམ་ལས། དང་པོ་སངས་རྒྱས་ཀྱི་ཞིང་དག་པ་ལ་འགོད་པ་ནི། རབ་འབྱོར་གྱིས་
གསོལ་བ། བཅོམ་ལྡན་འདས་གལ་ཏེ་ཆོས་ཐམས་ཅད་རང་བཞིན་གྱིས་དབེན་པ་ལགས་ན་ཇི་ལྟར་བྱང་
ཆེན་སངས་རྒྱས་ཀྱི་ཞིང་ཡོངས་སུ་དག་པར་བགྱི། བཅོ མ་ལྡན་འདས་ཀྱིས་བཀའ་སྩལ་པ། རབ་འབྱོར་
འདི་ལ་བྱང་ཆེན་དང་པོ་སེམས་བསྐྱེད་པ་ནས་ཉེ་བར་བཟུང་སྟེ། བདག་དང་གཞན་གྱི་ལུས་ཀྱི་གནས་
ངན་ལེན་དང༌། ངག་གི་གནས་ངན་ལེན་དང༌། ཡིད་ཀྱི་གནས་ངན་ལེན་ཡོངས་སུ་སྦྱོང་སྟེ། དེ་
ཡོངས་སུ་དག་པར་བྱས་ནས་སངས་རྒྱས་ཀྱི་ཞིང་ཡོངས་སུ་དག་པར་བྱེད་དོ། །ཞེས་པ་ནས། བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་འགྱུར་རོ། །ཞེས་པའི་ བར་གྱིས་བསྟན། དེའི་དོན་
འཆད་པ་ལ། སངས་རྒྱས་ཞིང༌། རྣམ་པར་དག་དང་། ཞེས་དང་། དེའི་འོག་ཏུ་ཡེ་ཤེས་ཀྱི་ཕ་རོལ
ཏུ་ཕྱིན་པའི་སྟོབས་ཀྱིས་ས་བཅུ་པ་ལ་སངས་རྒྱས་ཀྱི་ཞིང་སྣ་ཚོགས་པ་རྣམ་པར་དག་པ་ལ་བཀོད་ནས། །
ཞེས་གསུངས།
གཉིས་པ་ལ། སྐྱེ་བ་ཕྱི་མར་འཚང་རྒྱ་ བར་ངེས་པ་ལ་འགོད་པ། གཞན་དོན་ལྷུན་གྲུབ་ལ་འགོད་
པ། སངས་རྒྱས་ཀྱི་ཆོས་ལྷག་མ་རྫོགས་པ་ལ་འགོད་པ་དང་གསུམ་ལས། དང་པོ་ནི། དེ་ནས་ཚེ་དང་
ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆེན་
ངེས་པ་ཞེས་བགྱིའམ་མ་ངེས་པ་ཞེས་བགྱི། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་བྱང་
ཆེན་ངེས་པ་སྟེ་མ་ངེས་པ་མ་ཡིན་ནོ། །གསོལ་བ། ཉན་ཐོས་ཀྱི་ཕུང་པོའམ་རང་སངས་རྒྱས་ཀྱི་ཕུང་
པོ འ མ་ཕུང་པོ་གང་དུ་ངེས་པ་ལགས། བཅོ མ་ལྡན་འདས་ཀྱིས་བཀའ་སྩལ་པ། རབ་འབྱོར་བྱང་ཆེན་
ནི་ཉན་ཐོས་ཀྱི་ཕུང་པོའམ་རང་སངས་རྒྱས་ཀྱི་ཕུང་པོར་ངེས་པ་མ་ཡིན་གྱི། རབ་འབྱོར་བྱང་ཆེན་ནི་
སངས་རྒྱས་ཀྱི་ཕུང་པོར་ངེས་པའོ། །ཞེས་པ་ནས། དེ་ལྟ་བུའི་ལུས་ཡོངས་སུ་འཛིན་པ་ནི་ཐབས་ཤིན་
ཏུ་མཁས་པ་སྟེ། དེ་ནི་ངོ་མཚར་ཆེའོ། །ཞེས་པའི་ བར་གྱིས་བསྟན་ནས། དེའི་དོན་འཆད་པ་ལ།
ངེས་པ་དང༌། ཞེས་དང༌། ཡང་དེ་ཉིད་ལ་སྐྱེ་བ་གཅིག་གིས་ཐོགས་པའི་རང་གི་ངོ་བོ་ཡང་དག་པར་
རྫོགས་པའི་བྱང་ཆུབ་ཏུ་སོ་སོར་ངེས་པ་དང༌། ཞེས་གསུངས།
གཉིས་པ་ནི། བཅོམ་ལྡན་འདས་བྱང་ཆེན་ཆོས་དཀར་པོ་གང་དང་གང་ལ་གནས་ཤིང་དེ་དང་ དེ་
525



ལྟ་བུའི་ཐབས་མཁས་པ་བགྱིད་ཀྱང་ལས་དེ་ལྟ་བུས་མི་གོས་པར་བགྱིད་པ་ལགས། བཅོམ་ལྡན་འདས་
ཀྱིས་བཀའ་སྩལ་པ། རབ་འབྱོར་ཤེར་ཕྱིན་ལ་གནས་ཤིང་བྱང་ཆེན་ཐབས་མཁས་པ་ལ་སྤྱོད་དེ། ཐབས་
མཁས་པ་དེ་དག་གིས་ཕྱོགས་བཅུ་རེ་རེའི་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་དུ་སེམས་ཅན་་་
རྣམས་ ཀྱི་ དོན་བྱེད་ཀྱང་དེས་དེ་ལ་གང་ཡང་རེག་པར་འགྱུར་བ་མེད་དོ། །ཞེས་པ་ནས། རྣམ་གྲངས་
དེས་ན་བྱང་ཆེན་ཤེར་ཕྱིན་ལ་གནས་ཤིང་དེ་ལྟ་བུའི་ཐབས་མཁས་པ་ལ་སྤྱད་པར་རིག་པར་བྱའོ། །ཞེས་
པའི་ བར་གྱིས་བསྟན། དེའི་དོན་འཆད་པ་ལ། སེམས་ཅན་དོན་ནི་ཚད་མེད་དང༌། ཞེས་དང༌།
ཕྱོགས་བཅུའི་འཇིག་རྟེན་གྱི་ཁམས་ཀྱི་སེམས་ཅན་གྱི་དོན་དང་འཇིག་རྟེན་གྱི་ཁམས་ཐམས་ཅད་དུ་སངས་་་
རྒྱས་ཀྱི་དྲུང་དུ་ཉེ་བར་འགྲོ་བ་ལ་སོགས་པའི་ཡོན་ཏན་ལ་བཀོད་དེ། ཞེས་གསུངས། །
གསུམ་པ་ནི། དེ་ནས་ཚེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་
ཏོ། །བཅོ མ་ལྡན་འདས་བྱང་ཆེན་ཤེར་ཕྱིན་ལ་སྤྱོད་ཅིང་ཆོས་ཐམས་ཅད་སྟོང་པ་ཉིད་ལ་གནས་ཏེ་ཕྱོགས་
བཅུའི་ཕྱོགས་རེ་རེའི་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་དག་ཏུ་མཆི་བ་དང༌། འཇིག་
རྟེན་གྱི་ཁམས་དེ་དག་ན་སངས་རྒྱས་བཅོམ་ལྡན་འདས་གང་ཇི་སྙེད་ཅིག་བཞུགས་ཤིང་འཚོ་སྐྱོང་བ་དང༌།
ཆོས་སྟོན་པ་དེ་དག་ལ་བསྙེན་བཀུར་བྱེད་པ་དང་ཆོས་ཉན་ཅིང་སངས་རྒྱས་བཅོ མ་ལྡན་འདས་དེ་དག་ལ་་་་
དགེ་བའི་རྩ་བ་བསྐྱེད་པའི་མངོན་པར་ཤེས་པའི་ཕ་རོལ་ཏུ་ཕྱིན་པ་མངོན་པར་བསྒྲུབས་པ་ལགས། དེ་སྐད་
ཅེས་གསོལ་བ་དང༌། བཅོ མ་ལྡན་འདས་ཀྱིས་ཚེ་ལྡན་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །
རབ་འབྱོར་འདི་ལ་བྱང་ཆེན་ཤེར་ཕྱིན་ལ་སྤྱོད་པའི་ཚེ་ཕྱོགས་བཅུའི་ཕྱོགས་རེ་རེའི་འཇིག་རྟེན་གྱི་ཁམས་་་་
གང་གཱའི་ཀླུང་གི་བྱེ་མ་སྙེད་དེ་དག་ངོ་བོ་ཉིད་ཀྱིས་སྟོང་པར་མཐོང་ངོ༌། །ཞེས་པ་ནས། ལམ་གྱི་ཡན་ལག་
དང་ མི་ལྡན་ བར་བྱང་ཆེན་ ལ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མེད་དོ། །ཞེས་པའི་ བར་
གྱིས་བསྟན། དེའི་དོན་འཆད་པ་ལ། སངས་རྒྱས་བསྟེན་སོགས་ཡོན་ཏན་དང༌། །ཞེས་དང་། འཇིག་
རྟེན་གྱི་ཁམས་ཐམས་ཅད་དུ་སངས་རྒྱས་ཀྱི་དྲུང་དུ་ཉེ་བར་འགྲོ་བ་ལ་སོགས་པའི་ཡོན་ཏན་ལ་བཀོད་དེ།
ཞེས་གསུངས།
གསུམ་པ་སྲིད་པ་ཐ་མ་ལ་འགོད་པ་ལ། ནུས་པའི་ཁྱད་པར། རྟོགས་པའི་ཁྱད་པར། སྤངས་
པའི་ཁྱད་པར། དག་པའི་རྒྱུ་ཚོགས་ཀྱི་ཁྱད་པར་ ལ་འགོད་པ་དང་བཞི་ལས། དང་པོ་ལ། བྱང་ཆུབ་
འདྲེན་པར་བྱེད་པ་ལ་འགོད་པ་དང༌། ལམ་ཆུད་མི་ཟ་བ་ལ་འགོད་པ་གཉིས་ལས། དང་པོ་ནི། རབ་
འབྱོར་གྱིས་གསོལ་པ། བཅོམ་ལྡན་འདས་བྱང་ཆེན་ལམ་གྱི་ཡན་ལག་ཡོངས་སུ་རྫོགས་པར་བགྱིས་ཤིང་
526



བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་བའི་ལམ་
་དེ་དག་གང་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དགེ་བའི་ཆོས་ཐམས་ཅད་
ནི་བྱང་ཆེན་གྱི་ལམ་གྱི་ཡན་ལག་གོ །ཞེས་པ་ནས། རབ་འབྱོར་དེ་ནི་བྱང་ཆེན་དང་ དེ་བཞིན་གཤེགས་
པ་དགྲ་བཅོ མ་པ་ཡང་དག་པར་རྫོགས་པའི་སངས་རྒྱས་ཀྱི་ཁྱད་པར་རོ། །ཞེས་པའི་ བར་གྱིས་བསྟན།
དེའི་དོན་འཆད་པ་ལ། བྱང་ཆུབ་ཡན་ལག ཅེས་དང༌། དེ་ལྟ་བུའི་རིམ་པ་ཡང་དེ་ཉིད་ལ་ཁྱད་པར་
གྱི་ལམ་གྱི་རང་གི་ངོ་བོ་བྱང་ཆུབ་མཐའ་དག་འདྲེན་པར་བྱེད་པའི་ཆོས་ཀྱི་མཚན་ཉིད་བྱང་ཆུབ་ཀྱི་ཡན་་་་
ལག་དང༌། ཞེས་གསུངས། །
གཉིས་པ་ནི། རབ་འབྱོར་གྱིས་གསོལ་པ། བཅོ མ་ལྡན་འདས་གལ་ཏེ་ཆོས་ཐམས་ཅད་རང་གི་
མཚན་ཉིད་ཀྱིས་སྟོང་པ་ལགས་ན། རང་གི་མཚན་ཉིད་ཀྱིས་སྟོང་པའི་ཆོས་དེ་དག་ལ་འདི་ནི་སེམས་ཅན་
དམྱ ལ་བའོ། །ཞེས་པ་ནས། བྱང་ཆུབ་སེམས་དཔའི་སྤྱད་པ་སྤྱོད་ཅིང་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱའོ། །མངོན་པར་རྫོགས་པར་སངས་རྒྱས་ནས་རྒྱུད་
ལྔའི་འཁོར་བ་ལས་སེམས་ཅན་རྣམས་ཡོངས་སུ་འགྲོལ་ཏོ། །ཞེས་པའི་ བར་གྱིས་བསྟན།
དེའི་དོན་འཆད་པ་ལ། ལས་རྣམས་ནི། ཆུད་མི་ཟ་དང༌། ཞེས་དང་། ལས་དང་འབྲས་
བུར་འབྲེལ་བ་ཆུད་མི་ཟ་བ་དང༌། ཞེས་གསུངས།
གཉིས་པ་ལ། བདེན་བཞི་མཐོང་བ་ཇི་སྙེད་པ་རྟོ གས་པ་ལ་འགོད་པ་དང༌། འཁོར་འདས་མཉམ་
པ་ཉིད་དུ་ཇི་ལྟ་བ་རྟོགས་པ་ལ་འགོད་པ་གཉིས་ལས། དང་པོ་ནི། རབ་འབྱོར་གྱིས་གསོལ་བ། བཅོམ་
ལྡན་འདས་གལ་ཏེ་ཆོས་ཐམས་ཅད་རང་གི་མཚན་ཉིད་ཀྱིས་སྟོང་པ་ལགས་ན་ཇི་ལྟར་བྱང་ཆེན་བླ་ན་མེད་་་་
པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ཏེ། རྒྱུད་ལྔའི་སེམས་ཅན་
རྣམས་ཡོངས་སུ་འདྲེན་པ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་འདི་ལ་བྱང་
ཆེན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་ རྫོགས་པར་སངས་རྒྱས་ཏེ་སྡུག་བསྔལ་
དང་སྡུག་བསྔལ་ཀུན་འབྱུང་དང་སྡུག་བསྔལ་འགོག་པ་དང་སྡུག་བསྔལ་འགོག་པར་འགྲོ་བའི་ལམ་སེམས་་་
ཅན་རྣམས་ལ་ཆོས་སྟོན་ཏོ། །ཞེས་པ་ནས། གཞན་དུ་ཡང་དག་པ་ཇི་ལྟ་བ་བཞིན་དུ་སེམས་ཅན་
རྣམས་ཀྱིས་མི་ཤེས་མི་མཐོང་བས་དེའི་ཕྱིར་བྱང་ཆེན་ཤེར་ཕྱིན་ལ་སྤྱོད་ཅིང་ཐབས་མཁས་པས་སེམས་ཅན་་
རྣམས་ལ་ཆོས་སྟོན་ཏོ། །ཞེས་པའི་ བར་གྱིས་བསྟན། དེའི་དོན་འཆད་པ་ལ། བདེན་མཐོང་དང༌།
ཞེས་དང་། དངོས་པོ་ཐམས་ཅད་ཡང་དག་པ་ཇི་ལྟ་བ་བཞིན་རྟོགས་པ་དང༌། ཞེས་གསུངས།
527
༤



-
•
གཉིས་པ་ནི། རབ་འབྱོར་གྱིས་གསོལ་བ། བཅོམ་ལྡན་འདས་གལ་ཏེ་དེ་ལྟར་སོ་སོ་སྐྱེ་བོ་རྣམས་
ཀྱི་ཆོས་མཉམ་པ་ཉིད་གང་ལགས་པ་དེ་ཉིད་དད་པའི་ རྗེས་སུ་འབྲང་བ་རྣམས་དང་། ཆོས་ཀྱི་ རྗེས་སུ་་
འབྲང་བ་རྣམས་དང་བརྒྱད་པ་རྣམས་དང་རྒྱུན་དུ་ཞུགས་པ་རྣམས་དང་ལན་ཅིག་ཕྱིར་འོང་བ་རྣམས་དང་ ་
ཕྱིར་མི་འོང་བ་རྣམས་དང་དགྲ་བཅོམ་པ་རྣམས་དང་ རང་སངས་རྒྱས་རྣམས་བྱང་ཆེན་རྣམས་ཀྱི་མཉམ་པ་་
ཉིད་དེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་མཉམ པ་ཉིད་་
ལགས་ན། བཅོ མ་ལྡན་འདས་མཚན་ཉིད་མི་འདྲ་བའི་ཆོས་འདི་ལྟ་སྟེ། གཟུགས་དང༌། ཚོར་བ་དང༌།
ཞེས་པ་ནས། འདུས་བྱས་ཀྱི་ཁམས་ཀྱི་འདུ་ཤེས་དང་བྲལ་བར་བྱེད་ཅིང༌། འདུས་བྱས་ཀྱི་ཁམས་ཀྱི་
འདུ་ཤེས་དང་བྲལ་ནས་འདུས་མ་བྱས་ཀྱི་དབྱིངས་སྟོང་པ་ཡིན་ཡང་འདུས་མ་བྱས་ཀྱི་དབྱིངས་སུ་འགོད་པ་
ཡང་དེ་བཞིན་གཤེགས་པའི་ཕ་རོལ་ཏུ་ཕྱིན་པའི་མཐར་ཐུག་པར་རིག་པར་མི་འགྱུར་རོ། །ཞེས་པའི་ བར་་
གྱིས་བསྟན། དེའི་དོན་འཆད་པ་ལ། འདུས་བྱས་འདུས་མ་བྱས་པ་ལ། ཐ་དད་ཡོངས་སུ་མི་ཤེས་་
དང་། ཞེས་དང་། སྟོང་པ་ཉིད་ཀྱི་ངོ་བོ་ཉིད་ཀྱིས་འདུས་བྱས་དང་འདུས་མ་བྱས་ཐ་མི་དད་པར་
ཡོངས་སུ་ཤེས་པ་ལ་བཀོད་ནས། ཞེས་གསུངས། འདི་འདིར་བ ཤད་པ་ནི་དོན་འབྲེལ་དབང་བཙན་
པར་བྱ་བའོ། །
གསུམ་པ་ལ། ཕྱིན་ཅི་ལོག་ཟད་པ་ལ་འགོད་པ་དང༌། ཕྱིན་ཅི་ལོག་གི་གཞི་ཟད་པ་ལ་འགོད་པ ་
གཉིས་ལས། དང་པོ་ནི། དེ་ནས་བྱང་ཆེན་བྱམས་པས་བཅོམ་ལྡན་འདས་ལ་འདི་སྐད་ཅེས་གསོལ་ཏོ།།
བཅོམ་ལྡན་འདས་གལ་ཏེ་ཆོས་ཐམས་ཅད་དངོས་པོ་མ་མཆིས་པའི་ངོ་བོ་ཉིད་ལགས་ན། བཅོམ་ལྡན་་
འདས་དེའི་ཚེ་ཤེར་ཕྱིན་ལ་སྤྱོད་པའི་བྱང་ཆེན་བྱང་ཆུབ་སེམས་དཔའི་བསླབ་པ་ལ་སློབ་པར་འཚལ་བས་་་
གཟུགས་ལ་ཇི་ལྟར་བསླབ་པར་བགྱི། ཞེས་པ་ནས། མི་རྟག་པ་ལ་རྟག་པའི་འདུ་ཤེས་སུ་གྱུར་པ། སྡུག་
བསྔལ་བ་ལ་བདེ་བའི་འདུ་ཤེས་སུ་གྱུར་པ། བདག་མེད་པ་ལ་བདག་གི་འདུ་ཤེས་སུ་གྱུར་པ། མི་སྡུག་
པ་ལ་སྡུག་པའི་འདུ་ཤེས་སུ་གྱུར་པ་དངོས་པོ་ལ་མངོན་པར་ཞེན་པ་རྣམས་དངོས་པོ་ལས་ རྣམ་ པར་ འགྲོལ་་་་
ཏོ། །ཞེས་པས་བསྟན། དེའི་དོན་འཆད་པ་ལ། ཕྱིན་ཅི་ལོག་ནི་སྤངས་པ་དང་། ཞེས་དང༌།
ཕྱིན་ཅི་ལོག་ཐམས་ཅད་སྤངས་པ་དང༌། ཞེས་གསུངས། །
གཉིས་པ་ནི། རབ་འབྱོར་གྱིས་གསོལ་བ། བཅོམ་ལྡན་འདས་ཅི་ལགས། བྱིས་པ་སོ་སོ་སྐྱེ་བོ་
རྣམས་ལ་དངོས་པོར་ཞེན་ནས་མངོན་པར་ཞེན་པར་ གྱུར་པ་དེ་ལྟ་བུའི་དངོས་པོ་དེ་བཞིན་མ་ནོར་བ་དེ་་་་༌་
བཞིན་ཞེས་བགྱི་བ་མ་མཆིས་སམ། དེ་སྟེ་མ་མཆིས་ན་ནི་མངོན་པར་འདུ་བགྱིད་པར་ཡང་ཇི་ལྟར་འགྱུར
，
528



སུག་ལས་དེས་ཀྱང་ཤུལ་རྒྱུད་ལྔའི་འཁོར་བ་ལས་ ཅི་སྟེ་མི་འགྲོལ། བཅོམ་ལྡན་འདས་ཀྱིས་བཀའ་སྩལ་
པ། ཕྱིན་ཅི་ལོག་མ་གཏོགས་པར་གང་ལ་གནས་ཏེ། བྱིས་པ་སོ་སོ་སྐྱེ་བོ་རྣམས་ལས་མངོན་པར་འདུ་
བྱེད་པའི་དངོས་པོ་ནི་ཆུང་ངུ་ན་སྐྲའི་རྩེ་མོའི་ཆ་ཤས་ག་ཤགས་པ་ཙམ་ཡང་མེད་དོ། །ཞེས་པ་ནས། ཇི་
ལྟར་ཡང་དག་པར་མཐོང་བ་ལ་ཀུན་ནས་ཉོན་མོངས་པའམ་རྣམ་པར་བྱང་བར་འགྱུར་བ་མེད་པ་དེ་བཞིན་
དུ་ཀུན་ནས་ཉོན་མོངས་པ་དང་རྣམ་པར་བྱང་བ་བྱེད་དོ། ཞེས་པའི་ བར་གྱིས་བསྟན། དེའི་དོན་
འཆད་པ་ལ། དེ་གཞི་མེད་པའི་ཚུལ་དང་ནི། ཞེས་དང༌། ཕྱིན་ཅི་ལོག་གཞི་མེད་པར་སྤངས་པའི་
ཡེ་ཤེས་དང་། ཞེས་གསུངས།
བཞི་པ་ལ། རང་བཞིན་རྣམ་དག་གི་ཆོས་སྐུའི་རྒྱུ་ཚོགས་དྲི་མས་རྣམ་པར་བྱང་བ་ལ་འགོད་པ། གློ་
བུར་རྣམ་དག་གི་རྒྱུ་ཚོགས་ལ་འགོད་པ་གཉིས་ལས། དང་ པོ་ནི། དེ་ནས་ཚེ་ལྡན་རབ་འབྱོར་གྱིས་བཅོ མ་
ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཡང་དག་པ་མཐོང་བ་ལ་ཀུན་ནསཉོན་
མོངས་པར་འགྱུར་བའམ་རྣམ་པར་བྱང་བར་གྱུར་པ་མ་མཆིས་པ་དེ་བཞིན་དུ། ཡང་དག་པ་མ་མཐོང་
བ་ལ་ཡང་ཀུན་ནས་ཉོན་མོངས་པ་དང་རྣམ་པར་བྱང་བར་འགྱུར་བ་མ་མཆིས་ཏེ། ཞེས་པ་ནས། དེ་ནི་
བརྗོད་དུ་མེད་ཅིང་སྨོས་སུ་མེད་པ་སྟེ་སྒྲ་དང་ཚིག་ཐམས་ཅད་ཀྱི་ལམ་ལས་འདས་པའི་ཆོས་སོ། །ཞེས་
པའི་ བར་གྱིས་བསྟན། དེའི་དོན་འཆད་པ་ལ། རྣམ་པར་བྱང་དང་། ཞེས་དང༌། རང་བཞིན་གྱིས་
ཡོངས་སུ་དག་པའི་མཚན་ཉིད་ཀྱིས་བྱང་ཆུབ་སེམས་དཔའ་རྣམ་པར་བྱང་བ་དང་། ཞེས་གསུངས། །
གཉིས་པ་ནི། གསོལ་བ། བཅོམ་ལྡན་འདས་གལ་ཏེ་ཆོས་ཐམས་ཅད་རྨི་ལམ་ལྟ་བུ་སྒྲ་བརྙན་ལྟ་
བུ་མིག་ཡོར་ལྟ་བུ་སྨིག་རྒྱུ་ལྟ་བུ་སྒྱུ་མ་ལྟ་བུ་སྤྲུལ་པ་ལྟ་བུ་ལགས་ན། ཇི་ལྟར་བྱང་ཆུབ་སེམས་དཔའ་སེམས་
དཔའ་ཆེན་པོ་ཆོས་ཐམས་ཅད་རྨི་ལམ་ལྟ་བུ་དང་། ཞེས་པ་ནས། དེ་དག་ལ་ཆོས་མཉམ་པ་ཉིད་ཅེས་
བྱ་བ་གཞན་གང་ཡང་མེད་དོ། །ཞེས་པའི་ བར་གྱིས་བསྟན་ནས། དེའི་དོན་འཆད་པ་ལ། ཚོགས་
དང་ནི། ཞེས་དང་། དྲི་མ་ཐམས་ཅད་དང་བྲལ་བའི་རྣམ་པར་བྱང་བའི་རྒྱུའི་ཚོགས་དང༌། ཞེས་
གསུངས།
གསུམ་པ་ལམ་གྱི་འབྲས་བུ་མི་གནས་པའི་མྱང་འདས་དེ་བཞིན་གཤེགས་པའི་ས་ལ་འགོད་པ་ནི།
གསོལ་བ། བཅོ མ་ལྡན་འདས་དེ་ཅིས་སྟོང་པ་ལགས། བཅོམ་ལྡན་འདས་ཀྱིས་བཀའ་སྩལ་པ། འདུ་ཤེས་
ཐམས་ཅད་ནི་སྟོང་སྟེ། རབ་འབྱོར་ལ་ལ་ཞིག་གིས་སྤྲུལ་པ་ཞིག་སྤྲུལ་པ་ན་དེ་ལ་གང་སྟོང་པ་ཉིད་མ་
ཡིན་ པ་དེ་ལྟ་བུའི་དངོས་པོ་གང་ཡང་ཡོད་དམ། གསོལ་བ། བཅོམ་ལྡན་འདས་དེ་ནི་མ་ལགས་སོ། །
529



ཞེས་པ་ནས། དེ་ལ་ཡོངས་སུ་ཤེས་པར་བྱ་བའི་ངོ་བོ་ཉིད་སྟོང་པ་ཉིད་ཅེས་གསུངས་པ་ལྟ་ཡོད་པར་
འགྱུར་རེ་སྐན། ཞེས་པའི་བར་གྱིས་བསྟན་ནས། དེའི་དོན་འཆད་པ་ལ། མྱ་ངན་འདས་ལ་འགོད་པ་
སྟེ། ཞེས་དང༌། དེ་བཞིན་གཤེགས་པའི་ས་ལ་མྱ་ངན་ལས་འདའ་བ་ལ་བཀོད་པར་མཛད་དེ། ཞེས་
གསུངས་སོ། །དེས་སློབ་དཔོན་གྱི་ལུགས་དེ་སོང་ནས། འཕགས་པ་ལྟར་ན་སྤྲུལ་སྐུའི་འཕྲིན་ལས་ལ།།
ལམ་ལ་འགོད་པ་དང༌། ལམ་གྱི་འབྲས་བུ་ལ་འགོད་པ་གཉིས་ལས། དང་ པོ་ལ། ཚོགས་ལམ། སྦྱོར་
ལམ། མཐོང་ལམ། སྒོམ་ལམ་ལ་འགོད་པ་དང་བཞི་ལས།
དང་པོ་ལ་བསམ་པ་ཕུན་ཚོགས་ལ་འགོད་པ། གཞན་རྒྱུད་སྨིན་བྱེད་སྦྱོར་བ་ཕུན་ཚོགས་ ལ་འགོད་
པ། བདེན་བཞི་རྟོགས་པ་ལ་འགོད་པ་དང་གསུམ་ལས། དང་ པོ་ནི། འགྲོ་རྣམས་ཞི་བའི་ལས་ དང་
ནི། ཞེས་པས་འཆད། གཉིས་པ་ནི། བསྡུ་རྣམ་ བཞི་ལ་འགོད་པ་དང༌། ཞེས་པས་འཆད། གསུམ་་
པ་ནི། ཀུན་ནས་ཉོན་མོངས་བཅས་པ་དང༌། །རྣམ་པར་བྱང་བ་རྟོགས་པ་དང༌། །ཞེས་པས་
འཆད།
གཉིས་པ་ལ། བསམ་པ་ཕུན་ཚོགས་ལ་འགོད་པ། གཞན་རྒྱུད་སྨིན་བྱེད་སྦྱོར་བ་ཕུན་ཚོ གས་ ལ་་
འགོད་པ། ལྟ་བ་རྣམ་པར་དག་པ་ལ་འགོད་པའོ། །དང་ པོ་ནི། སེམས་ཅན་རྣམས་ དོན་ཇི་བཞིན་
གྱིས། དོན་དང་། ཞེས་པས་འཆད། གཉིས་པ་ལ། དངོས་དང༌། གཉིས་དོན་གྱི་སྤྱོད་པ་ལ་་
འགོད་པ་གཉིས་ལས། དང་པོ་ནི། ཕ་རོལ་ཕྱིན་དྲུག་དང༌། ཞེས་པས་འཆད། གཉིས་པ་ནི།
སངས་རྒྱས་ལམ་དང༌། ཞེས་པས་འཆད། གསུམ་པ་ནི། རང་བཞིན་གྱིས། སྟོང་པ་ཉིད་དང༌།
ཞེས་པས་འཆད། གསུམ་པ་ནི། གཉིས་ཟད་དང་། ཞེས་པས་འཆད། བཞི་པ་ལ། ས་གཉིས་་
པ་སོགས་གཉིས་ལ་འགོད་པ། བཞི་པ་སོགས་གསུམ་ལ་འགོད་པ། ས་བདུན་པ་ལ་འགོད་པ། བརྒྱད་།
པ་ལ་འགོད་པ། དགུ་པ་ལ་འགོད་པ། ས་བཅུ་པ་ལ་འགོད་པའོ། །དང་ པོ་ནི། བརྡ་དང༌། ཞེས་་
པས་འཆད། གཉིས་པ་ནི། དམིགས་པ་མེད་པ་དང༌། ཞེས་པས་འཆད། གསུམ་པ་ནི། ལུས་
ཅན་རྣམས་ནི་ཡོངས་སྨིན་དང༌། ཞེས་པས་འཆད། །
བཞི་པ་ལ། ལན་གསུམ་ཤེས་པའི་ལམ་ཤེས་ལ་འགོད་པ། བདེན་འཛིན་ཞི་བ་ལ་འགོད་པ།
སངས་རྒྱས་དཀོན་མཆོག་བཏགས་པ་པ་ལ་འགོད་པ། སངས་རྒྱས་ཀྱི་ ཞིང་དག་པའི་སྦྱོར་བ་ལ་འགོད་
པའོ༑ །དང་ པོ་ནི། བྱང་ཆུབ་སེམས་དཔའི་ལམ་དང་ནི། །ཞེས་པས་འཆད། གཉིས་པ་ནི། མངོན་
པར་ཞེས་པ་ཟློག་པ་དང༌། །ཞེས་པས་འཆད། གསུམ་པ་ནི། བྱང་ཆུབ་ཐོབ་དང༌། ཞེས་པས་འཆད།
，
་
14
རྒྱུ
།
530



བཞི་པ་ནི། སངས་རྒྱས་ཞིང་། རྣམ་པར་དག་དང་། ཞེས་པས་འཆད།
ལྔ་པ་ལ། རང་ཉིད་འཚང་རྒྱ་བར་ངེས་པ་ལ་འགོད་པ། གཞན་རྒྱུད་སྨིན་པ་ལ་འགོད་པ་དང་
གཉིས་ལས། དང་པོ་ནི། ངེས་པ་དང་། ཞེས་པས་འཆད། གཉིས་པ་ནི། སེམས་ཅན་དོན་དང་
ཚད་མེད་དང༌། ཞེས་པས་འཆད།
དྲུག་པ་ལ། ས་བཅུ་པས་བསྡུས་པའི་ བཤེས་གཉེན་བསྟེན་ཚུལ་ལ་འགོད་པ། རྟོགས་པ་གོང་ནས་
གོང་དུ་འཕེལ་བ་ལ་འགོད་པ་གཉིས་ལས། དང་པོ་ནི། སངས་རྒྱས་བསྟེན་སོགས་ཡོན་ཏན་དང༌། }
ཞེས་པས་འཆད།
གཉིས་པ་ལ། བྱང་ཆུབ་ཡན་ལག་ཐོབ་པ་ལ་འགོད་པ། ལས་འབྲས་ཆུད་མི་ཟ་བ་ལ་འགོད་པ།
བདེན་བཞི་རྟོ གས་པ་ལ་འགོད་པ། ཕྱིན་ཅི་ལོག་ཟད་པ་ལ་འགོད་པ། གཞི་མེད་པ་ལ་འགོད་པ། རྣམ་
བྱང་རྫོགས་པ་ལ་འགོད་པ། ཚོགས་ རྫོགས་པ་ལ་འགོད་པ། སྲིད་ཞི་མཉམ་ཉིད་རྟོ གས་པ་ལ་འགོད་པ་
དང་བརྒྱད་ལས། དང་པོ་ནི། བྱང་ཆུབ་ཡན་ལག ཅེས་པས་འཆད། གཉིས་པ་ནི། ལས་རྣམས་ནི།
ཆུད་མི་ཟ་དང༌། ཞེས་པས་འཆད། གསུམ་པ་ནི། བདེན་མཐོང་དང༌། ཞེས་པས་འཆད། བཞི་པ་
ནི། ཕྱིན་ཅི་ལོག་ནི་སྤངས་པ་དང༌། །ཞེས་པས་འཆད། ལྔ་པ་ནི། དེ་གཞི་མེད་པའི་ཚུལ་དང་ནི།
ཞེས་པས་འཆད། དྲུག་པ་ནི། རྣམ་པར་བྱང་དང་། ཞེས་པས་འཆད། བདུན་པ་ནི། ཚོགས་དང་
ནི། ཞེས་པས་ འཆད། བརྒྱད་པ་ནི། འདུས་བྱས་འདུས་མ་བྱས་པ་ལ། །ཐ་དད་ཡོངས་སུ་མི་ཤེས་
དང༌། ཞེས་པས་འཆད།
གཉིས་པ་ནི། མྱ་ངན་འདས་ལ་འགོད་པ་སྟེ། །ཞེས་པས་འཆད་དོ། འོ་ན་གོང་དུ་ས་བཅུ་ཐོབ་
མ་ཐག་པའི་ ཚེ་ན་སངས་རྒྱས་ཀྱི་ ཞིང་དག་པའི་སྣང་བ་འབྱུང་ བར་ བཤད་ན། དེའི་ཚུལ་གང་ཞེ་ན། དེ་
ནི་འོད་ཟེར་ཆེན་པོའི་དབང་བསྐུར་ཐོབ་ནས་འབྱུང་ བ་ཡིན་ལ། འདི་ལ་སྣང་བས་འཕྲིན་ལས་སྒྲུབ་པ་
དང༌། མཆོད་པས་དབང་བསྐུར་ཐོབ་པ་གཉིས་ལས། དང་པོ་ལ། སྣོད་དག་པའི་སྣང་བ་དང༌།
བཅུད་དག་པའི་སྣང་བ་དང༌། འཕྲིན་ལས་སྒྲུབ་ཚུལ་དང་གསུམ་ལས། དང་པོ་ནི། ས་བཅུ་ཐོབ་མ་
ཐག་པའི་ཚེ་ཏིང་ངེ་འཛིན་གྲངས་མེད་པ་འབུམ་ཕྲག་བཅུ་ཐོབ་པའི་རྗེས་ལ། ཏིང་ངེ་འཛིན་ཐམས་ཅད་
མཁྱེན་པའི་ཡེ་ཤེས་དང་ཁྱད་པར་མེད་པར་དབང་བསྐུར་བ་དང་ལྡན་པ་ཞེས་བྱ་བ། ཐོབ་མ་ཐག་ཏུ་
སྟོང་གསུམ་འབུམ་ཕྲག་བཅུའི་རྒྱ་དང་མཉམ་པའི་པདྨརིན་པོ་ཆེ་དུ་མས་སྤྲས་པའི་གདན་དང༌། དེའི་
འཁོར་དུ་སྟོང་གསུམ་འབུམ་ཕྲག་བཅུའི་རྡུལ་གྱི་གྲངས་དང་མཉམ་པའི་པདྨས་གང་བའི་སྣང་བའི་སྣང་བ་་་
531



པ
1
，
11
འབྱུང་ངོ༌། །
གཉིས་པ་ལ། དེ་ནས་རང་ཉིད་གདན་དེ་ལ་འཚམས་ཤིང་རྐྱེན་དུ་འབབ་པར་འདུག་ལ། འཁོར་
གྱི་པདྨ་ལས་དགུ་པ་མན་ཆོད་ཀྱི་བྱང་སེམས་བཞུགས་པས་བསྐོར་ཏེ་འདུག་པའི་སྣང་བ་འབྱུང་ངོ༌།
གསུམ་པ་ནི། བྱང་སེམས་དེའི་ཞབས་མཐིལ་གཉིས་དང་པུས་མོའི་ལྷ་ང་གཉིས་དང་ལྟེ་བ་དང་ རྩིབ་
ལོགས་གཉིས་དང་ཕྱག་མཐིལ་གཉིས་ལས་འོད་ཟེར་གྲངས་མེད་པ་འབུམ་ཕྲག་བཅུ་བཅུ་སྤྲོས་པས་རིམ་པ་་་
བཞིན་དུ་ཡི་དྭགས་དང༌། དམྱལ་བ་དང༌། དུད་འགྲོ་དང༌། མི་དང༌། ལྷ་དང༌། ལྷ་མ་ཡིན་གྱི་
གནས་ཐམས་ཅད་སྣང་བར་བྱས་ནས་སྡུག་བསྔལ་ཐམས་ཅད་ཞི་བར་བྱེད་དོ། །ཕྲག་པ་གཉིས་དང་
རྒྱ བོ་མགུལ་གཉིས་དང་ཞལ་གྱི་སྒོ་ནས་འོད་ཟེར་གྲངས་མེད་པ་འབུམ་ཕྲག་བཅུ་བཅུ་སྤྲོས་པས་ རིམ་པ་་་་་་
བཞིན་དུ་ཕྱོགས་བཅུའི་ཉན་ཐོས་དང༌། རང་རྒྱལ་དང༌། སེམས་དང་ པོ་བསྐྱེད་པ་ནས་ས་དགུ་པའི་ བར་
གྱི་གནས་གསུམ་པ་རྣམས་སྣང་ བར་བྱས་ཤིང་ཆོས་སྣང་བའི་སྒོ་དང༌། ཞི་བའི་ཏིང་ངེ་འཛིན་གྱི་སྒོའི་ཚུལ་
དང་། ཤེས་རབ་དང་ཐབས་མཁས་པའི་ཚུལ་ཡང་རིམ་པ་བཞིན་དུ་ཉེ་བར་སྒྲུབ་བོ། །
གཉིས་པ་ལ། མཆོད་པ་དང་། དབང་བསྐུར་བ་གཉིས་ལས། དང་པོ་ནི། བྱང་སེམས་དེའི་
མཛོད་སྤུ་ནས་འོད་ཟེར་གྲངས་མེད་པ་འབུམ་ཕྲག་བཅུ་སྤྲོས་པས་ཕྱོགས་བཅུའི་བདུད་ཐམས་ཅད་ཟིལ་གྱིས་
མནན་ཏེ་དབང་བསྐུར་ཐོབ་པའི་བྱང་སེམས་རྣམས་སྣང་བར་བྱས་ཏེ། དེ་དག་གི་ལུས་ལ་ནུབ་པར་
བྱེད་དོ། ་ །བྱང་སེམས་དེའི་སྤྱི་གཙུག་ནས་འོད་ཟེར་གྲངས་མེད་སྟོང་གསུམ་གྲངས་མེད་པ་འབུམ་ཕྲག་
བཅུའི་རྡུལ་དང་མཉམ་པ་འཕྲོས་ནས་ཕྱོགས་བཅུའི་དེ་བཞིན་གཤེགས་པའི་དཀྱིལ་འཁོར་ཐམས་ཅད་སྣང་་
བར་བྱས། འཇིག་རྟེན་ལན་བཅུ་བསྐོར་ནས་སྟེང་གི་ནམ་མཁའ་ལ་འོད་ཟེར་གྱི་དྲ་བའི་དཀྱིལ་འཁོར་
དུ་བྱས་ཏེ། དེ་བཞིན་གཤེགས་པ་མཆོད་སེམས་ཅན་གྱི་དོན་བྱས་ནས། དེ་བཞིན་གཤེགས་པ་རྣམས་ཀྱི་
ཞབས་ ཀྱི་ མཐིལ་དུ་ནུབ་པར་བྱེད་དོ། །
གཉིས་པ་དབང་བསྐུར་བ་ནི། ཕྱོགས་བཅུའི་རྒྱལ་བ་སྲས་བཅས་དེ་དག་གིས་བྱང་སེམས་དེ་དབང་
བསྐུར་བའི་ དུས་ལ་བབས་པར་ གཟུགས་ནས་ཕྱོགས་ བཅུ་ནས་ ས་དགུ་པ་མན་ཆ་ད་ལ་གནས་པའི་བྱང་་་་་་་
སེམས་མཐའ་ཡས་པ་འོངས་ནས། བྱང་སེམས་དེ་ལ་ལྟ་ཞིང་མཆོད་དེ། ཏིང་ངེ་འཛིན་སྟོང་ཕྲག་བཅུ་
བཅུ་ལ་སྙོམས་པར་འཇུག་གོ །བྱང་སེམས་དབང་བསྐུར་བ་ཐོབ་པ་རྣམས་ཀྱིས་དཔལ་བེའུ་དང་རྡོ་རྗེ་
དང་བཀྲ་ཤིས་ལས་བདུད་ཀྱི་དགྲ་ལས་ རྣམ་པར་རྒྱལ་བ་ཞེས་བྱ་བའི་འོད་ཟེར་གཅིག་འཁོར་འོད་ཟེར་་་་་་་
གྲངས་མེད་པ་འབུམ་ཕྲག་བཅུ་བཅུ་དང་ བཅས་པ་བྱུང་སྟེ། ཕྱོགས་བཅུ་སྣང་བར་བྱས་ཆོ་འཕྲུལ་མུ་མེད་པ་
532



བསྟན་ཏེ། བྱང་སེམས་དེའི་དཔལ་བེའུ་དང་རྡོ་རྗེ་དང་བཀྲ་ཤིས་རྣམས་སུ་རིམ་པ་བཞིན་དུ་ནུབ་པས།
བྱང་སེམས་དེའི་མཐུ་སྟོབས་སྔར་ལས་ ཀྱང་ལྷག་པར་འཕེལ་བར་འགྱུར་རོ། །དེ་བཞིན་གཤེགས་པ་
རྣམས་ཀྱི་མཛོད་སྤུ་ནས་ ཀྱང་ཐམས་ཅད་མཁྱེན་པའི་མངོན་ཤེས་དང་ ལྡན་པ་ཞེས་བྱ་བའི་འོད་ཟེར་གཅིག་
འཁོར་འོད་ཟེར་གྲངས་མེད་པ་འབུམ་ཕྲག་བཅུ་བཅུ་དང་བཅས་པ་བྱུང་སྟེ་ཕྱོགས་བཅུ་ཐམས་ཅད་སྣང་་བ་
བར་བྱས། འཇིག་རྟེན་ལན་བཅུ་བསྐོར་ནས། ངན་སོང་བ་ཐམས་ཅད་ཀྱི་སྡུག་བསྔལ་ཞི་བར་བྱས་
ཤིང་བདུད་ཐམས་ཅད་ཟིལ་གྱི་མནན་ནས་བྱང་སེམས་དེའི་སྤྱི་བོར་ནུབ་ལ་འཁོར་གྱི་འོད་ཟེར་རྣམས་ནི་་་༌
འཁོར་རྣམས་ཀྱི་སྤྱི་བོར་ནུབ་པར་འགྱུར་ ཞིང་། འོད་ཟེར་དེ་དག་གིས་ཕོ ག་མ་ཐག་ཏུ་བྱང་སེམས་དེ་
དག་གིས་སྔོན་མ་ཐོབ་པའི་ཏིང་ངེ་འཛིན་སྟོང་ཕྲག་བཅུ་བཅུ་འཐོབ་ཅིང་། འོད་ཟེར་དེ་དག་ཀྱང་བྱང་
སེམས་དེའི་མགོ་ལ་དུས་གཅིག་ཏུ་ནུབ་པར་འགྱུར་རོ། །འདི་དག་གི་སྒོ་ནས་རྗེ་བཙུན་བཙོང་ཁ་པ་
ཆེན་པོས་བྱམས་པ་མགོན་པོ་ལ་བསྟོད་པའི་ཚིགས་བཅད་མང་དུ་ཡོད་ ཀྱང་མང་དོགས་ནས་མ་དྲངས་སོ། །
ཆོས་ཀྱི་སྐུ་ཡི་འཕྲིན་ལས་ནི། ཞེས་སོགས་རྩ་འགྲེལ་ལས། ཆོས་སྐུའི་འཕྲིན་ལས་ཆོས་ཅན། ཁྱོད་ལ་
ཉེར་བདུན་དུ་ཡོད་དེ། ཁྱོད་ལ་གདུལ་བྱ་ལམ་གྱི་རྟེན་ལ་འགོད་པའི་འཕྲིན་ལས་ནས་ལམ་གྱི་འབྲས་བུ་
མྱང་འདས་ལ་འགོད་པའི་ བར་ཉེར་བདུན་དུ་ཡོད་པའི་ཕྱིར། སེམས་བསྐྱེད་པ་དང་པོ་ཐ་མའི་ཞེས་
སོགས་ལ། འགྲེལ་པ་འདིར་དང་པོར་སེམས་བསྐྱེད་དང་ ཐ་མར་འཕྲིན་ལས་ ལ་ས་མཚམས་ཀྱི་སྐྱེ་རིམ་
བརྗོད་ནས་ བར་བ་དོན་བདུན་ཅུ་ལྷག་མ་རྣམས་ཀྱི་ས་མཚམས་དངོས་སུ་མི་སྨོས་པའི་རྒྱུ་མཚན་ཡོད་དེ། །
ཐོག་མཐའ་གཉིས་ལ་བརྟེན་ནས་ བར་བ་རྣམས་ ཀྱང་གོ་ནུས་པ་ལ་དགོངས་ནས་དངོས་སུ་མ་སྨོས་པའི་་་༌་
E
བཞི་པ་འཕྲིན་ལས་ འཇུག་ཚུལ་བཤད་པ་ལ། རྒྱུད་བླ་མ་ལས་ གསུངས་ཚུལ་དང༌། མདོ་སྡེའི་རྒྱན་
ལས་གསུངས་ཚུལ། འཇུག་ཚུལ་དེ་དཔེས་སྒྲུབ་པ་དང་ གསུམ་ལས། དང་པོ་ལ། འཕྲིན་ལས་ལྷུན་
གྲུབ་ཏུ་འཇུག་ཚུལ་དང༌། རྒྱུན་མི་འཆད་དུ་འཇུག་ཚུལ་གཉིས་ལས། དང་པོ་ལ། སྤྱིར་བསྟན་པ་དང་།
སོ་སོར་བཤད་པ་གཉིས་ལས། དང་པོ་ནི། ཐུབ་པ་དང་སངས་རྒྱས་བཅོམ་ལྡན་འདས་ཀྱི་འཕྲིན་ལས་
དུས་རྟག་ཏུ་ལྷུན་གྲུབ་ཏུ་འཇུག་པ་ཡིན་ཏེ། སེམས་ཅན་གང་གི་རྒྱུད་ལ་ཐབས་གང་གིས་གདུལ་བྱ་འདུལ་
བའི་བྱ་བ་གང་ཡུལ་གང་དུ་དུས་གང་གི་ཚེ་འདུལ་དགོས་པའི་འཕྲིན་ལས་སྒྲུབ་པ་ལ་འབད་རྩོལ་གྱི་རྣམ་་་
རྟོ ག་སྐྱེ་བ་མེད་པར་ འཕྲིན་ལས་ངང་གིས་འཇུག་པའི་ཕྱིར། དེ་ལྟར་ཡང་རྒྱུད་བླ་མར། གང་གི་གང་གིས་
འདུལ་བ་ཡི། །བྱ་གང་གང་དུ་གང་གི་ཚེ། །དེ་ཡི་རྣམ་རྟོ ག་སྐྱེ་མེད་ཕྱིར། །ཐུབ་པ་རྟག་ཏུ་ལྷུན་
533



,
གྱིས་གྲུབ། །ཅེས་གསུངས་པའི་ཕྱིར། །
གཉིས་པ་ནི། སངས་རྒྱས་ཀྱི་འཕྲིན་ལས་ལྷུན་གྲུབ་ཏུ་འཇུག་པ་ཡིན་ཏེ། རིགས་དང་ས་བོན་ལ་
སོགས་པ་གདུལ་བྱའི་ཁམས་ནི་གང་གི་རྒྱུད་ལ་འདུལ་བའི་ཐབས་མང་པོ་གང་དག་གིས་གདུལ་བྱ་འདུལ་་་་
བའི་བྱ་བ་གང་དགོས་པ་དང་ཡུལ་གང་དུ་ནི་དུས་གང་གི་ཚེ་འདུལ་དགོས་པའི་ཡུལ་དང་ དུས་དེ་དག་ཇི་ལྟ་
བ་བཞིན་དུ་འབད་རྩོལ་ཉེ་བར་ཞི་བའི་སྒོ་ནས་འཕྲིན་ལས་ལྷུན་གྲུབ་ཏུ་འཇུག་པའི་ཕྱིར་ཏེ། དེ་ཉིད་
ལས། གདུལ་བྱའི་ཁམས་ནི་གང་ཞིག་ གི །འདུལ་བའི་ཐབས་མང་གང་དག་གིས། །གདུལ་བྱའི་བྱ་
གང་གང་དུ་ནི། །གང་ཚེ་ཡུལ་དང་དུས་དེ་དག །ཅེས་གསུངས་པའི་ཕྱིར། །
གཉིས་པ་ལ། མདོར་བསྟན། རྒྱས་པར་བཤད། སྤྱིའི་དོན་བསྡུ་བའོ། །དང་པོ་ནི། སངས་
རྒྱུས་ཀྱི་འཕྲིན་ལས་ རྒྱུན་མི་འཆད་དུ་འཇུག་པའི་རྒྱུ་མཚན་ཡོད་དེ། ། བྱང་ཆུབ་ཆེན་པོ་ངེས་པར་འབྱིན་
པ་དང༌། ངེས་འབྱིན་དེའི་ རྟེན་དང༌། རྟེན་དེའི་འབྲས་བུ་དང༌། འབྲས་བུ་དེ་ཡོངས་སུ་འཛིན་བྱེད་
དང༌། འབྲས་བུ་དེ་ཐོབ་པ་ལ་གེགས་བྱེད་ཀྱི་སྒྲིབ་པ་དང༌། སྒྲིབ་པ་དེ་སྤོང་བྱེད་ཀྱི་གཉེན་པོ་རྐྱེན་རྣམས་
ལ་འབད་རྩོལ་གྱི་རྣམ་རྟོག་མེད་པར་ འཕྲིན་ལས་ངང་གིས་འཇུག་པའི་ཕྱིར་ཏེ། དེ་ཉིད་ལས། ངེས་འབྱིན་
དེ་ཡི་རྟེན་པ་དང་། །དེ་འབྲས་དེ་ཡི་ཡོངས་འཛིན་དང་། དེ་སྒྲིབ་དེ་སྤྱོད་རྐྱེན་ལས་ནི། །རྣམ་
པར་རྟོག་པ་མེད་ཕྱིར་རོ། །ཞེས་གསུངས་པའི་ཕྱིར། །
གཉིས་པ་ལ་དོན་དྲུག་ངོས་གཟུང་བ་དང༌། དཔེ་དྲུག་བཀོད་པ་དང༌། དཔེ་དོན་ཆོས་མཐུན་
བཤད་པ་དང་ གསུམ་ལས། དང་པོ་ནི། ངེས་པར་འབྱིན་པ་ནས། རྐྱེན་གྱི་བར་དྲུག་པོ་དེ་ཡང་བཞ ཀ་
ཏུ་ཡོད་དེ། ས་བཅུ་པོ་དེ་བྱང་ཆུབ་ཆེན་པོ་ངེས་པར་འབྱིན་བྱེད་དང༌། ཚོགས་གཉིས་པོ་དེ་བྱང་ཆེན་
ངེས་པར་འབྱིན་བྱེད་དེའི་ རྟེན་ནམ་རྒྱུ་དང༌། བྱང་ཆུབ་ཀྱི་ མཆོག་རྫོགས་པའི་བྱང་ཆུབ་ནི་དེ་གཉིས་ཀྱི་
འབྲས་བུ་དང་། སེམས་ཅན་གྱི་རྒྱུད་ལ་ཡོད་པའི་རིགས་དེ་བྱང་ཆུབ་ཆེན་པོ་དེ་ཡོངས་སུ་འཛིན་པར་
བྱེད་པ་དང༌། ཉོན་མོངས་པ་དང་ཉེ་བའི་ཉོན་མོངས་པ་བག་ཆགས་དང་བཅས་པ་ནི་བྱང་ཆུབ་ཆེན་པོ་
ཐོབ་པ་ལ་གེགས་བྱེད་ཀྱི་སྒྲིབ་པ་དང༌། སྒྲིབ་པ་དེ་རྣམས་འཇོམས་པར་བྱེད་པའི་རྐྱེན་དང་བྱང་ཆུབ་
ཆེན་པོའི་རྐྱེན་ནི་སངས་རྒྱས་ཀྱི་ཐུགས་རྗེ་ཆེན་པོ་ཡིན་པའི་ཕྱིར་ཏེ། དེ་ཉིད་ལས། ངེས་པར་འབྱིན་པ་
ས་བཅུ་སྟེ། །ཚོ གས་ ག ཉིས་དག་ནི་དེ་ཡི་རྒྱུ། །དེ་འབྲས་བྱང་ཆུབ་མཆོག་ཡིན་ཏེ། །བྱང་ཆུབ་
སེམས་ཅན་ཡོངས་སུ་འཛིན། །དེ་སྒྲིབ་མཐའ་ཡས་ཉོན་མོངས་དང༌། །ཉེ་བའི་ཉོན་མོངས་བག་ཆགས་
སོ༑ །དུས་ཀུན་དུ་ནི་དེ་འཇོམས་པའི། །རྐྱེན་ནི་ཐུགས་རྗེ་ཆེན་པོ་ཡིན། །ཞེས་གསུངས་པའི་ཕྱིར།
534
E



གཉིས་པ་ནི། འཕྲིན་ལས་རྒྱུན་མི་འཆད་དུ་འཇུག་པའི་གནས་དྲུག་པོ་དེ་རྣམས་དཔེ་ཇི་ལྟར་ཤེས་
བར་བྱ་བ་ཡང་ཡོད་དེ། དྲུག་པོ་དེ་དག་རྣམས་གོ་རི མ་བ ཞིན་དུ་རྒྱ་མཚོ་དང་ཉི་མ་དང་ནམ་མཁའ་དང་
གཏེར་དང་སྤྲིན་དང་རླུང་བ ཞིན་དུ་ཤེས་པར་བྱ་བ་ཡིན་པའི་ཕྱིར་ཏེ། དེ་ཉིད་ལས། གནས་དྲུག་པོ་
ནི་འདི་དག་རྣམས་ གོ ་རིམ་ཇི་བཞིན་རྒྱ་མཚོ་དང༌། །ཉི་མ་དང་ ནི་ནམ་མཁའ་གཏེར། །སྤྲིན་
དང་རླུང་བ ཞིན་ཤེས་པར་བྱ། །ཞེས་གསུངས་པའི་ཕྱིར། །
གསུམ་པ་ནི། ས་བཅུ་པ་དེ་རྒྱ་མཚོ་དང་འདྲ་སྟེ། ཡེ་ཤེས་ཀྱི་ཆུས་རྒྱས་པར་བྱེད་པ་དང༌། ཡོན་
ཏན་རིན་པོ་ཆེ་དཔག་ཏུ་མེད་པ་དང་ལྡན་པའི་ ཕྱིར་ཏེ། དེ་ཉིད་ལས། ཤེས་ཆུ་ཡོན་ཏན་རིན་ཆེན་དང་།།
ལྡན་ཕྱིར་ས་རྣམས་རྒྱ་མཚོ་བཞིན། །ཞེས་གསུངས་པའི་ཕྱིར། ཚོགས་གཉིས་པོ་དེ་ཉི་མ་དང་འདྲ་སྟེ།
དེ་གཉིས་སེམས་ཅན་ཐམས་ཅད་ཀྱི་ཉེར་འཚོའི་གནས་སུ་གྱུར་པ་ཡིན་ པའི་ཕྱིར་ཏེ། དེ་ཉིད་ལས། སེམས་
ཅན་ཐམས་ཅད་ཉེར་འཚོའི་ཕྱིར། །ཚོགས་གཉིས་དག་ནི་ཉི་མ་བཞིན། །ཞེས་གསུངས་པའི་ ཕྱིར།
བྱང་ཆུབ་ཆེན་པོ་ནི་ནམ་མཁའ་དང་འདྲ་སྟེ། དེ་ཡོན་ཏན་རིན་པོ་ཆེ་མཐའ་དབུས་མེད་པའི་བདག་
ཉིད་ཡིན་པའི་ཕྱིར་ཏེ། དེ་ཉིད་ལས། རྒྱ་ཆེ་མཐའ་དང་དབུས་མེད་ཕྱིར། །བྱང་ཆུབ་ནམ་མཁའི་
ཁམས་བཞིན་ནོ། །ཞེས་གསུངས་པའི་ཕྱིར། བྱང་ཆུབ་ཏུ་འགྱུར་རུང་གི་སེམས་ཅན་གྱི་རྒྱུད་ཀྱི་རང་
བཞིན་གནས་རིགས་ནི་གཏེར་དང་འདྲ་སྟེ། དེ་ཡང་དག་པར་རྫོགས་པའི་སངས་རྒྱས་ཀྱི་ཆོས་ཉིད་རང་
བཞིན་རྣམ་པར་དག་པ་ཡོན་ཏན་ཐམས་ཅད་འབྱུང་རུང་སྟེ་དེ་ཉིད་ཀྱི་གནས་ཡིན་པའི་ཕྱིར་ཏེ། དེ་ཉིད་
ལས། ཡང་དག་རྫོགས་སངས་ཆོས་ཉིད་ཕྱིར། །སེམས་ཅན་ཁམས་ནི་གཏེར་དང་འདྲ། །ཞེས་གསུངས་
པའི་ཕྱིར། སེམས་ཅན་ གྱི་རྒྱུད་ཀྱི་ཉོན་མོངས་དང་ཉེ་བའི་ཉོན་མོངས་བག་ཆགས་དང་བཅས་པ་ནི་སྤྲིན་
དང་ འདྲ་སྟེ། དེ་རྣམས་གློ་བུར་བ་དང༌། བསྒྲིབ་བྱ་ལ་ཁྱབ་པ་དང་། བདེན་པའི་ རང་བཞིན་དུ་མ་
གྲུབ་པའི་ཕྱིར་ཏེ། དེ་ཉིད་ལས། གློ་བུར་ཁྱབ་དང་མ་གྲུབ་ཕྱིར། །དེ་ཡི་ཉོན་མོངས་སྤྲིན་ཚོགས་
བཞིན༑ ༑ཞེས་གསུངས་པའི་ཕྱིར། སངས་རྒྱས་ཀྱི་ཐུགས་རྗེ་མི་ཟད་པ་རླུང་དང་ འདྲ་སྟེ། དེ་སྒྲིབ་པ་
དེ་འཐོར་བར་ནི་ཉེ་བར་གནས་པ་ཡིན་པའི་ཕྱིར་ཏེ། དེ་ཉིད་ལས། དེ་འཐོར་བར་ནི་ཉེར་གནས་ཕྱིར།།
ཐུགས་རྗེ་མི་ཟད་རླུང་དང་འདྲ། །ཞེས་གསུངས་པའི་ཕྱིར། །
གསུམ་པ་ནི། སངས་རྒྱས་ཀྱི་འཕྲིན་ལས་རྒྱུན་མི་འཆད་དུ་འཇུག་པ་ཡིན་ཏེ། ས་བཅུ་དང་ཚོགས་
གཉིས་ཀྱིས་བསྡུས་པའི་རྐྱེན་གཞན་གྱི་ དབང་གིས་ངེས་པར་འབྱུང་ བ་གཞན་དོན་རྒྱུན་མི་འཆད་པའི་རྒྱུའི་་་
ཁྱད་པར་དང༌། བདག་དང་སེམས་ཅན་མཚུངས་པར་ཆོས་ཉིད་ཀྱི་བདག་ཉིད་དུ་གནས་པར་ གཟི གས་
535



ནས་བྱང་ཆུབ་ཆེན་པོ་དང་སེམས་ཅན་གྱི་ཁམས་གཉིས་ཏེ་གཞན་དོན་རྒྱུན་མི་འཆད་པའི་ངོ་བོའི་ཁྱད་པར་
དང༌། ཉོན་མོངས་པ་དང་ཉེ་བའི་ཉོན་མོངས་པ་བག་ཆགས་དང་བཅས་པ་འཇོམས་པར་བྱེད་པའི་རྐྱེན་
ཐུགས་རྗེ་ཆེན་པོ་སྟེ་གཞན་དོན་རྒྱུན་མི་འཆད་པའི་འབྲས་བུའི་ཁྱད་པར་དང་ གསུམ་གྱི་སྒོ་ནས་མཛད་པ་་་
ཡོངས་སུ་མ་རྫོགས་པའི་ཕྱིར་ཏེ། དེ་ཉིད་ལས། གཞན་གྱི་དབང་གིས་ངེས་འབྱུང་དང༌། །བདག་
དང་སེམས་ཅན་མཚུངས་གཟིགས་དང༌། །མཛད་པ་ཡོངས་སུ་མ་རྫོགས་ཕྱིར། །འཁོར་བ་སྲིད་དུ་
མཛད་མི་འཆད། །ཅེས་གསུངས་པའི་ཕྱིར།
གཉིས་པ་མདོ་སྡེའི་རྒྱུན་ལས་གསུངས་ཚུལ་ལ་ལྷུན་གྲུབ་ཏུ་འཇུག་ཚུལ་དང་། རྒྱུན་མི་འཆད་དུ་
འཇུག་ཚུལ་གཉིས་ལས། དང་ པོ་ནི། སངས་རྒྱས་ཀྱི་འཕྲིན་ལས་འབད་མེད་ལྷུན་གྲུབ་ཏུ་འཇུག་པ་
ཡིན་ཏེ། དཔེར་ན་ལྷའི་རྔ་བོ་ཆེ་དག་མ་བརྡུངས་པར་ ཡང་སྔོན་གྱི་སྨོན་ལམ་གྱི་མཐུས་ཆོས་ཀྱི་སྡོམ་བཞི་
སོགས་སྟོན་པའི་སྒྲ་ཀུན་ཏུ་འབྱུང་ བར་བྱེད་པ་དང་། ནོར་བུ་རིན་པོ་ཆེས་འབད་རྩོལ་མེད་པར་ རང་གི་
འོད་ཀུན་ཏུ་སྟོན་པ་ལྟར། སངས་རྒྱས་རྣམས་ ཀྱང་འབད་རྩོལ་གྱི་གཟོ་དང་ རྣམ་རྟོ ག་གི་རྒྱུ་བ་མེད་པར་
གདུལ་བྱ་ལ་དམ་པའི་ཆོས་འཆད་ཅིང་ཕན་བདེ་ལ་འགོད་པའི་ འཕྲིན་ལས་ངང་གིས་འཇུག་པའི་ཕྱིར་ཏེ།
མདོ་སྡེའི་རྒྱན་ལས། ཇི་ལྟར་རྔ་དག་མ་བརྡུངས་པར། །སྒྲ་ནི་ཀུན་ཏུ་འབྱུང་ བ་ལྟར། །དེ་བཞིན་
རྒྱལ་བ་གཟོ་མེད་པར། །བཤད་པ་དག་ནི་ཀུན་ཏུ་འབྱུང་། །ཇི་ལྟར་ནོར་བུ་འབད་མེད་པར། །རང་
གི་འོད་ནི་སྟོན་པ་ལྟར། །སངས་རྒྱས་རྣམས་ ཀྱང་གཟོ་མེད་པར། །དེ་བཞིན་མཛད་པ་ངེས་པར་
སྟོན། །ཞེས་གསུངས་པའི་ཕྱིར།
གཉིས་པ་ནི། སངས་རྒྱས་ཀྱི་འཕྲིན་ལས་རྒྱུན་མི་འཆད་དུ་འབྱུང་ བ་ཡིན་ཏེ། དཔེར་ན་ནམ་མཁའ་
ལ་སྣོད་བཅུད་ཀྱི་འཇིག་རྟེན་གྱི་བྱ་བ་རྒྱུན་མི་འཆད་པ་དང་། ནམ་མཁའ་ལ་སྣོད་བཅུད་ཀྱི་འཇིག་རྟེན་
གྱི་བྱ་བ་སྔ་མ་ཉམས་པ་སྟེ་འཇུག་ཅིང་ཕྱི་མ་བྱུང་ བ་སྟེ་ འཆགས་པ་ལྟར། སངས་རྒྱས་རྣམས་ཀྱང་ཆོས་ཀྱི་
དབྱིངས་ལས་མ་གཡོས་པར་གདུལ་བྱ་ཕན་བདེ་ལ་འགོད་པའི་ འཕྲིན་ལས་རྒྱུན་མི་འཆད་པར་འབྱུང་བའི་
ཕྱིར་ཏེ། དེ་ཉིད་ལས། ཇི་ལྟར་མཁའ་ལ་འཇིག་རྟེན་གྱི། །བྱ་བ་རྒྱུན་མི་འཆད་པར་སྣང་། །དེ་
བ ཞིན་ཟག་མེད་དབྱིངས་ན་ཡང་། །རྒྱལ་བའི་མཛད་པ་རྒྱུན་མི་འཆད། །ཇི་ལྟར་མཁའ་ལ་རྟག་
ཏུ་ནི། །བྱ་བ་ཉམས་ཤིང་འབྱུང་བ་ལྟར། །དེ་བཞིན་ཟག་མེད་དབྱིངས་ན་ཡང་། །སངས་རྒྱས་
འཕྲིན་ལས་སྐྱེ་ཞིང་འབྲི། །ཞེས་གསུངས་པའི་ཕྱིར། དེས་ན་སངས་རྒྱས་རྣམས་ཀྱི་མཛད་པ་འཕྲིན་ལས་
ཐམས་ཅད་སེམས་ཅན་གྱི་ཕན་བདེ་སྒྲུབ་པ་ལ་གཅིག་ཏུ་འཇུག་པ་ཡིན་ཏེ། དཔེར་ན་འདུས་མ་བྱས་ཀྱི་
536
པན་



ནམ་མཁའ་ལ་ངོ་བོ་མི་འདྲ་བའི་དབྱེ་བ་མེད་ཅིང་། ནམ་མཁར་ཉི་མའི་དཀྱིལ་འཁོར་དུ་མ་ཅིག་ཅར་
དུ་ཤར་ཡང་འོད་ཟེར་རྣམས་ནམ་མཁའ་དེ་ཉིད་དུ་འདྲེས་ཤིང་ལོ་ཐོག་སྨིན་པ་དང༌། འདམ་སྐམ་པ་
དང་། ཀུ་མུ་ད་ཁ་ཟུམ་པར་བྱེད་པའི་བྱ་བ་འདྲེས་པ་བཞིན་དུ། སངས་རྒྱས་ཀྱི་ཆོས་སྐུ ལ་ངོ་པོ་མི་འདྲ་
བའི་དབྱེ་བ་མེད་ཅིང་། སངས་རྒྱས་རྣམས་ཀྱི་འཕྲིན་ལས་ཀྱིས་གདུལ་བྱའི་ཕན་བདེ་སྒྲུབ་ཅིང་སྡུག་
བསྔལ་སེལ་བར་བྱེད་པར་མཛད་པ་གཅིག་ཏུ་འདྲེས་པ་ཡིན་པའི་ཕྱིར་ཏེ། དེ་ཉིད་ལས། ཇི་ལྟར་ཉི་མའི་
དཀྱིལ་འཁོར་གྱི། །འོད་ཟེར་དཔག་ཏུ་མེད་འདྲེས་ཤིང་། །རྟག་ཏུ་བྱ་བ་གཅིག་ལ་འཇུག །འཇིག་
རྟེན་ལ་ཡང་སྣང་བར་བྱེད། །དེ་བཞིན་ཟག་མེད་དབྱིངས་ན་ཡང་། །སངས་རྒྱས་དཔག་ཏུ་མེད་
འདྲེས་ཤིང་། །མཛད་པ་གཅིག་ནི་མཛད་པ་ལ། །ཡེ་ཤེས་སྣང་བ་མཛད་པར་འདོད། །ཅེས་གསུངས་
པའི་ ཕྱིར།།
གསུམ་པ་ལ། བསྟན་བཤད་གཉིས་ལས། དང་པོ་ནི། སངས་རྒྱས་རྣམས་ཀྱི་འཕྲིན་ལས་འབད་
མེད་ལྷུན་གྲུབ་རྒྱུན་མི་འཆད་དུ་འཇུག་པ་ཡིན་ཏེ། བརྒྱ་བྱིན་གྱི་གཟུགས་ཀྱི་དཔེས་སངས་རྒྱུས་ཀྱི་གཟུགས་
སྐུ་ལྷུན་གྲུབ་རྒྱུན་མི་འཆད་དུ་འབྱུང་བ་དང་། ལྷའི་རྔ་བོ་ཆེའི་དཔེས་སངས་རྒྱས་ཀྱི་གསུང་ལྷུན་གྲུབ་
རྒྱུན་མི་འཆད་དུ་འབྱུང་བ་དང༌། ཆར་སྤྲིན་གྱི་དཔེས་སངས་རྒྱས་ཀྱི་ཐུགས་ལྷུན་གྲུབ་རྒྱུན་མི་འཆད་དུ་
འབྱུང་ བ་དང༌། ཚངས་ པའི་སྤྲུལ་པའི་ དཔེས་སངས་རྒྱས་ཀྱི་སྐུ་དང་ གསུང་གི་འཕྲིན་ལས་གཉིས་དང༌།
ཉི་མའི་དཔེས་སངས་རྒྱས་ཀྱི་ཐུགས་ཀྱི་འཕྲིན་ལས་ ལྷུན་གྲུབ་རྒྱུན་མི་འཆད་དུ་འབྱུང་བ་དང༌། ནོར་བུ་
རིན་པོ་ཆེའི་དཔེས་སངས་རྒྱས་ཀྱི་ཐུགས་ཀྱི་གསང་བ་ལྷུན་གྲུབ་རྒྱུན་མི་འཆད་དུ་འབྱུང་ བ་དང༌། སྒྲ་
བ རྙན་གྱི་དཔེས་སངས་རྒྱས་ཀྱི་ གསུང་གི་གསང་བ་ལྷུན་གྲུབ་རྒྱུན་མི་འཆད་དུ་འབྱུང་བ་དང༌། ནམ་
མཁའི་དཔེས་སངས་རྒྱས་ཀྱི་སྐུའི་གསང་བ་ལྷུན་གྲུབ་རྒྱུན་མི་འཆད་དུ་འབྱུང་བ་དང༌། ས་གཞི་རིན་པོ་
ཆེའི་ དཔེས་དེ་ཐམས་ཅད་ཀྱི་རྟེན་ཐུགས་རྗེ་ཆེན་པོ་འབད་མེད་ལྷུན་གྲུབ་རྒྱུན་མི་འཆད་དུ་འབྱུང་བ་དེ་་་་་
མཚོན་པ་ཡིན་པའི་ཕྱིར་ཏེ།
རྒྱུད་བླ་མར། བརྒྱ་བྱིན་རྔ་སྤྲིན་ཚངས་པ་དང༌། །ཉི་མ་ནོར་བུ་རིན་ཆེན་བཞིན། །དེ་བཞིན་
གཤེགས་པ་སྒྲ་བརྙན་བ ཞིན། །ནམ་མཁའ་དང་ནི་ས་བཞིན་ནོ། །ཞེས་གསུངས་པའི་ཕྱིར།
གཉིས་པ་ལ་དགུ་ས། དང་པོ་གཟུགས་སྐུ་བརྒྱ་བྱིན་གྱི་དཔེས་མཚོན་ཚུལ་ནི། སངས་རྒྱས་ཀྱི་
གཟུགས་སྐུ་བརྒྱ་བྱིན་སྤྱི་གཟུགས་དང་འདྲ་བ་ཡིན་ཏེ། དཔེར་ན་ལྷའི་དབང་པོ་བརྒྱ་བྱིན་གྱི་ལུས་གཅིག་
ཉིད་བཻ་ཌཱུརྱའི་ས་གཞི་གཙང་མ་དུ་མར་གཟུགས་བརྙན་རེ་རེ་འཆར་བ་ལྟར། འགྲོ་བ་ཐ་དད་པ་མང་
537



པོའི་དད་སོགས་ཀྱི་སེམས་ཀྱི་སྣང་བ་དག་པ་ལ་གཟུགས་སྐུའི་སྣང་བ་འཆར་བའི་ཕྱིར་ཏེ། དེ་ཉིད་ལས།
ཇི་ལྟར་བེ་ཌཱུརྱས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་སྣང་བ་ལྟར། །དེ་བཞིན་
འགྲོ་སེམས་ས་གཞི་གཙང་མ་ལ། །ཐུབ་པའི་དབང་པོའི་སྐུ་ཡི་གཟུགས་བརྙན་འཆར། །ཞེས་གསུངས་
པའི་ ཕྱིར།
གཉིས་པ་གསུང་ལེགས་པར་འདོམས་པ་ལྷའི་རྔ་བོ་ཆེའི་དཔེས་བསྟན་པ་ནི། སངས་རྒྱས་ཀྱི་ གསུང་
ལྷའི་རྔ་བོ་ཆེ་དང་འདྲ་བ་ཡིན་ཏེ། དཔེར་ན་སུམ་ཅུ་རྩ་གསུམ་ལ་སོགས་པའི་ལྷ་གནས་དག་ན་ལྷའི་རྔ་
པོ་ཆེ་རྣམས་མ་བརྡུངས་པར་སྔོན་གྱི་སྨོན་ལམ་ལ་སོགས་པ་ལས་དཀར་པོའི་མཐུ་ལས་ཆོས་ཀྱི་ སྡོམ་བཞི་ལ་་་
སོགས་པ་སྟོན་པའི་སྒྲ་འབྱུང་བ་ལྟར། ཐུབ་པ་སངས་རྒྱས་བཅོམ་ལྡན་འདས་རྣམས་ཀྱིས་ཆོས་སྟོན་པའི་
འབད་རྩོལ་རྣམ་རྟོག་མེད་པར་འགྲོ་བ་རང་རང་གི་ལས་དང་སྐལ་བ་དང་འཚམ་པར་ཆོས་སྟོན་པར་མཛད་
པའི་ཕྱིར་ཏེ། དེ་ཉིད་ལས། ཇི་ལྟར་ལྷ་ན་ལྷ་རྣམས་ཀྱི། །རྔ་སྒྲ་རང་གི་ལས་ལས་བྱུང༌། །དེ་བཞིན་
འཇིག་རྟེན་ཐུབ་པའི་ཆོས། །གསུང་བ་རང་གི་ལས་ལས་བྱུང་། །ཞེས་གསུངས་པའི་ཕྱིར། །
གསུམ་པ་ཐུགས་ཆར་སྤྲིན་གྱི་དཔེས་བསྟན་པ་ནི། སངས་རྒྱས་ཀྱི་ཐུགས་ཆར་སྤྲིན་དང་འདྲ་བ་
ཡིན་ཏེ། དཔེར་ན་དབྱར་གྱི་དུས་ན་སྤྲིན་འཁྲི གས་པ་ལས་འཇིག་རྟེན་གྱི་ལོ་ཐོག་ཕུན་སུམ་ཚོགས་པར་
འགྱུར་བའི་རྒྱུ་ཆུའི་ཆར་ས་ལ་རྒྱུན་དུ་འབེབས་པ་ལྟར། སངས་རྒྱས་ཀྱི་ཐུགས་རྗེའི་སྤྲིན་ལས་ཀྱང་འགྲོ་
བའི་ དགེ་བའི་ ལོ་ཐོག་གི་རྒྱུར་གྱུར་པའི་དམ་པའི་ཆོས་ཀྱི་ཆར་རྒྱུན་མི་འཆད་པར་འབད་རྩོལ་གྱི་རྣམ་རྟོག་་་
མེད་པར་འབབ་པའི་ཕྱིར་ཏེ།
དེ་ཉིད་ལས། ཇི་ལྟར་དབྱར་གྱི་དུས་ན་སྤྲིན། །ལོ་ཐོག་ཕུན་སུམ་ཚོགས་པའི་རྒྱུ། །ཆུ་ཡི་ཕུང་པོ་
འབད་མེད་པར། །ས་ལ་རྒྱུན་དུ་འབེབས་པ་ལྟར། །དེ་བཞིན་ཐུགས་རྗེའི་སྤྲིན་ལས་ནི། །རྒྱལ་
བའི་ དམ་ཆོས་ཆུ་ཡི་ཆར། །འགྲོ་བའི་དགེ་བའི་ལོ་ཐོག་རྒྱུ། , །རྣམ་པར་རྟོག་པ་མེད་པར་འབབ། །
ཅེས་གསུངས་ པའི་ ཕྱིར།།
བཞི་པ་དེ་བཞིན་གཤེགས་པའི་སྐུ་དང་གསུང་གི་འཕྲིན་ལས་གཉིས་ཚངས་པའི་དཔེས་བསྟན་པ་ནི།
དེ་བཞིན་གཤེགས་པའི་སྐུ་དང་གསུང་གི་འཕྲིན་ལས་ གཉིས་ཚངས་པའི་སྤྲུལ་པ་དང་འདྲ་བ་ཡིན་ཏེ།
དཔེར་ན་ཚངས་པ་དེ་རང་གི་གནས་ནས་འཕོ་བ་མེད་པར་ཡང་ལྷའི་གནས་གཞན་དང་གཞན་དུ་ཚངས་
པའི་ སྣང་བ་དུ་མ་འབད་མེད་དུ་སྟོན་པ་ལྟར། ཐུབ་པ་སངས་རྒྱས་རྣམས་ཀྱང་ཆོས་ཀྱི་སྐུ་ལས་མ་གཡོས་
པར་འཇིག་རྟེན་གྱི་ཁམས་རྣམས་སུ་སྐལ་བ་དང་ལྡན་པའི་གདུལ་བྱ་རྣམས་ལ་སྤྲུལ་པ་དཔག་ཏུ་མེད་པ་་་་༌་
རྟོ
538



དག་གིས་དམ་པའི་ཆོས་འབད་པ་མེད་པར་སྟོན་པའི་ཕྱིར་ཏེ།
དེ་ཉིད་ལས། ཇི་ལྟར་ཚངས་པ་ཚངས་པ་ཡི། །གནས་ལས་འཕོ་བ་མེད་བཞིན་དུ། །ལྷ་ཡི་
གནས་ནས་ཐམས་ཅད་དུ། །སྣང་བ་འབད་མེད་སྟོན་པ་ལྟར། །དེ་བཞིན་ཐུབ་པ་ཆོས་སྐུ་ལས། །
སྐྱོད་པ་མེད་པར་ཁམས་ཀུན་ཏུ། །སྐལ་ལྡན་རྣམས་ལ་འབད་མེད་པར། །སྤྲུལ་པ་དག་གིས་སྟོན་
པར་མཛད། །ཅེས་གསུངས་པའི་ཕྱིར། །
ལྔ་པ་ཐུགས་ཀྱི་འཕྲིན་ལས་ཉི་མའི་དཔེས་བསྟན་པ་ནི། དེ་བཞིན་གཤེགས་པའི་ཐུགས་ཀྱི་འཕྲིན་
ལས་ཉི་མ་དང་འདྲ་བ་ཡིན་ཏེ། དཔེར་ན་ཉི་མའི་འོད་ཟེར་གྱིས་གདུངས་པའི་ཚེ་དུས་གཅིག་ཏུ་པདྨ་ཁ་།
འབྱེད་པ་དང༌། ཀུ་མུ་ཏ་ཁ་ཟུམ་པར་བྱེད་པ་དང༌། ལོ་ཐོག་སྨིན་པར་བྱེད་པ་ལ་སོགས་པ་རྣམས་དུས་་
གཅིག་འབྱུང་ ཡང་ཉི་མའི་འོད་ཟེར་ལ་ཆུ་སྐྱེས་བྱེ་ བར་བྱེད་ པའི་ཡོན་ཏན་དང་ཀུ་མུ་ཏ་ཟུམ་པར་བྱེད་པའི་ ་
སྐྱོན་དེ་དང་དེ་བྱེད་པའི་ རྣམ་པར་རྟོག་པ་མེད་པ་བཞིན་དུ། དེ་བཞིན་གཤེགས་པས་ཀྱང་གདུལ་བྱ་
རྣམས་ཀྱི་དབང་པོ་དང་འཚམ་པར་ མངོན་མཐོ་དང་ངེས་ལེགས་ཀྱི་གོ་འཕང་ལ་འགོད་པའི་ཆོས་སྟོན་ཀྱང་་་
གདུལ་བྱ་འགའ་ཞིག་ལས་དབང་གིས་མངོན་མཐོ་དང་ འགའ་ཞིག་ལས་ དབང་གིས་ངེས་ལེགས་ལ་འགོད་་་་
པར་བྱེད་པ་ཡིན་གྱི། དེ་བ ཞིན་གཤེགས་པ་ལ་དེ་དང་དེའི་རྣམ་པར་རྟོག་པ་མེད་པར་འབད་མེད་ལྷུན་
གྲུབ་ཏུ་འབྱུང་བའི་ཕྱིར་ཏེ། དེ་ཉིད་ལས། ཇི་ལྟར་ཉི་མས་གདུངས་པའི་དུས་གཅིག་ཚེ་ཉིད་ལ། །
པད་སོགས་རྒྱས་དང་ཀུ་མུ་ཏ་ནི་རབ་ཟུམ་པ། །ཆུ་སྐྱེས་བྱེ་དང་ཟུམ་པའི་ཡོན་ཏན་སྐྱོན་དག་ལ། །
ཉི་མ་རྟོག་མེད་འདིར་ནི་འཕགས་པའི་ཉི་དེ་བཞིན། །ཞེས་གསུངས་པའི་ཕྱིར། །
དྲུག་པ་ཐུགས་ཀྱི་གསང་བ་ཡིད་བཞིན་གྱི་ནོར་བུའི་དཔེས་བསྟན་པ་ནི། དེ་བཞིན་གཤེགས་པའི་
ཐུགས་ཀྱི་གསང་བ་ཡིད་བཞིན་གྱི་ནོར་བུ་དང་འདྲ་བ་ཡིན་ཏེ། དཔེར་ན་ཡིད་བཞིན་གྱི་ནོར་བུ་རིན་པོ་
ཆེ་ལ་ཟས་གོས་སོགས་དོན་དུ་གཉེར་བ་རྣམས་ཀྱིས་གསོལ་བ་བཏབ་པ་ན་རང་རང་གི་འདོད་པ་རྣམས་་་་་་
ཡོངས་སུ་རྫོགས་པར་འགྱུར་ ཀྱང་ནོར་བུ་རིན་པོ་ཆེ་ལ་དེ་རྣམས་ཀྱི་འདོད་པ་སོ་སོར་སྐོང་བར་བྱེད་པའི་་་་་
རྣམ་པར་རྟོག་པ་མེད་པ་བཞིན་དུ་སངས་རྒྱས་ཀྱིས་གདུལ་བྱ་ལ་ཆོས་གསུངས་པའི་ཚེ་གདུལ་བྱའི་བསམ་པ་
ཐ་དད་པ་རྣམས་ཀྱི་ རང་རང་གང་མོས་ཀྱི་ཆོས་སྣ་ཚོགས་པ་ཐོས་པར་འགྱུར་ཡང་དེ་བཞིན་གཤེགས་པ་ལ་་་
གདུལ་བྱ་འདི་ལ་ཆོས་འདི་བསྟན་པར་བྱའོ་སྙམ་པའི་རྣམ་པར་རྟོག་པ་མེད་པར་འཕྲིན་ལས་ངང་གིས་་་་་
འཇུག་པའི་ཕྱིར་ཏེ།
དེ་ཉིད་ལས། ཇི་ལྟར་ཡིད་བཞིན་ནོར་བུ་ནི། །རྟོག་པ་མེད་ཀྱང་ཅིག་ཅར་དུ། །སྤྱོད་ཡུལ་
539



གནས་པ་རྣམས་ཀྱི་ནི། །བསམ་ཀུན་སོ་སོར་རྫོགས་བྱེད་ལྟར། །དེ་བཞིན་སངས་རྒྱས་ཡིད་བཞིན་
ལ། །བརྟེན་ནས་བསམ་པ་ཐ་དད་རྣམས། །སྣ་ཚོགས་ཆོས་ནི་ཐོས་འགྱུར་ཡང་། །དེ་ནི་དེ་ལ་
རྣམ་མི་རྟོག །ཅེས་གསུངས་ པའི་ཕྱིར། །
བདུན་པ་གསུང་གི་གསང་བ་སྒྲ་བརྙན་གྱི་དཔེས་བསྟན་པ་ནི། དེ་བཞིན་ག གས་པའི་ གསུང་གི་
གསང་བ་སྒྲ་བརྙན་དང་འདྲ་བ་ཡིན་ཏེ། དཔེར་ན་སྒྲ་བརྙན་གྱི་སྒྲ་ནི་གཞན་གྱི་ རྣམ་པར་རིག་བྱེད་ལས་
བྱུང་བ་དང༌། རྣམ་རྟོ ག་གི་རྒྱུ་བ་མེད་པ་དང༌། ། འབད་རྩོལ་གྱི་གཟོ་མེད་པ་དང་ ཕྱི་དང་ནང་ན་མི་
གནས་པ་ལྟར། དེ་བཞིན་དུ་དེ་བཞིན་གཤེགས་པའི་ གསུང་ཡང་གཞན་གྱི་རྣམ་པར་རིག་བྱེད་ལས་བྱུང་
བ་དང༌། རྣམ་རྟོག་གི་རྒྱུ་བ་མེད་པ་དང༌། འབད་རྩོལ་གྱི་གཟོ་མེད་ཅིང་ཕྱི་དང་ནང་ན་གནས་པ་མ་
ཡིན་ པར་ འཕྲིན་ལས་ངང་གིས་འཇུག་པའི་ཕྱིར་ཏེ། དེ་ཉིད་ལས། ཇི་ལྟར་སྒྲ་བརྙན་གྱི་ ནི་སྒྲ། །གཞན་
གྱི་རྣམ་རིག་ལས་བྱུང་བ། །རྣམ་པར་རྟོག་མེད་གཟོ་མེད་པ། །ཕྱི་དང་ནང་ན་མི་གནས་ལྟར། །
དེ་བཞིན་དེ་བཞིན་གཤེགས་པའི་གསུང་། །གཞན་གྱི་རྣམ་རིག་ལས་བྱུང་བ། །རྣམ་པར་རྟོག་མེད་
གཟོ་མེད་ཉིད། །ཕྱི་དང་ནང་ན་གནས་པ་མིན། །ཞེས་གསུངས་པའི་ཕྱིར།
བརྒྱུད་པ་སྐུའི་གསང་བ་ནམ་མཁའི་དཔེས་བསྟན་པ་ནི། དེ་བཞིན་གཤེགས་པའི་སྐུའི་གསང་བ་
ནམ་མཁའ་དང་འདྲ་བ་ཡིན་ཏེ། དཔེར་ན་ཐོགས་བཅས་ཀྱི་རེག་བྱ་ཅུང་ཟད་ཀྱང་མེད་ཅིང་ཁ་དོག་
དང་དབྱིབས་དང་ མིག་ཤེས་ཀྱི་གཟུང་བྱ་མིན་པ་དང་གཟུགས་མེད་པ་དང་བསྟན་དུ་མེད་པའི་ནམ་མཁའ་་
ལ་མཐོ་དམན་ལ་སོགས་པའི་རྣམ་པར་མཐོང་བ་ཡོད་ཀྱང་ནམ་མཁའ་ལ་མཐོ་དམན་སོགས་མེད་པ་བཞིན་་
དུ་། དེ་བཞིན་གཤེགས་པའི་སྐུ་ཡང་གདུལ་བྱ་འགའ་ཞིག་ལ་མཐོ་བ་དང༌། འགའ་ཞིག་ལ་དམའ་བ་
ལྟར་སྣང་ཡང་དེ་བཞིན་གཤེགས་ པའི་སྐུ་ལ་དེ་འདྲ་བའི་ཁྱད་པར་མེད་པའི་ཕྱིར་ཏེ། དེ་ཉིད་ལས། ཅུང་
ཟད་མེད་ཅིང་སྣང་བ་མེད། །དམིགས་པ་མེད་ཅིང་རྟེན་མེད་པ། །མིག་གི་ལམ་ལས་རབ་འདས་པ།།
གཟུགས་མེད་བསྟན་དུ་མེད་པ་ཡི། །མཁའ་ལ་ཇི་ལྟར་མཐོ་དང་ དམའ། །མཐོང་ཡང་དེ་ནི་དེ་ལྟར་
མིན༑ །དེ་བཞིན་ཐམས་ཅད་སངས་རྒྱས་ལ། །མཐོང་ཡང་དེ་ནི་དེ་ལྟར་མིན། །ཞེས་གསུངས་ པའི་
ཕྱིར།
དགུ་པ་དེ་ཐམས་ཅད་ཀྱི་རྟེན་ཐུགས་རྗེ་ཆེན་པོ་གཞི་རིན་པོ་ཆེའི་དཔེས་བསྟན་པ་ནི། དེ་བཞིན་
གཤེགས་པའི་ཐུགས་རྗེ་ཆེན་པོ་ནི་ས་གཞི་རིན་པོ་ཆེ་དང་འདྲ་བ་ཡིན་ཏེ། དཔེར་ན་ས་གཞི་རིན་པོ་ཆེ་
ལ་རྣམ་པར་རྟོག་པ་མེད་ ཀྱང་ལོ་ཐོག་ལ་སོགས་པའི་སྐྱེ་བ་ཀུན་ས་གཞི་ལ་བརྟེན་ནས་འཕེལ་བ་དང་བརྟན་་
།
540



，
པ་དང་ཡངས་པར་འགྱུར་བ་ལྟར། རྫོགས་པའི་སངས་རྒྱས་ཀྱིས་འབད་རྩོལ་གྱི་རྣམ་པར་རྟོག་པ་མེད་
པ་དེ་ལ་བརྟེན་ནས་འགྲོ་བའི་དགེ་བའི་རྩ་བ་རྣམས་ནི་མ་ལུས་པར་འཕེལ་བར་འགྱུར་བའི་ཕྱིར་ཏེ།
དེ་ཉིད་ལས། ཇི་ལྟར་ས་ལ་སྐྱེ་བ་ཀུན། །རྟོག་མེད་ས་ལ་བརྟེན་ནས་ནི། །འཕེལ་ད་ང་བརྟན་་
དང་ཡངས་འགྱུར་ལྟར། །དེ་བཞིན་རྫོགས་པའི་སངས་རྒྱས་ས། །རྣམ་རྟོག་མེད་པ་ལ་བརྟེན་ནས།།།
འགྲོ་བའི་ དགེ་བའི་རྩ་བ་ནི། །མ་ལུས་པར་ནི་འཕེལ་བར་འགྱུར། །ཞེས་གསུངས་པའི་ཕྱིར། མདོར་་
ན་རྫོགས་པའི་སངས་རྒྱས་རྣམས་འབད་རྩོལ་གྱི་གཟོ་མེད་ཅིང་ཀུན་སློང་གི་རྣམ་རྟོག་མེད་པར་བརྩེ་བ་་་་་་་
ཐུགས་རྗེ་ཆེན་པོ་ལ་བརྟེན་ནས་དམ་ཆོས་ལྷུན་གྲུབ་རྒྱུན་མི་འཆད་དུ་གསུངས་པས་སྐལ་ལྡན་རྣམས་ཀྱིས་་་་་༌་
མངོན་པར་མཐོ་བ་དང་ངེས་པར་ལེགས་པ་ཐོབ་པར་འགྱུར་བའི་ཕྱིར་ཏེ། མདོ་སྡེའི་རྒྱན་ལས། འཇིག་
རྟེན་ཀུན་ལ་ཉིན་མཚན་དུ། །ལན་དྲུག་ཏུ་ནི་སོ་སོར་གཟིགས། །ཐུགས་རྗེ་ཆེན་པོ་དང་ལྡན་པ། །
ཕན་དགོངས་ཁྱོད་ལ་ཕྱག་འཚལ་ལོ། །ཞེས་གསུངས་པའི་ཕྱིར།
ལྔ་པ་འཕྲོས་དོན་ནི། ཁོ་ན་རེ། དེ་བཞིན་གཤེགས་པའི་ སྐུ་གསུང་ཐུགས་གསུམ་གྱི་གསང་བ་ནོར་་
བུ་སོགས་ཀྱི་དཔེས་བསྟན་པ་མི་འཐད་དེ། དེ་ལ་ཤེས་བྱེད་མེད་པའི་ཕྱིར་ཟེར་ན། དེའི་ཤེས་བྱེད་ཡོད་
དེ༔ མདོ་སྡེ་དུ་མ་ལས་ གསུངས་ པའི་ཕྱིར་ཏེ།
དེ་ལ་སྐུའི་གསང་བ་ནི། དཔེར་ན་བྱང་ཆུབ་སེམས་དཔའ་ཤུགས་འཆངས་ ཀྱིས་དེ་བཞིན་གཤེགས་་
པའི་ གཙུག་ཏོར་མི་མཐོང་ལ་སྐུ་ཚད་མེད་ཅིང་མཐའ་ཡས་ཀྱང་བདག་གིས་དེ་བཞིན་གཤེགས་པའི་མཐའ་་་
ཡོངས་སུ་བཙལ་བར་བྱའོ་སྙམ་སྟེ། རང་གི་ལུས་དཔག་ཚད་བརྒྱད་ཁྲི་བཞི་སྟོང་དུ་སྤྲུལ་ཏེ། དེ་བཞིན་
གཤེགས་པའི་སྐུ་ལ་བལྟས་ཀྱང་དེ་བཞིན་གཤེགས་པའི་སྐུ་དཔག་ཚད་འབུམ་ཕྲག་དྲུག་ཅུ་རྩ་བརྒྱད་བར་་་་་
མཐོང་ནས། དེ་ནས་དེས་རང་གི་རྫུ་འཕྲུལ་གྱི་སྟོབས་བསྐྱེད་ནས་སྟེང་གི་ཕྱོགས་སུ་སངས་རྒྱས་ཀྱི་ཞིང་
གང་གཱའི་ཀླུང ཕྲག་བརྒྱའི་བྱེ་མ་སྙེད་འདས་ཏེ་འཇིག་རྟེན་གྱི་ཁམས་པpཅན་དུ་ཕྱིན་ཏེ་བལྟས་ཀྱང་དེ་་་་་་
བཞིན་གཤེགས་པའི་གཙུག་ཏོར་མཐོང་མ་ནུས་ཤིང་དེ་བཞིན་གཤེགས་པའི་སྐུའི་ཚད་དམ་སྐུའི་མཐའ་་་་
མཐོང་བར་མ་ནུས་པར་ གསང་བ་བསམ་གྱིས་མི་ཁྱབ་པའི་མདོ་ལས་གསུངས་པའི་ཕྱིར།
གསུང་གི་གསང་བ་ནི། མོའུ་འགལ་གྱི་བུ་ཆེན་པོས་དེ་བཞིན་གཤེགས་པའི་གསུང་གི་ཚད་བརྟག་
པའི་ཕྱིར་དུ་རི་རབ་ཀྱི་རྩེ་མོར་ཕྱིན་ཏེ་འདུག་ཀྱང་དེ་བཞིན་གཤེགས་པའི་གསུང་དེ་འདྲར་ཐོས། དེ་ནས་
རང་གི་རྫུ་འཕྲུལ་གྱི་སྟོབས་བསྐྱེད་དེ། འཇིག་རྟེན་གྱི་ཁམས་མི་མཇེད་ཀྱི་ནུབ་ཕྱོགས་ཀྱི་རི་ལ་འཕ གས་
ཏེ་གླིང་བཞི་ལས་ ཀྱང་འདས་ཏེ། ཁོར་ཡུག་ལས་འདས་ནས། འཇིག་རྟེན་གྱི་ བར་གྱི་ཁོར་ཡུག་གི་ཟོམ་
-
541



ལ་འདུག་ན་ཡང་དེ་བཞིན་གཤེགས་པའི་གསུང་དེ་འདྲར་ཐོས། དེ་ནས་དེ་བཞིན་གཤེགས་ པའི་མཐུ་
དང་ རང་གི་རྫུ་འཕྲུལ་གྱི་སྟོབས་ཀྱིས་ནུབ་ཕྱོགས་ལོགས་སུ་སངས་རྒྱས་ཀྱི་ ཞིང་གང་གཱའི་ཀླུང་དགུ་བཅུ་རྩ་་་་
དགུའི་བྱེ་མ་སྙེད་འདས་པ་ན། འཇིག་རྟེན་གྱི་ཁམས་འོད་ཟེར་གྱི་ རྒྱལ་མཚན་ཞེས་བྱ་བར་ཕྱིན་ཏེ།
དེ་བཞིན་གཤེགས་པ་འོད་ཟེར་གྱི་རྒྱལ་པོའི་ལྷུང་བཟེད་ཀྱི་ཞབས་སྐྱག་གི་གདུ་བུ་ལ་འཆག་ཅིང་འདུག་་་་་་
ཀྱང་། དེ་བཞིན་གཤེགས་པའི་གསུང་སྔ་མ་ཇི་ལྟ་བ་བཞིན་དུ་ཐོས་པར་ རྒྱས་པར་མདོ་དེ་ཉིད་ལས་
གསུངས་པའི་ཕྱིར། །
ཐུགས་ཀྱི་ གསང་བ་ནི། མདོ་དེ་ཉིད་ལས། དེ་བཞིན་གཤེགས་པའི་ཐུགས་ལ་ཟློག་པ་མི་མངའ། །
ཐུགས་ལ་རྟོག་པ་མི་མངའ། ཞེས་སོགས་རྒྱས་པར་གསུངས་པའི་ཕྱིར་རོ། །ངག་དོན་ནི། ཡེ་ཤེས་
ཆོས་སྐུ་ཆོས་ཅན། ཁྱོད་རྒྱུན་མི་འཆད་པ་བཞིན་དུ་ཁྱོད་ཀྱི་འཕྲིན་ལས་ ཀྱང་རྒྱུན་མི་འཆད་པ་ཡིན་ཏེ།
ཁྱོད་འཁོར་བ་ཇི་སྲིད་གནས་ཀྱི་ བར་དུ་སེམས་ཅན་གྱི་དོན་མཛད་པ་མཐར་ཕྱིན་པ་ཡིན་ པའི་ཕྱིར། གསུམ་
པ་སྐབས་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་འགྲེལ་པ་དང་བཅས་པའི་རྣམ་བཤད་རྣམ་པ་གཉིས་ཀྱི་དཀའ་བའི་གནས་གསལ་ བར་བྱེད་པ་་་་༌་
ལེགས་བ ཤུད་སྐལ་བཟ ང་ཀླུ་དབང་གི་རོལ་མཚོ་ཞེས་བྱ་བ་ལས་སྐབས་བརྒྱད་པའི་ལེགས་པར་བཤད་་་་་་་་
པའོ༑ ༑
གཉིས་པ་བར་མ་ལ་དད་པ་ལ་དྲུག་ཏུ་ཕྱེ་བ་ལ། མཚམས་སྦྱར། རྩ་བ། འགྲེལ་པ་དང་གསུམ་
ལས༑ དང་པོ་ནི། རྒྱས་པ་ལ་དགའ་བའི་སེམས་ཅན་ལ་ཕན་གདགས་པར་དེ་ལྟར་དོན་བརྒྱད་ཀྱི་ སྒོ་
ནས་རྣམ་པར་བཤད་ནས། ཡང་གཞན་དུ་རྣམ་པར་བཤད་པ། ཞེས་པས་འཆད། གཉིས་པ་ནི། མཚན་
ཉིད་དེ་ཡི་སྦྱོར་བ་དང་། ཞེས་སོགས་ཀྱིས་འཆད། གསུམ་པ་ནི། དང་པོར་རྣམ་པ་ཐམས་ཅད་
མཁྱེན་པ་ཉིད་ལ་སོགས་པ་ཐམས་ཅད་མཁྱེན་པ་ཉིད་གསུམ་ནི་མངོན་པར་མཚོན་པའི་ གནས་ཉིད་ཡིན་་་་་
པས་མཚན་ཉིད་དོ། །ཞེས་སོགས་ཀྱིས་འཆད། དོན་ནི། མངོན་རྟོགས་བརྒྱད་ཀྱི་ རིམ་པ་བརྒྱུད་དུ་
ཕྱེ་ནས་བསྟན་པའི་འོག་ཏུ། དོན་དྲུག་ཏུ་བསྡུས་ནས་བསྟན་པ་ཆོས་ཅན། དགོས་པ་ཡོད་དེ། དོན་
གྱིས་སྤྲོས་པ་ བར་མ་ལ་དགའ་བ་རྣམས་རྗེས་སུ་བཟུང་བའི་ཆེད་ཡིན་པའི་ཕྱིར། མངོན་རྟོ གས་རྒྱན་གྱི་
བརྗོད་བྱ་ཆོས་ཅན། ཁྱོད་ལ་དྲུག་ཏུ་བསྡུ་བར་རུང་སྟེ། མཚན་ཉིད་དེ་གཏན་ལ་དབབ་བྱ་མཁྱེན་པ་
གསུམ། ཉམས་ལེན་སྦྱོར་བ་བཞི་དང༌། རྣམ་མཁྱེན་ཏེ་འབྲས་བུ་ཆོས་སྐུ་དང་དྲུག་ཏུ་འདུས་པའི་ཕྱིར།
གསུམ་པ་བསྡུས་པ་ལ་དད་པ་ལ་མངོན་རྟོ གས་གསུམ་དུ་དབྱེ་བ་ལ་གསུམ་ལས། དང་པོ་ནི། བར་
542



མ་ལ་དགའ་བའི་སེམས་ཅན་ལ་ཕན་གདགས་པར་དེ་ལྟར་དོན་བསྡུས་པ་དྲུག་གི་སྒོ་ནས་རྣམ་པར་བཤད་་་
ནས། ཡང་མདོར་བསྡུས་པ་ལ་དགའ་བའི་སེམས་ཅན་ལ་ཕན་གདགས་པར་གཞན་དུ་རྣམ་པར་བཤད་
པ། ཞེས་པས་འཆད། གཉིས་པ་ནི། ཡུལ་ནི་རྣམ་པ་གསུམ་པོ་རྒྱུ། །ཞེས་སོགས་ཀྱིས་འཆད། དང་
པོར་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་ཐམས་ཅད་མཁྱེན་པ་ཉིད་གསུམ་གྱི་ངོ་བོ་ཉིད་ནི་འཇུག་
པའི་ཡུལ་གྱི་རྒྱུ་ཡིན་ནོ། །ཞེས་སོགས་ཀྱིས་འཆད། དོན་ནི། མངོན་རྟོགས་ཀྱི་རིམ་པ་དྲུག་ཏུ་བསྡུས་
ནས་གསུངས་པའི་འོག་ཏུ་དོན་གསུམ་དུ་བསྡུས་ནས་བསྟན་པ་ཆོས་ཅན། དགོས་པ་ཡོད་དེ། དོན་གྱི་
སྤྲོས་པ་མདོར་བསྡུས་པ་ལ་དགའ་བའི་ གདུལ་བྱ་རྗེས་སུ་བཟུང་བའི་ཆེད་དུ་ཡིན་པའི་ཕྱིར། མངོན་
རྟོ གས་རྒྱན་གྱི་བརྗོད་བྱ་ཆོས་ཅན། ཁྱོད་ལ་གསུམ་དུ་དབྱེ་བར་རུང་སྟེ། ཡུལ་ལ་འཇུག་པ་མཁྱེན་གསུམ།
ཉམས་ལེན་སྦྱོར་བཞི། འབྲས་བུ་ཆོས་སྐུ་རྣམས་སུ་ཡོད་པའི་ཕྱིར། །
བསྟན་བཅོས་བརྩམས་པ་མཐར་
ཕྱིན་པའི་ཚུལ་བཤད་པ།
གསུམ་པ་བརྩམས་པ་མཐར་ཕྱིན་པའི་ཚུལ་ལ། གཞུང་གཟུགས་པ་དང་། དགེ་བ་བསྔོ་བ་དང་།
ཁེངས་བསྐྱུངས་པ་དང་། རྟོགས་པའི་དུས་ཀྱི་ཁྱད་པར་བསྟན་པའོ། །དང་པོ་ལ། ཀུན་གྱི་རྒྱན་དུ་གྱུར་
པ་དང༌། དགོས་པ་དང༌། བརྩམ་པར་དམ་བཅའ་བའི་གཞུང་གཟུགས་པའོ། །དང་པོ་ནི། ཁོ་ན་
རེ། ཀུན་གྱི་རྒྱུན་དུ་འགྱུར་ བར་ནི། །ཞེས་འཆད་པ་མི་འཐད་དེ། རྒྱུན་འདི་ལ་རྒྱས་འབྲིང་གི་དོན་
ཚང་བར་སྣང་ཡང་བསྡུས་པའི་དོན་མ་ཚང་སྟེ། བསྡུས་པར་སེམས་བསྐྱེད་ཉེར་གཉིས་དང་ གདམས་ངག་
དྲུག་གི་མདོ་ལ་སོགས་པ་མི་སྣང་བའི་ཕྱིར། ཞེས་ཟེར་ན། དེའི་ལན། དོན་ལ་ཁྱད་པར་མེད་པར་
རྗེས་འགྲོ་དང་། ལྡོག་འགྲོའི་སྒོ་ནས་བསྟན། དེ་ལ་ཟློས་སྐྱོན་སྤང་བ་དང་གསུམ་ལས། དང་པོ་ནི།
ལ་ལ་ལས་དོན་གཞན་ལས་ཚིག །གཞན་ལས་རྣམ་གྲངས་མིང་གིས་ཏེ། །མཁས་པ་རྣམས་ཀྱི་ཡུམ་ཀུན་
ལ༑ །དོན་བསྡུས་དེ་ཙམ་ཤེས་པར་བྱ། །ཞེས་པས་འཆད།
དོན་ནི། སློབ་དཔོན་སེང་གེ་བཟང་པོ་ཆོས་ཅན། ཁྱོད་ཀྱིས་མངོན་རྟོགས་རྒྱན་ཡུམ་གསུམ་གའི་
རྒྱུན་དུ་བཀྲོལ་ཏེ། ཁྱོད་ཀྱིས་ཡུམ་རྒྱས་འབྲིང་བསྡུས་གསུམ་ལས་བསྟན་པའི་མངོན་རྟོགས་བརྒྱུད་
543



འགྲེལ་པ་འདིར་རྒྱུན་གྱིས་བརྗོད་པར་བསྒྲུབས་པའི་ཕྱིར།་ ་ ་ ་
་ ་ གཉིས་པ་ནི། དེ་ལྟ་མ་ཡིན་ཐམས་ཅད་ཀྱིས། །རིམ་པ་ལེགས་པར་བསྡུས་མ་ཡིན། །ཞེས་པས་
འཆད། དོན་ནི། དེ་ལྟ་མ་ཡིན་ན། ཡུམ་བསྡུས་པས་མངོན་རྟོ གོས་བརྒྱུད་བསྟན་པ་མིན་ན་ཡུམ་བསྡུས་
པ་ཆོས་ཅན། ཁྱོད་ཀྱིས་ཡུམ་རྒྱས་འབྲིང་གཉིས་ལས་ བསྟན་པའི་མངོན་རྟོ གས་ཀྱི་རིམ་པ་ཚང་ བར་བསྟན་
པ་མ་ཡིན་པར་ཐལ། ཁྱོད་ཀྱིས་མངོན་རྟོགས་བརྒྱད་བརྗོད་བྱར་མ་བསྡུས་པའི་ཕྱིར། རྟགས་ཁས།
གསུམ་པ་ནི། དེ་ལ་བསྡུས་སོགས་རབ་དབྱེ་བས། །ཁྱད་པར་ཡོད་པ་ཁོ་ནར་ཟད། །ཅེས་
པས་འཆད། དོན་ནི། འོ་ན་ཟློས་པར་འགྱུར་རོ་ཞེ་ན། ཡུམ་རྒྱས་འབྲིང་བསྡུས་གསུམ་ཆོས་ཅན།
བརྗོད་བྱ་ལ་ཁྱད་པར་མེད་ན་ཁྱད་པར་མེད་མི་དགོས་པར་ཐལ། ཁྱོད་གསུམ་ལ་དོན་ལ་རྒྱས་བསྡུས་ཀྱི་
ཁྱད་པར་མེད་ ཀྱང་དོན་སྟོན་པའི་ཚིག་རྒྱས་བསྡུས་ཀྱི་ཁྱད་པར་ཡོད་པའི་ཕྱིར། །
གཉིས་པ་དགོས་པ་ནི། འཕགས་པ་རྣམ་པར་གྲོལ་སྡེ་ཡི། །མཐུ་ཡིས་དོན་མཐུན་སྒོ་ནས་ནི། །
གོ་བར་སླ་ཕྱིར་ཚིག་དང་ནི། །ངག་སོགས་སྦྱོར་བ་མ་བྱས་པར། །ཞེས་པས་འཆད། དོན་ནི། ཁོ་ན་
རེ། བསྟན་བཅོས་མངོན་རྟོ གས་རྒྱན་ཡུམ་ཀུན་གྱི་རྒྱུན་དུ་གྲུབ་ཀྱང་ཁྱོད་ཀྱིས་འགྲེལ་པ་འདི་ལ་བརྟེན་
ནས་དེ་ལྟར་རྟོགས་མི་ནུས་ཏེ། མདོ་སྡེ་གསུམ་པོ་འདིར་མ་སྦྱར་བའི་ཕྱིར་ན། སྐྱོན་མེད་དེ། འཕགས་
པ་གྲོལ་སྡེའི་འགྲེལ་པ་ལ་འདྲིས་པར་བྱས་པའི་མཐུས་བསྟན་བཅོས་ཀྱི་དོན་ཕྱིན་ཅི་མ་ལོག་པར་མཐོང་བ་་་
ལ་བརྟེན་ནས་མདོའི་ཚིག་དང་ངག་དང་དོན་སོགས་པས་མིང་གི་རྣམ་གྲངས་དང་བསྟན་བཅོས་སྦྱོར་བ་མ་་
བྱས་པར་ཚིག་ཉུང་ངུས་བྱས་པའི་ཕྱིར། དེ་ལྟར་བྱས་པ་ལ་དགོས་པ་ཡོད་དེ། གཞུང་དོན་གོ་སླ་བའི་
ཕྱིར།
གསུམ་པ་ནི། མཁན་པོ་ཡང་དག་རྣམ་སྣང་མཛད། །བླ་མ་བཟང་ལ་ཕྱག་འཚལ་ནས། །ཚིག་
ལེའུར་བྱས་པའི་འགྲེལ་གསལ་བ། །འདི་ནི་སེང་གེ་བཟང་པོས་བྱས། །ཞེས་པས་འཆད། དོན་ནི།
དེ་ལྟར་མཁས་པས་སྣང་བྱས་ཤིང་། །ཞེས་འཆད་ན། མཁས་པ་གང་གི་མན་ངག་ལ་བརྟེན་ནས་ཚུལ་
ཇི་ལྟར་དུ་འཆད་ཅེ་ན། སློབ་དཔོན་སེང་གེ་བཟང་པོ་ཆོས་ཅན། འགྲེལ་པ་བརྩམ་པའི་བྱ་བ་མཐར་
ཕྱིན་པ་ཡིན་ཏེ། མཁན་པོ་ཡང་དག་རྣམ་སྣང་མཛད་སོགས་མཁས་པ་སྔ་མའི་མན་ངག་ལ་བརྟེན་ནས་
བསྟན་བཅོས་ཀྱི་དོན་རྟོགས་པ་ཉིད་ཁྱོད་ཀྱིས་འགྲེལ་ཆུང་འདིར་རྒྱས་པར་བཀྲལ་བའི་ཕྱིར།
་ ་ ་
544



བསྟན་བཅོས་བརྩམས་པའི་དགེ་བ་བསྔོ་བ།
C
གཉིས་པ་དགེ་བ་བསྔོ་བ་ནི། དེ་བསྡེབས་པ་ལས་བྱུང་བ་ཡི། །དགེ་བ་བདག་གིས་གང་ཐོབ་པ།།
དེ་ཡིས་སྐྱེ་བོ་ཐམས་ཅད་ནི། །བདེ་གཤེགས་ཤེས་རབ་ཐོབ་པར་ཤོག །ཅེས་པས་འཆད། དོན་ནི།
སློབ་དཔོན་གྱིས་འགྲེལ་པ་དེ་བསྡེབས་པ་ལས་བྱུང་ བའི་ དགེ་བ་གཞན་དོན་དུ་བསྔོས་པ་ཆོས་ཅན། དགོས་
པ་ཡོད་དེ། དེ་ལ་བརྟེན་ནས་དགེ་བ་མི་ཟད་ཅིང་བླ་མེད་བྱང་ཆུབ་ཀྱི་རྒྱུར་འགྱུར་བའི་ཕྱིར།
གསུམ་པ་ཁེངས་བསྐྱུངས་པ་ལ། ནོངས་པ་འབྱུང་ བའི་རྒྱུ་དང༌། དེ་ལ་བཟོད་པར་གསོལ་བ་གཉིས་
ལས། དང་པོ་ནི། ཤེས་རབ་མི་གསལ་བསྟན་བཅོས་ཀུན། །ཕྱི་རོལ་གྱུར་བདག་གང་ན་ཞིག །འཕགས་
པའི་སྤྱོད་ཡུལ་བདག་ཉིད་ཆེ། །བསྟན་བཅོས་དོན་ནི་གང་ན་ཡིན། །ཞེས་པས་འཆད། དོན་ནི།
བདག་གི་ནི། སྤྱོད་ཡུལ་མིན་ཡང་། ཞེས་འཆད་ན་ཡུམ་དོན་ཁྱོད་ཀྱི་མངོན་སུམ་གྱི་སྤྱོད་ཡུལ་དུ་མ་
གྱུར་ པའི་རྒྱུ་མཚན་དེ་གང་དེ་ཁྱོད་ཀྱི་མངོན་སུམ་གྱི་སྤྱོད་ཡུལ་མ་ཡིན་ན། དེ་སུའི་མངོན་སུམ་གྱི་སྤྱོད་
ཡུལ་ཡིན་ཟེར་ན། དེའི་རྒྱུ་མཚན་ཡོད་དེ། ཁོ་བོ་ཤེས་རབ་མི་གསལ་ཞིང་བསྟན་བཅོས་གྱི་དོན་ཁོ་བོའི་
མངོན་སུམ་གྱི་ཡུལ་ལས་ཕྱི་རོལ་ཏུ་གྱུར་པ་ཡིན་ པའི་ ཕྱིར་དང་། མདོ་དང་བསྟན་བཅོས་ཀྱི་དོན་དེ་བདག་
ཉིད་ཆེན་པོ་འཕགས་པ་རྣམས་ཀྱི་མངོན་སུམ་གྱི་སྤྱོད་ཡུལ་ཡིན་ལ། ཁོ་བོ་ཅག་སོ་སོ་སྐྱེ་བོ་ཡིན་ པའི་
ཕྱིར་རོ།།
གཉིས་པ་ནི། འོན་ཀྱང་སྤྱོད་ཡུལ་མ་ཡིན་ལ། །རང་དང་གཞན་གྱི་དོན་གྱི་ངོར། །བདག་གིས་
འབད་བགྱིས་ནོངས་པ་ལ། །སྐྱེ་པོ་མཁས་རྣམས་བཟོད་པར་མཛོད། །ཅེས་པས་འཆད། ངག་དོན་
ནི། བསྟན་བཅོས་ཀྱི་དོན་མཐའ་དག་ཁོ་བོའི་མངོན་སུམ་གྱི་སྤྱོད་ཡུལ་མ་ཡིན་པས་འགྲེལ་པ་བྱས་པ་ལ་
ནོངས་པ་བྱུང་བ་མཁས་པ་རྣམས་ཀྱིས་བཟོད་པར་མཛད་རིགས་ཏེ། དེ་ལྟ་མིན་ཡང་རང་གཞན་ལ་ཕན་
གདགས་པའི་བསམ་པས་འགྲེལ་པ་བྱས་པ་ཡིན་པའི་ཕྱིར།
མཐའ་མར་དགེ་བ་མཇུག་གི་དོན། །
བཞི་པ་ནི། ཀྱེ་མ་གཞུང་ལུགས་སྣ་ཚོགས་ ཀྱིས། །དུབ་པ་བདག་གི་ངལ་གསོའི་གནས།
།ཤེས་
545



རབ་ཕ་རོལ་ཕྱིན་པའི་ལུགས། །རིང་མོ་ཞིག་ནས་མཐོང་བ་ཡིན། །ཞེས་པས་འཆད། དོན་ནི།
སློབ་དཔོན་སེང་གེ་བཟང་པོ་ཆོས་ཅན། འགྲེལ་པ་རྩོམ་རིགས་ཏེ། གཞུང་ལུགས་སྣ་ཚོགས་ལ་ངལ་བ་དུ་
མ་བྱས་པས་ངལ་གསོའི་གནས་སུ་གྱུར་པ་ཤེར་ཕྱིན་གྱི་དོན་ཕྱིན་ཅི་མ་ལོག་པར་རྟོགས་པའི་མཁས་པ་ཡིན་་་
པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་
བའི་འགྲེལ་པ་སློབ་དཔོན་སེང་གེ་བཟང་པོས་མཛད་པ་རྫོགས་སོ།། །།
ཏཾ
ལོ་ཙྪ་བ་གང་གིས་བསྒྱུར་བའི་འགྱུར་བྱང་བཤད་པ།
གསུམ་པ་ལ། འདི་ལོ་པཎ་གང་གིས་བསྒྱུར་བ་ཡིན་ཞེ་ན། རྒྱ་གར་གྱི་མཁན་པོ་བིདྱཀར་པྲ་བྷ།
ཞེས་པ་རིག་པའི་འབྱུང་གནས་འོད་ཟེར་རམ། རིག་བྱེད་འོད་ཟེར་དང༌། བདག་ཅག་གངས་རིའི་ཁྲོད་
པ་རྣམས་ཀྱི་མིག་གཅིག་པུ་ཚིག་དོན་གཉིས་ཀའི་ཞུ་ཆེན་གྱི་ལོ་ཙྪ་པ་བན་དྷེ་དཔལ་བརྩེགས་རཀྵི་ཏ་ཞེས་་་་་
མཚན་ཡོངས་སུ་གྲགས་པ་དེས་རྒྱ་སྐད་ལས་ བོད་སྐད་དུ་བསྒྱུར་ཅིང་ཚིག་དོན་གཉིས་ཀ་དག་པར་ཞུས་ཏེ།
འཆད་ཉན་གྱིས་ཀྱང་གཏན་ལ་ཕབ་པའོ། །སླད་ཀྱིས་ཏེ་དུས་ཕྱིས་ཀྱི་པཎྜིཏ་གོ་མི་ནི་བཙུན་པའམ་
དགེ་བསྙེན་འཆི་མེད་ལ་སོགས་པ་དང༌། ལོ་ཙྪ་པ་ནི་བདེ་བར་གཤེགས་པའི་ཐུགས་རྗེ་གཅིག་ཏུ་བསྡུས་
པའི་བདག་ཉིད་ཁམས་གསུམ་ཆོས་ཀྱི་ རྒྱལ་པོ་ཆོས་རྗེ་ཇོག་བློ་ལྡན་ཤེས་རབ་ཀྱིས་ཀྱང་སྔར་ལྟར་བསྒྱུར་ཏེ་་་
ལེགས་པར་གཏན་ལ་ཕབ་པའོ།། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོ གས་པའི་རྒྱན་འགྲེལ་པ་དང་བཅས་པའི་རྒྱ་ཆེར་བཤད་པ་ལེགས་བཤད་གསེར་གྱི་ཕྲེང་བ་དང་རྣམ་་
བཤད་སྙིང་པོའི་རྒྱན་ཅེས་བྱ་བ་གཉིས་ཀྱི་དཀའ་བའི་གནས་གསལ་བར་བྱེད་པ་ལེགས་བཤད་སྐལ་བཟང་་་་
ཀླུ་དབང་གི་རོལ་མཚོ་ཞེས་བྱ་བ་ཡོངས་འཛིན་དམ་པ་རྣམས་ཀྱི་གསུང་འགྲོས་ལྟར་ཟིན་བྲིས་སུ་བྱས་པ་་་་་
འདིས་ཀྱང་བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་འབྱུང་ བར་ གྱུར་ཅིག། །།
མཇུག་བྱང༌། སྨྲས་པ། བསླབ་པའི་འབྲས་བུའི་ལེའུའི་མདོ་ཡི་ནི། །ཤུགས་ལ་འཕངས་པའི་
ཞུགས་འབྲས་ཆོས་ཀྱི་སྐུ། །མཚོན་པར་བྱེད་པའི་ཆོས་བཞི་ཆེས་གསལ་བར། །འཆད་བྱེད་སྐབས་ཀྱི་རྩ་
འགྲེལ་རྣམས་ཀྱི་ནི། །རྒྱ་ཆེར་བཤད་པ་རྣམ་བཤད་རྣམ་གཉིས་ཀྱི། །དཀའ་བའི་ གནས་རྣམས་
ཤིན་ཏུ་རྟོགས་དཀའ་བ། །རྗེ་བཙུན་དམ་པས་ལེགས་པར་བཤད་པ་རྣམས། །ཡོངས་འཛིན་
དམ་པའི་གསུང་བཞིན་ཡི་གེར་བཀོད། །
546



ན
I
མདོར་ན་རབ་འབྱོར་ལེའུ་ནས་བཟུང་སྟེ། །བསླབ་པའི་འབྲས་བུའི་ལེའུའི་བར་དག་གི །མདོ་ཡི་
སྦས་དོན་རྒྱུན་གྱིས་བཀྲལ་བ་ཡི། །མངོན་རྟོ གས་རྣམ་བརྒྱུད་མཚོན་པར་བྱེད་པའི་དོན། །བཅུ་ཕྲག་
བདུན་པོ་འཕྲོས་དང་བཅས་པ་ཡི། །མཚན་ཉིད་གྲངས་ངེས་གོ་རིམ་ལ་སོགས་པ། །རྩ་འགྲེལ་དོན་
རྣམས་རྒྱ་ཆེར་བ ཤད་པ་ཡི། །རྣམ་བཤད་རྣམ་པ་གཉིས་ཀྱི་དཀའ་བའི་གནས།།
དགོངས་པ་ཇི་བ ཞིན་རྗེ་བཙུན་བླ་མ་ཡིས། །གཟིགས་ཤིང་གཞན་ལ་ལེགས་པར་འདོམས་པ་ཡི། །
གསུང་གི་བདུད་རྩི་གང་གཱའི་ཆུ་རྒྱུན་ནི། །ཡོངས་འཛིན་དམ་པའི་ཞལ་གྱི་བུམ་བཟང་ལས། །བྱུང་
བ ཞིན་ཡི་གེར་བཀོད་པའི་དགེ་བ་འདིས། །རྒྱལ་བའི་བསྟན་པ་ཕྱོགས་བཅུར་རྒྱས་པ་དང༌། །བསྟན་
འཛིན་སྐྱེས་བུ་རྣམས་ཀྱི་ཞབས་བརྟན་ཅིང་། །ལུས་ཅན་ཀུན་ལ་ཕན་བདེ་འབྱུང་གྱུར་ཅིག །
བདག་ ཀྱང་སྐྱེ་ཞིང་སྐྱེ་བར་རྒྱལ་བ་ཡི། །བསྟན་ལ་ཡིད་ཆེས་དད་པས་རབ་ཞུགས་ཏེ། །གཅིག་
ཏུ་ཐོས་བསམ་སྒོམ་ལ་བརྩོན་པ་དང༌། ལས་འབྲས་སེམས་ཤིང་མང་དུ་ཐོས་པ་སོགས། །རྣམ་པར་
དཀར་བའི་བྱ་བ་མ་ལུས་པ། །ཡར་ངོའི་ཟླ་ལྟར་རབ་ཏུ་རྒྱས་གྱུར་ཏེ། །ཀུན་མཁྱེན་རྒྱལ་བའི་ གོ་
འཕང་མྱུར་ཐོབ་ནས། །འགྲོ་རྣམས་སྲིད་པའི་མཚོ་ལས་སྒྲོལ་བར་ཤོག། །། །
ཨོཾ་སྭ་སྟི། ། བསྐལ་བཟང་རྣམ་འདྲེན་དབུས་ན་པད་དཀར་ལྟར། །བསྐལ་བཟང་སྲས་བཅས་རྒྱལ་
བས་ལེགས་བསྔགས་པ། །སྐལ་བཟང་འཇུག་ངོགས་དམ་ཆོས་འབྱུང་བའི་སྒོ། །སྐལ་བཟང་སྐྱེ་རྒུའི་
གཙུག་ན་རྒྱལ་གྱུར་ཅིག །
བསྟན་དང་འགྲོ་ལ་ཕན་པ་རོ་གཅིག་པའི། །བཤད་སྒྲུབ་མཛད་པའི་རླབས་ཕྲེང་ཕྱོགས་ཀུན་ཏུ། །
ཡོལ་མེད་འཕྱུར་བའི་ སྔོན་བྱོན་ལོ་པཎ་གྱི། །བཀའ་དྲིན་དྲན་པས་ལག་པའི་པདྨོ་ཟུམ།།
བློ་འདས་སྤྲོས་བྲལ་ཀུན་བཟང་བདེ་བ་ཆེ། །དུས་མཐར་ཕན་བདེའི་ དཔྱིད་དུ་ངུར་སྨིག་གར། །
བསྒྱུར་མཛད་རྒྱལ་བའི་སྤྱན་སྔར་སྙིང་སྟོབས་ཆེར། །གྲགས་པ་དོན་དང་མཐུན་པ་འགྲོ་བའི་སྐྱབས། །
རྣམ་འདྲེན་རྒྱལ་ བའི་རིང་ལུགས་ཁང་བཟང་རྩེར། །རྣམ་དག་བཤད་སྒྲུབ་ཆོས་ཀྱི་རྒྱལ་མཚན་ཆེ།།
རྣམ་མང་རླབས་ཆེན་མཛད་པས་བསྒྲེང་བའི་དཔལ། །རྣམ་ཀུན་འབྲལ་མེད་བྱང་ཆུབ་བར་དུ་སྐྱོངས། །
མགོན་ཁྱོད་འཆད་རྩོད་རྩོམ་པའི་གྲུ་ཆེན་གྱིས། །ཟབ་ཡངས་མདོ་རྒྱུད་རྒྱ་མཚོའི་འཇུག་ངོགས་
སུ༑ །བགྲང་ཡས་གདུལ་བྱ་འཁྲིད་པའི་རྣམ་ཐར་མཆོག །བསམ་གྱིན་སྙིང་ནས་དད་པའི་སྤུ་ལོང་གཡོ། །
ཟབ་བརླིང་རྒྱལ་ཡུམ་སྦས་དོན་དངོས་ཤུགས་ཀྱི། །ཟབ་དོན་འཕགས་སེང་དགོངས་དོན་ཇི་
བཞིན་དུ། །ཟབ་རྒྱུས་ལམ་གྱི་རིམ་པར་བསྒྲིགས་པའི་གཞུང་། །ཟབ་མོའི་ལེགས་བཤད་འདི་ཉིད་
༠
༠
547



ཙམ་དུ་བས།།
རྣམ་མང་བརྗོད་བྱའི་ གནད་འགག་ཀུན་རྫོགས་ཤིང་། །རྣམ་ མཛེས་བསྡེབས་ལེགས་རྗོད་བྱེད་ཀུན་
ནས་གསལ། རྣམ་དག་ལམ་བཟང་མཚོན་པའི་མིག་འདི་ཉིད། །རྣམ་འབྱེད་བློ་༣༤ད་ཚོགས་ཀྱི་བརྟན་
པ་འཕྲོག །དེ་ཕྱིར་ཕན་མཛད་དེ་ཡི་བཀའ་དྲིན་ལ། གུས་པས་སྲི་ཞུ་བྱ་ཕྱིར་ཆོས་སྡེ་ཆེ། །སྐུ་འབུམ་
བྱམས་པ་གླིང་འདིར་ཆོས་སྦྱིན་མཆོག །སྤེལ་སླད་བདག་གིས་ཡོན་སྦྱར་པར་འདི་བསྒྲུབས། །
བརྒྱད་ཁྲི་བཞི་སྟོང་ཆོས་ཀྱི་བདུད་རྩིའི་རོ། །རྣམ་དཔྱོད་ལྕེ་རྩེས་མྱང་བར་འདོད་པ་རྣམས། །
དུག་གསུམ་མུན་པའི་ཁུང་བུར་ཡིབས་མིན་པར། །ལེགས་བཤད་ཕུལ་བྱུང་རོ་འདི་མྱང་བར་རིགས། །
འདིར་འབད་དགེ་ཚོགས་ཉིན་མོར་བྱེད་པའི་འོད། །ལུས་ཅན་བུང་བ་ཕན་བདེའི་དགའ་ཚལ་
དུ༑ ༑དགེ་ལེགས་སྤྲང་རྩིས་མྱོས་པའི་ དགའ་སྟོན་ཆེར། །རོལ་བའི་དཔྱིད་དུ་ཆེ་ཆེར་འ བར་ གྱུར་ ཅིག །
བདག་ཀྱང་སྐྱེ་བར་དལ་འབྱོར་རྟེན་ཐོབ་ཅིང་། །བཤེས་གཉེན་དམ་པའི་མགོན་དང་ མི་འབྲལ་
བར། །རྒྱ་ཆེན་མང་ཐོས་སྐྱོན་བྲལ་སྡོམ་གསུམ་གྱིས། །རང་རྒྱུད་འདུལ་བའི་ དཔལ་ལ་རྟག་རོལ་
ཤོག །བྱམས་དང་སྙིང་རྗེ་གཞན་ཕན་བྱང་ཆུབ་སེམས། །ཡང་དག་ལྟ་དང་རིམ་གཉིས་གནད་ཀུན་
ལ༑ ༑འཁྲུལ་མེད་ངེས་པ་རྙེད་ནས་བརྩོན་པ་ཡིས། །རྒྱལ་བ་དགྱེས་པའི་ལམ་ལ་འཇུག་པར་ ཤོག །
548



སེར་བྱེས་གྲྭ་ཚད་གི་ཕར་ཕྱིན་སྐབས་དང་པོ འི་སྤྱི་མཐའ་
གཉིས་ཀྱི་ཡིག་སྐྱོན་གསལ་བའི་ཐོ་དོགས་གཅོད་
དད་འབྲེལ་བ་བཞུགས་སོ། །



བླ་མ་དང་རྗེ་བཙུན་བྱམས་པ་མགོན་པོ་ངོ་བོ་དབྱེར་མ་མཆིས་པའི་ཞབས་ཀྱི་པདྨོ་ལ་གུས་པ་ཆེན་་་་༌
པོས་ཕྱག་འཚལ་ཞིང་སྐྱབས་སུ་མཆི་འོ། །སྐྱེ་བ་ཐམས་ཅད་དུ་རྗེས་སུ་གཟུང་དུ་གསོལ། འདིར་སྐྱབས་རྗེ་
མཚུངས་མེད་ཡོངས་འཛིན་བྱམས་པ་རིན་པོ་ཆེ་ནས་གྲྭ་ཚང་གི་མཚན་ཉིད་ཡིག་ཆ་རྣམས་པར་གསར་རྐོས་
བཀའ་དྲིན་བསྐྱངས་སྐབས། མ་ཡིག་རྙིང་བའི་ཚིག་ཟིན་ལ་འགལ་འདུ་སོགས་འཛིན་མཚམས་མི་བདེ་བ་
འགའ་རེ་འདུག་པ་རྣམས་དོན་ལ་ གང་ གནས་རྒྱུན་གྱི་ཁས་ལེན་དང་ཡིག་ཆ་ཕན་ཚུན་བཅས་སྒོ་བསྟུན་གྱིས་
སྟེང་ནས་འཐད་ཕྱོགས་སུ་བསྒྱུར་བཅོས་གནང་ བའི་ཐོ་དང་ཞར་བྱུང་གོ་དཀའ་བའི་རིགས་ལ་དོགས་སེལ་་་
གྱི་སྒྲུབ་བྱེད་ཕྲན་བུ་རེ་བཅས་བཀོད་པ་ལ།
སྐབས་དང་པོར་འགྲེལ་བ་ཉེར་གཅིག་གི་སྐོར། སྔ་རབས་པ་ཁ་ཅིག་གིས། རྒྱད་གྱི་བཤད་བྱ་རྩ་
བའི་མདོ་ལ་ཡུམ་སྲས་དགུ་སོགས་སུ་གྲངས་ངེས་བྱས་ཚུལ་ལ། སྤྱི་དོན་དུ་སྐུ་འབུམ་པར་མར། བསྡུས་
པའི་རྒྱས་པ་བརྒྱད་སྟོང་བ། བསྡུས་པའི་འབྲིང་པོ་ཤེར་ཕྱིན་བམ་པོ་བཅོ་བརྒྱུད་པ་ཞེས་འདྲེན་པར་
བཤད་ཅིང་། གྲྭ་ཚང་གི་སྤྱི་དོན་སྙིང་བོར་གོ་རིམ་དེ་ལས་ལྡོག་སྟེ་འདྲེན་པར་བཤད་པ་གཉིས་ཚིག་ཟིན་
མི་མཐུན་ཙམ་འདུག་ཀྱང་། འོག་ཏུ་རང་ལུགས་ཀྱིས་འགོག་ཚུལ་ལ་ཞིབ་ཏུ་དཔྱད་ཚེ། འདྲེན་ཚུལ་ཕྱི་
མ་ལྟར་འཐད་པས་བསྒྱུར་བཅོས་ཞུ། སྤྱི་དོན་དུ། བསྟན་བཅོས་རྩོམ་པའི་ཕྱི་ནང་གི་རྐྱེན་འཆད་ཚུལ་
ལ། ཚིག་སྦྱོར་མི་བདེ་བ་མང་ཙམ་བྱུང་འདུག་པ་ཡང་ཡིག་སྐྱོན་དུ་གསལ་ལོ། ། །
བྱམས་གཞུང་གི་སྐོར། སྤྱི་དོན་དུ་མགོན་པོ་བྱམས་པ་བྱང་ཆུབ་སེམས་དཔའི་ཚུལ་བཟུང་ བའི་ཚེ་
བྱང་ཆུབ་སེམས་དཔའ་བྱམས་པ་ཞེས་བརྗོད་ཀྱི། རྗེ་བཙུན་བྱམས་པ་ཞེས་མི་བརྗོད་ལ། དེ་དགའ་ལྡན་
དུ་བཞུགས་པའི་ཚེ་རྗེ་བཙུན་བྱམས་པ་ཞེས་བརྗོད་ཀྱི། སངས་རྒྱས་བྱམས་པ་ཞེས་མི་བརྗོད་ལ། ཞེས་
སོགས་གསུངས་པ་རྣམས་ཚིག་ཟིན་ལྟར་ཁས་ལེན་པ་དཀའ་ཞིང་། གལ་ཏེ་ཁས་ལེན་ན། དགའ་ལྡན་དུ་
བཞུགས་པའི་རྗེ་བཙུན་བྱམས་པ་ལ་བྱང་ཆུབ་སེམས་དཔའ་བྱམས་པ་ཞེས་བརྗོད་པ་ལས། རྗེ་བཙུན་
བྱམས་པ་ཞེས་བརྗོད་མི་རིགས་པར་ཐལ། ཅིའི་ཕྱིར། དེ་མགོན་པོ་བྱམས་པ་དང་རྒྱུད་གཅིག་ཏུ་གྱུར་
བའི་བྱང་ཆུབ་སེམས་དཔའི་ཚུལ་བཟུང་བའི་གང་ཟག་གང་ཞིག བརྗོད་ཚུལ་དང་པོ་དེ་འཐད་པའི་ཕྱིར༔
551 ，



(མ་ཁྱབ） འདོད་ན ( མི་འདོད་)དངོས་སུ་འགལ་ལོ། དེ་བཞིན་དུ་ཞིང་འདིར་སྟོན་པའི་འཁོར་དུ་བྱོན་
པའི་བྱམས་པ་ལ་ཡང་བྱང་ཆུབ་སེམས་དཔའ་བྱམས་པ་ཞེས་བརྗོད་པ་ལས། རྗེ་བཙུན་བྱམས་པ་ཞེས་
བརྗོད་མི་རིགས་པར་ཐལ། རྟགས་གོང་ བཞིན་ནོ། ། འདོད་མི་ནུས་སྟེ། དེ་ལ་རྗེ་བཙུན་བྱམས་པ་ཞེས་པའི་
སྒྲ་དངོས་མིང་དུ་འཇུག་པའི་ཕྱིར་ཏེ། དེ་རྗེ་བཙུན་བྱམས་པ་ཡིན་པའི་ཕྱིར། དེ་ལྟར་འཇུག་ཀྱང་། དེ་
ལ་བྱང་ཆུབ་སེམས་དཔའ་བྱམས་པ་ཞེས་པའི་སྒྲ་དངོས་མིང་དུ་མི་འཇུག་སྟེ། དེ་ལ་དེ་བཏགས་མིང་དུ་
འཇུག་པའི་ ཕྱིར། གཞན་ཡང་། མགོན་པོ་བྱམས་པ་བྱང་སེམས་ཀྱི་ཚུལ་བཟུང་ བའི་ཚེ་བྱང་ཆུབ་སེམས་
དཔའ་བྱམས་པ་ ཡིན་པར་ཐལ། དེ་ལ་དེའི་ཚེ་བྱང་ཆུབ་སེམས་དཔའ་བྱམས་པ་ཞེས་བརྗོད་པའི་ཕྱིར། མ་
ཁྱབ་ན། འོ་ན། དེ་དགའ་ལྡན་དུ་བཞུགས་པའི་ཚེ་ནའང་རྗེ་བཙུན་བྱམས་པ་ཞེས་བརྗོད་ཀྱང་། རྗེ་བཙུན་
བྱམས་པ་མ་ཡིན་པ་དང༌། མ་འོངས་པ་ན་འཛམ་བུའི་གླིང་དུ་གསར་དུ་སངས་རྒྱས་པའི་ཚུལ་སྟོན་པའི་
ཚེ་ནའང་སངས་རྒྱས་བྱམས་པ་ཞེས་བརྗོད་ཀྱང་སངས་རྒྱས་བྱམས་པ་མ་ཡིན་པའི་ཁྱབ་པར་འཐད་པར་་་་་
ཐལ། འདོད་པའི་ཕྱིར། གཞན་ཡང་སྤྱི་དོན་གྱི་སྒྲུབ་བྱེད་དེ། དེ་བྱང་ཆུབ་སེམས་དཔའི་ཚུལ་བཟུང་ བའི་ཚེ་
བྱང་ཆུབ་སེམས་དཔའ་བྱམས་པ་ཞེས་བརྗོད་པའི་སྒྲུབ་བྱེད་མ་ཡིན་པར་ཐལ། དེ་བྱང་ཆུབ་སེམས་དཔའི་
ཚེ་བྱང་ཆུབ་སེམས་དཔའ་བྱམས་པ་ཞེས་བརྗོད་པའི་སྒྲུབ་བྱེད་ཡིན་པའི་ཕྱིར། དེར་ཐལ། སྒྲུབ་བྱེད་
དེ། དེ་སློབ་པའི་ གནས་སྐབས་སུ་བྱང་ཆུབ་སེམས་དཔའ་བྱམས་པ་ཞེས་བརྗོད་པའི་སྒྲུབ་བྱེད་ཡིན་པའི་
ཕྱིར། དེར་ཐལ། དེ་སློབ་པའི་ གནས་སྐབས་སུ་བྱམས་པ་ཞེས་པའི་མཚན་མི་འདོར་བའི་སྒྲུབ་བྱེད་ཡིན་
པའི་ཕྱིར། དེར་ཐལ། དེ་སློབ་པ་དང་མི་སློབ་པའི་ གནས་སྐབས་ཐམས་ཅད་དུ་བྱ མས་པ་ཞེས་པའི་མཚན་
མི་འདོར་བའི་སྒྲུབ་བྱེད་ཡིན་པའི་ཕྱིར། མ་གྲུབ་ན། དེ་འདྲའི་སྒྲུབ་བྱེད་ཡང་དག་གཅིག་མེད་པར་ཐལ་ལོ།
ཡོད་ན་ཇི་ལྟར་འགོད། དེ་བཞིན་དུ་སྒྲུབ་བྱེད་དེ། དེ་བྱང་ཆུབ་སེམས་དཔའི་ཚུལ་བཟུང་ བའི་ཚེ་རྗེ་བཙུན་
བྱམས་པ་ཞེས་མི་བརྗོད་པའི་སྒྲུབ་བྱེད་ཀྱང་མ་ཡིན་པར་ཐལ། དེ་བྱང་ཆུབ་སེམས་དཔའི་ཚེ་རྗེ་བཙུན་
བྱམས་པ་མ་ཡིན་པའི་སྒྲུབ་བྱེད་ཡིན་པའི་ ཕྱིར། དེར་ཐལ། སྒྲུབ་བྱེད་དེ་རྣམས་བྱང་ཆུབ་སེམས་དཔའ་
བྱམས་པ་རྗེ་བཙུན་བྱམས་པ་མ་ཡིན་པ་དང༌། རྗེ་བཙུན་བྱམས་པ་སངས་རྒྱས་བྱ མས་པ་མ་ཡིན་པར་སྒྲུབ་
པའི་སྒྲུབ་བྱེད་ཡིན་པའི་ཕྱིར། མ་གྲུབ་ན། བྱང་ཆུབ་སེམས་དཔའ་བྱ མས་པ་རྗེ་བཙུན་བྱམས་པར་འདོད་
པ་དང་། རྗེ་བཙུན་བྱམས་པ་སངས་རྒྱས་བྱམས་པར་འདོད་པ་དང་། སངས་རྒྱས་བྱམས་པ་རྗེ་བཙུན་
བྱམས་པར་འདོད་པ་རྣམས་འགོག་བྱེད་ཀྱི་རིག་པ་ཡང་དག་ཅིག་མེད་པར་ཐལ་ལོ། ཡོད་ན་ཇི་ལྟར་འགོད།
མཐའ་དཔྱོད་དུ། མགོན་པོ་བྱམས་པ་བྱང་ཆུབ་སེམས་དཔའི་ཚུལ་བཟུང་བའི་ཚེ་རྗེ་བཙུན་བྱམས་པ་ཞེས་
552



E
བརྗོད་པར་གསུངས་པ་ཡང་སྐབས་འདིར་མ་འབྲེལ་སྟེ་ཡིག་སྐྱོན་བསལ་ལོ། ། མདོར་ན་སྤྱི་མཐའི་སྒྲུབ་བྱེད་
དེ་རྣམས་བྱང་ཆུབ་སེམས་དཔའ་བྱ མས་པ་རྗེ་བཙུན་བྱམས་པ་ཡིན་མིན་དང༌། རྗེ་བཙུན་བྱ མས་པ་
སངས་རྒྱ ས་བྱ མས་པ་ཡིན་མིན་འདི་ལ་དོགས་པ་ གཅོད་བྱེད་ཡིན་པས། ཚུལ་བཟུང་ བའི་ཚེ་ཞེས་སྦྱར་བ་ནི་
ཞེས་པའི་ཚིག་བརྗོད་པ་ལས། དོན་དུ་བྱང་ཆུབ་སེམས་དཔའི་ཚེ་ཞེས་སྦྱར་དགོས་པ་འདྲ་ཡང་། སྤྱི་
མཐའ་གཉིས་ཀར་ཚུལ་བཟུང་ བའི་ཚེ་ཞེས་འཁོད་འདུག་ གཤིས་རེ་ཞིག་སྤྱི་མཐའ་གཉིས་ཚིག་ཟིན་མི་འདྲ་་་
ཙམ་བཀོད་པ་ལས། བསྒྱུར་བཅོས་ཆེར་བྱེད་ལམ་མ་བདེ། གོང་དུ་ཞིང་འདིར་སྟོན་པའི་འཁོར་དུ་བྱོན་
པའི་བྱ མས་པ་དེ་རྗེ་བཙུན་བྱམས་པ་ཡིན་ཞེས་བརྗོད་པ་ལ། འོ་ན། དེ་ཆོས་ཅན། དགའ་ལྡན་གྱི་རྟེན་
ཅན་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། དགའ་ལྡན་དུ་ བཞུགས་པར་ཐལ་
འདོད་པའི་ཕྱིར། འདོད་མི་ནུས་ཏེ། འཛམ་བུའི་གླིང་དུ་བཞུགས་བཞིན་པ་ཡིན་པའི་ ཕྱིར་ཟེར་ན། ཐལ་
འ གྱུར་ གཉིས་པ་ལས། བྱང་སེམས་རྒྱུན་མཐའ་བའི་སྤྲུལ་བ་ཁམས་འོག་མིན་ན་ཡོད་པ་རྣམས་ཆོས་ཅན།
འོག་མིན་དུ་བཞུགས་པར་ཐལ། འོག་མིན་གྱི་རྟེན་ཅན་ཡིན་པའི་ ཕྱིར། ཁྱབ་པ་ཁས། འདོད་མི་ནུས་
ཏེ། འདོད་ཁམས་སུ་བཞུགས་པའི་ཕྱིར། མ་གྲུབ་ན། སྐབས་བརྒྱད་པའི་ཡིག་ཆ་དང་འགལ། འོག་མིན་
དང་འདོད་ཁམས་གཉིས་ཀར་བཞུགས་ཟེར་ན་ཡང་སྐབས་བརྒྱད་པའི་ཡིག་ཆ་དང་འགལ་ལོ། །གཞན་
ཡང་། ལམ་ཤེས་ཀྱི་མདོ་འཆད་པའི་འཁོར་དུ་ལྷགས་པའི་འདོད་གཟུགས་ཀྱི་ལྷ་རྣམས་ཆོས་ཅན། ལྷ་
རང་རང་གི་ གནས་སུ་བཞུགས་པར་ཐལ། ལྷ་རང་རང་གི་ གནས་ཀྱི་རྟེན་ཅན་ཡིན་ པའི་ ཕྱིར། ཁྱབ་པ་
ཁས། འདོད་མི་ནུས་ཏེ། འདོད་ཁམས་སུ་བཞུགས་པའི་ ཕྱིར། འཛམ་བུའི་གླིང་དུ་ གནས་ནས་ཆོས་
ཉན་བཞིན་པ་ཡིན་པའི་ཕྱིར། ཐལ་འགྱུར་ གསུམ་པ་ལ་འཕགས་པ་སྤྱན་རས་གཟིགས་དབང་ཕྱུག་ཆོས་
ཅན༔ བདེ་བ་ཅན་དུ་མ་བཞུགས་པར་ཐལ། འཛམ་བུའི་གླིང་དུ་བཞུགས་པའི་ ཕྱིར། ཁྱབ་པ་ཁས།
དེར་ཐལ། རི་བོ་པོ་ཏ་ལར་བཞུགས་ པའི་ ཕྱིར། འདོད་མི་ནུས་ཏེ། དེ་དེར་མགོན་པོ་འོད་དཔག་མེད་ཀྱི་
སྲས་ཀྱི་ཐུ་བོའི་ཚུལ་དུ་བཞུགས་པའི་ཕྱིར། ཞེས་པའི་ལན་གང་བདེར་བརྗོད་དམ་སྙམ། ཡང་དེ་འདྲའི་
བྱམས་པ་ཆོས་ཅན། རྗེ་བཙུན་བྱ མས་པ་མ་ཡིན་པར་ཐལ། བྱང་སེམས་བྱ མས་པ་ ཡིན་ པའི་ ཕྱིར་ཏེ། བྱང་
སེམས་ཉེ་བའི་སྲས་བརྒྱད་ཀྱི་ནང་ཚན་དུ་གྱུར་པའི་བྱམས་པ་ཡིན་པའི་ཕྱིར་ཟེད་ན། རྟགས་མ་གྲུབ་ཏེ།
དེ་དེའི་ནང་ཚན་དུ་གྱུར་པའི་བྱམས་པ་མ་ཡིན་པར་ཐལ། དེ་སངས་རྒྱས་འཕགས་པ་ཡིན་ ངའི་ཕྱིར་ཏེ།
ཉེ་བའི་སྲས་ཆེན་བརྒྱད་པོ་གང་རུང་ཡིན་ན། དངོས་པོ་གནས་ཚོད་ལ་སངས་རྒྱས་འཕགས་པ་ཡིན་ པའི་ཁྱབ་
པའི་ཕྱིར་ཏེ། སྔགས་རིམ་ཆེན་མོ་ལས། དེ་དག་དངོས་པོའི་གནས་ཚོད་ལ་སངས་རྒྱས་ཀྱང་། སངས་རྒྱུས་་
553



པའི་མཛད་པ་ གདུལ་བྱ་རྣམས་ལ་མི་སྟོན་པ་མི་འགལ་ཏེ། ཞེས་གསུངས་པའི་ཕྱིར། དེ་ལ་ཁ་ཅིག བྱང་
ཆུབ་སེམས་དཔའ་བྱམས་པ་ཆོས་ཅན། སངས་རྒྱས་འཕགས་པ་ཡིན་པར་ཐལ། ཉེ་བའི་སྲས་ཆེན་བརྒྱད་པོ་
གང་རུང་ཡིན་ པའི་ཕྱིར། དེར་ཐལ། བྱ ང་སེམས་ཉེ་བའི་སྲས་ཆེན་བརྒྱད་པོ་གང་རུང་ཡིན་པའི་ཕྱིར་ན་
མ་ཁྱབ། ཅེས་བརྗོད་ན་ཅིར་འགྱུར་སྙམ་མོ། །
བདག་ཅག་གི་སྟོན་པའི་འཁོར་དུ་བྱོན་པའི་བྱམས་པ་བྱང་སེམས་ཉེ་བའི་སྲས་བརྒྱད་ཀྱི་ནང་ཚན་་་་་
ཡིན་པ་ལྟར་གསུངས་པ་ནི་དེ་ཐུན་མོང་བའི་སྣང་ངོར་བྱང་སེམས་བྱ མས་པ་ཡིན་ པའི་དོན་ནོ། །སྤྱི་དོན་
དུ། རྣམ་མཁྱེན་གྱི་སྲས་སུ་གྱུར་པའི་ཉན་རང་མེད་ཚུལ་གསུངས་ཀྱང་། རྒྱན་རྩ་འགྲེལ་དང༌། རྗེ་ཡབ་སྲས་
ཀྱི་ གཞུང་། བྱང་རྩེ་ཡིག་ཆ། མཐའ་དཔྱོད། སྤྱི་དོན་གྱི་སྐབས་འགའ་ཞིག་ཏུ་དེར་གྱུར་ པའི་ཉན་རང་
ཡོད་པར་ གསུངས་ཤིང་། རིགས་པས་ཀྱང་རྣམ་མཁྱེན་དེ་ཉན་རང་གི་བཞེད་དོན་ཕུན་ཚོགས་སྒྲུབ་ནུས་
ཡིན་ པས་ཕྱི་མ་རྣམས་དང་མཐུན་པར་བཅོས་སོ། །འོ་ན་སངས་རྒྱས་འཕགས་པའི་སྲས་སུ་གྱུར་ པའི་ཉན་
རང་ཡོད་པར་ཐལ། རྣམ་མཁྱེན་གྱི་སྲས་སུ་གྱུར་ པའི་དེ་ཡོད་ པའི་ཕྱིར་ན་མ་ཁྱབ། འདོད་མི་ནུས་ཏེ།
རྒྱལ་ བའི་སྲས་སུ་གྱུར་ པའི་ཉན་རང་མེད་པའི་ཕྱིར་ཏེ། རྒྱལ་བའི་སྲས་ཡིན་ན་བྱང་ཆུབ་སེམས་དཔའ་
ཡན་ཆད་ཀྱི་ གང་ཟག་ཡིན་དགོས་པའི་ཕྱིར། དེ་བཞིན་དུ་སྲས་སྒྲ་གཅན་འཛིན་ཏེ། སྟོན་པ་ཤཱཀྱ་ཐུབ་
པའི་སྲས་མ་ཡིན་པ་དང༌། ཡུམ་སྒྱུ་མ་ལྷ་མཛེས་དེ་ཡུམ་མ་ཡིན་པར་གསུངས་པ་ནི་ཉེར་ཞི་སོགས་སྐྱེད་བྱ་
བསྐྱེད་བྱེད་ཀྱི་ཡུམ་དང་སྲས་མ་ཡིན་ཞེས་པའི་དོན་ཡིན་ཏེ། འཇིག་རྟེན་པའི་ལུགས་ཀྱི་ཡུམ་སྲས་ཀྱི་
བཤད་པ་ནི། འདིར་འོང་དོན་མེད་པའི་ཕྱིར་རོ། །ཡང་སྟོན་པ་ཤཱཀྱ་ཐུབ་པའི་སྲས་མེད་ཟེར་ན་ཡང་
མི་འཐད་དེ། དེའི་སྲས་སུ་གྱུར་པའི་འཕགས་པ་ཡོད་ པའི་ཕྱིར། དེར་ཐལ། དེ་རང་སྲས་འཕགས་པ་
སྐྱེ་བའི་ཡོན་ཏན་དང་ལྡན་པའི་ཆ་ནས་རྒྱུན་རྩོམ་པ་པོའི་བསྟོད་ཕྱག་གི་ཡུལ་དུ་དམི གས་པ་ཡིན་པར་གོང་་་
དེར་སྒྲུབ་ཟིན་པའི་ཕྱིར། བྱས་པ་ལ་ཁོ་ན་རེ། དེའི་སྲས་སུ་གྱུར་ པའི་སངས་རྒྱས་འཕགས་པ་ཡོད་པར་
ཐལ། འདོད་པའི་ཕྱིར། འདོད་ན། རྒྱལ་ བའི་སྲས་སུ་གྱུར་ པའི་སངས་རྒྱས་འཕགས་པ་ཡོད་པར་ཐལ།
འདོད་པའི་ཕྱིར། འདོད་མི་ནུས་ཏེ། རྒྱལ་ བའི་སྲས་ཡིན་ན། བྱང་ཆུབ་སེམས་དཔའ་ཡིན་དགོས་པའི་
ཕྱིར། དེར་ཐལ། རྒྱལ་སྲས་ཡིན་ན། བྱང་ཆུབ་སེམས་དཔའ་ཡིན་དགོས་པའི་ཕྱིར་ན། མ་ཁྱབ་སྟེ། ལུགས་
འདིར་རྒྱལ་སྲས་དང་རྒྱལ་ བའི་སྲས་དོན་མི་གཅིག་པའི་ཕྱིར། མཐའ་དཔྱོད་དུ། རྣམ་མཁྱེན་སངས་རྒྱས་
འཕགས་པའི་བཞེད་དོན་ཕུན་ཚོགས་སྒྲུབ་ནུས་ཀྱི་མཁྱེན་པ་ཡིན་ཞེས་གསུངས་པ་ལ། ཁ་ཅིག རྣམ་མཁྱེན་
ཆོས་ཅན། སངས་རྒྱས་འཕགས་པའི་ཡུམ་ཡིན་པར་ཐལ། དེའི་བཞེད་དོན་ཕུན་ཚོགས་སྒྲུབ་ནུས་ཀྱི་
554



མཁྱེན་པ་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། སངས་རྒྱས་འཕགས་པའི་སྐྱེད་བྱེད་ཡིན་
པར་ཐལ། འདོད་པའི་ཕྱིར་ཟེར་ན། རྩ་བར་མ་ཁྱབ་སྟེ། རང་སྲས་འཕགས་པའི་ བཞེད་དོན་ཕུན་
ཚོགས་སྒྲུབ་ནུས་ཀྱི་མཁྱེན་པ་ཡིན་ན། རང་སྲས་འཕ གས་ པའི་ཡུལ་ཡིན་པས་ཁྱབ་ཀྱང་རྣམ་མཁྱེན་སངས་
རྒྱས་འཕགས་པའི་བཞེད་དོན་ཕུན་ཚོགས་སྒྲུབ་ནུས་ཀྱི་མཁྱེན་པ་ཡིན་ན། དེ་དེའི་ཡུམ་ཡིན་མི་དགོས་
པའི་ཕྱིར། རྣམ་མཁྱེན་སངས་རྒྱས་འཕགས་པའི་བཞེད་དོན་ཕུན་ཚོགས་སྒྲུབ་ནུས་ཀྱི་མཁྱེན་པ་ཡིན་པར་
ཐལ། དེ་དེས་གདུལ་བྱ་རིགས་ཅན་གསུམ་ལ་ཆོས་འཁོར་བསྐོར་བའི་ཐབས་ཡིན་པའི་ཕྱིར། དེ་བཞིན་
དུ་ལམ་ཤེས་ཀྱང་ཉན་ཐོས་འཕ གས་པའི་ཡུལ་མ་ཡིན་ ཀྱང་། དེ་དེའི་བཞེད་དོན་ཕུན་ཚོགས་སྒྲུབ་ནུས་ཀྱི་
མཁྱེན་པ་ཡིན་ཏེ། དེས་ཐབས་ལམ་ཤེས་ལ་བརྟེན་ནས་གདུལ་བྱ་རིགས་ཅན་གསུམ་གྱི་དོན་སྒྲུབ་པར་
བྱེད་པའི་ཕྱིར། གཞི་ཤེས་ཀྱང་ཉན་རང་འཕགས་པའི་བཞེད་དོན་ཕུན་ཚོགས་སྒྲུབ་ནུས་ཀྱི་མཁྱེན་པ་ཡིན་
ཏེ༑ དེས་ཐབས་གཞི་ཤེས་ལ་བརྟེན་ནས་མྱང་འདས་ཐོབ་པར་བྱེད་པའི་ཕྱིར། ཉན་ཐོས་སྦྱོར་ལམ་ཆོས་
མཆོག་ཆེན་པོའི་ཡེ་ཤེས་ཅེས་འཁོར་འདུག་པས་ཡིག་སྐྱོན་རྣམས་བསལ་བར་བྱའོ། སྤྱི་མཐའ་གཉིས་སུ་བྱས་
ན་མི་རྟག་པས་ཁྱབ་པ་འཇལ་བའི་ཚད་མས་སྒྲ་བྱས་ན་སྒྲ་མི་རྟག་པས་མ་ཁྱབ་པར་འཛིན་པའི་སྒྲོ་འདོགས་་
གཅོད་མི་གཅོད་ཀྱི་ཚུལ་ལ་ཁྱབ་པར་འཛིན་པའི་སྒྲོ་འདོགས་ཞེས་འགའ་རེ་འཁོར་འདུག་པ་ཡང་བསལ་་་་་
བར་བྱས། མཐའ་དཔྱོད་དུ། ཆ་བཅས་དང་ ཆ་མེད་དངོས་འགལ་དུ་འདོད་པ་བཀག་ཀྱང་འོག་ཏུ་རང་
ལུགས་ཀྱི་ཚེ་ན། ཁ་ཅིག་གི་འདོད་པ་ལྟར་བཀོད་པ་ནི་ཡི་གེ་ནོར་བར་ངེས་ཏེ། བྱང་རྩེའི་ཡིག་ཆ་དང༌།
སྒོ་མང་ཡིག་ཆ། སྤྱི་དོན་ལས། ཆ་བཅས་སྟེ་ཆ་མེད་དང་དངོས་འགལ་དུ་གསུངས་པ་འཐད་པར་སེམས་
སོ༑ ༑མཐའ་དཔྱོད་དུ། བདེན་གྲུབ་ཀྱི་ གཅིག་ཏུ་མེད་པ་གནས་ལུགས་ཡིན་མིན་ཁ་ཅིག་རང་ལུགས་
དབྱེ་བ་མ་ཆོད་པ་དང་ ལོངས་སྤྱོད་བྱེད་དུ་བདེན་པར་འཛིན་པའི་བདེན་འཛིན་ལྷན་སྐྱེས་མེད་པར་་་་་་་་
གསུངས་ཀྱང་། དབུ་མའི་གཞུང་རྣམས་སུ་བདེན་གྲུབ་ཀྱི་ གཅིག་ཏུ་མེད་པ་དང་། བདེན་གྲུབ་ཀྱི་དུ་
མར་མེད་པ་གཉིས་རེ་རེ་ནས་གནས་ལུགས་ཡིན་པར་གསུངས་པ་མ་ཟད། འདིར་ཡང་བདེན་གྲུབ་ཀྱི་
གཅིག་དང་ བདེན་གྲུབ་ཀྱི་དུ་མར་གང་རུང་དུ་མེད་པ་དོན་དམ་བདེན་པ་ཡིན་པ་དང༌། རྣམ་བཤད་ལས།
ལོངས་སྤྱོད་བྱེད་དུ་བདེན་པར་འཛིན་པའི་བདེན་འཛིན་ལྷན་སྐྱེས་ཡོད་ པར་ གསུངས་པ་རྣམས་སྒྲ་ཇི་་་་་་
བཞིན་དུ་ཁས་ལེན་རིགས་པའི་ཕྱིར། དེས་ན་བུམ་པ་ལྟ་བུ་བདེན་གྲུབ་ཀྱི་ གཅིག་ཏུ་འཛིན་པའི་བདེན་
འཛིན་ལྷན་སྐྱེས་དང་། ཀ་བུམ་གཉིས་ལྟ་བུ་བདེན་གྲུབ་ཀྱི་དུ་མར་འཛིན་པའི་བདེན་འཛིན་ལྷན་སྐྱེས་ཡོད་
པར་འདོད་ དགོས་ཏེ།
.
.
.
.
.
.
555



པྲ་ཏི་དཀའ་ཆེན་རིན་པོ་ཆེས། གཞི་ལམ་རྣམ་གསུམ་བདེན་གྲུབ་ཀྱི་དུ་མར་འཛིན་པའི་ བདེན་
འཛིན་ལྷན་སྐྱེས་ཡོད་ པར་གསུངས་པ་གང་ཞིག རྒྱུ་མཚན་མཚུངས་པའི་ཕྱིར། འོན་ཀྱང་བུམ་པ་
བདེན་གྲུབ་ཏུ་འཛིན་པའི་བློ་ལྷན་སྐྱེས་ནི་བདེན་གྲུབ་ཀྱི་ གཅིག་དང་བདེན་གྲུབ་ཀྱི་དུ་མ་གང་རུང་འཛིན་་་་
པའི་བློ་ལྷན་སྐྱེས་མ་ཡིན་ནོ། །བྱས་པ་ལ་ཁ་ཅིག བདེན་གྲུབ་ཀྱི་གཅིག་ཏུ་འཛིན་པའི་བདེན་འཛིན་ལྷན་
སྐྱེས་དང༌། བདེན་གྲུབ་ཀྱི་དུ་མར་འཛིན་པའི་བདེན་འཛིན་ལྷན་སྐྱེས། ལོངས་སྤྱོད་བྱེད་དུ་བདེན་པར་
འཛིན་པའི་ བདེན་འཛིན་ལྷན་སྐྱེས་མེད་པར་ཐལ། བདེན་འཛིན་ལྷན་སྐྱེས་ཐམས་ཅད་འཛིན་སྟངས་
རིགས་གཅིག་པ་ གང་ཞིག དེ་རྣམས་འཛིན་སྟངས་རིགས་མི་གཅིག་པའི་ཕྱིར་ཟེར་ན། འདི་སྐོར་ཡིག་ཆ་
རྣམས་སུ་བཞེད་ཚུལ་མི་མཐུན་པ་སྣ་ཚོགས་ཞིག་འདུག་པས། མཐའ་གཅིག་ཏུ་འདི་འཐད་མི་འཐད་ཅེས་
འཛིན་མཚམས་ཆོད་པ་དཀའ་ཡང་རེ་ཞིག་བདེན་འཛིན་ལྷན་སྐྱེས་ཐམས་ཅད་འཛིན་སྟངས་རིགས་ གཅིག་་་
ཞེས་པ། བདེན་གྲུབ་ཏུ་འཛིན་པའི་འཛིན་སྟངས་རིགས་ གཅིག་ཞེས་པའི་དོན་ཡིན་གྱི། བདེན་གྲུབ་ཀྱི་
གཅིག་དང་དུ་མ་སོགས་སུ་འཛིན་སྟངས་རིགས་ གཅིག་པ་དགོས་ཞེས་པའི་དོན་མ་ཡིན་ཏེ། ཞེས་བརྗོད་
ན་མི་འདྲ་བར་འགྱུར་སྙམ་མོ། །དེས་ན་གོང་གི་མཐའ་དཔྱོད་ཀྱི་ཚིག་ལ་ཡར་སྒྱུར་ཁ་ཕྲན་བུ་རེ་བྱས་
སོ༑ ༑ གསུང་འ གའ་ཞིག་ཏུ་མདོ་སྡེ་བས་བུམ་པ་བདེན་གྲུབ་ཀྱི་ གཅིག་དང་ཐ་དད་གཏན་མེད་ཀྱི་ གཅིག་
གང་དུ་ཡང་ཁས་མི་ལེན་པ་ལྟར་གསུངས་པ་ནི་གྲུབ་མཐའ་སོགས་དང་མི་མཐུན་པས་ཡིག་སྐྱོན་ཡིན་ནམ་་་
སྙམ་མོ། །མཐའ་དཔྱོད་དུ། དོན་དམ་པར་སྐྱེ་བ་མེད་པར་བདེན་ཞེན་གྱིས་འདོད་པའི་ རང་རྒྱུད་པ་ཡོད་
པར་ གསུངས་པ་ནི། ཐལ་འགྱུར་བའི་ལུགས་ནས་བཤད་པ་ཡིན་ཞེས་པྲ་ཏི་དཀའ་ཆེན་རིན་པོ་ཆེས་
གསུངས་སོ། །དོན་འདི་ཅུང་ཞིག་རྟོགས་དཀའ་ཡང་། རང་གི་རྨོངས་ཚོད་ལྟར་ན་འདི་ལྟ་སྟེ། ཐལ་
འ གྱུར་ བའི་རིགས་པས་ གཞལ་ན་རང་རྒྱུད་པས་རང་མཚན་གྱིས་གྲུབ་པ་ཁས་ལེན་པས་དེ་ལྟར་བདེན་ཞེན་་
གྱིས་འདོད་པའི་ རང་རྒྱུད་པ་ཡོད་པ་མི་འགལ་ལ། རང་རྒྱུད་པ་རང་གི་ལུགས་ལ་དེ་ལྟར་བདེན་ཞེན་གྱི་
འདོད་པའི་རང་རྒྱུད་པ་མེད་ཀྱང་དེ་ལྟར་བདེན་པར་ཞེན་པའི་རང་རྒྱུད་པ་ཡོད་ པར་ནི་ཁས་ལེན་དགོས་་་
ཏེ། སྟོང་ཉིད་མ་རྟོགས་པའི་རང་རྒྱུད་པ་ཡོད་པའི་ཕྱིར། ཁྱབ་སྟེ། རྣམ་བཤད་ལས། བདེན་འཛིན་
གྱིས་བཅིངས་པའི་དོན་ཡང་གཞི་དང་ལམ་བདེན་པར་གྲུབ་མ་གྲུབ་བརྟགས་པ་ན། ༣དེན་པར་ཞེན་པ་
ལས་མི་འདའ་བའི་དོན་ཏེ། སྔར་ཆོས་ཀྱི་གནས་ལུགས་ཐོས་བསམ་གྱིས་ཀྱང་གཏན་ལ་མ་ཕབ་པའི་
དོན་ནོ་ཞེས་དང་། ཕར་ཕྱིན་དང་དབུ་མའི་སྤྱི་དོན་གྱི་ རང་རྒྱུད་པའི་ལུགས་འཆད་པའི་ སྐབས་སུ་ཡང་།
སྟོང་ཉིད་རྟོགས་པའི་སོ་སྐྱེས་ལ་བདེན་གྲུབ་ཏུ་སྣང་བ་ཡོད་ཀྱང་། ཞེན་པ་མེད། སྟོང་ཉིད་མ་རྟོ གས་
556



པའི་སོ་སྐྱེས་རྣམས་ལ་བདེན་གྲུབ་ཏུ་སྣང་ཞེན་གཉིས་ཀ་ཡོད་པར་ གསུངས་པ་དང༌། སྐབས་གསུམ་པའི་
སྤྱི་མཐའ་གཉིས་ཀར་ཡང་། སྟོང་ཉིད་མ་རྟོགས་པའི་ཐེག་དམན་འཕགས་པའི་རྒྱུད་ཀྱི་ གཞི་ཤེས་ལ་བདེན་
འཛིན་གྱིས་བཅིངས་པའི་ གཞི་ཤེས་ཡིན་པས་ཁྱབ་པ་དང༌། བདེན་འཛིན་གྱིས་བཅིངས་པའི་གཞི་ཤེས་ལ་
གཞི་ལམ་རྣམ་གསུམ་བདེན་གྲུབ་ཏུ་བདེན་ཞེན་གྱིས་འདོད་པའི་གང་ཟག་གི་རྒྱུད་ཀྱི་གཞི་ཤེས་ཡིན་པས་འཁ
ཁྱབ་པར་གསུངས་པའི་ཕྱིར། འོན་ཀྱང་། ལུགས་ཕྱི་མ་འདིའི་མཇུག་གི་དོན་ནི། བདེན་འཛིན་གྱིས་
བཅིངས་པའི་གཞི་ཤེས་ལ། དེ་ལྟར་བདེན་པར་ཞེན་པའི་གང་ཟག་གི་རྒྱུད་ཀྱི་གཞི་ཤེས་ཡིན་པའི་ཁྱབ་
པའི་དོན་དུ་འཇོག་པ་ལས། ཚིག་ཟིན་ལྟར་འདོད་པ་ནི་མ་ཡིན་ཏེ། དེ་ལྟར་འདོད་ན། རང་རྒྱུད་པར་
གྱུར་ པའི་སྟོང་ཉིད་མ་རྟོགས་པའི་ཐེག་ཆེན་འཕགས་པའི་རྒྱུད་ཀྱི་ གཞི་ཤེས་ཀྱིས་མ་ངེས་པའི་ཕྱིར། ཞེས་
གོང་ལྟར་རིགས་མཚུངས་བརྗོད་དགོས་སོ་སྙམ་མོ། །བདེན་ཞེན་གྱིས་འདོད་ཅེས་པ་ཡང་། ཐལ་འགྱུར་
བའི་ གཞལ་བའི་ཚེ། གྲུབ་མཐའི་དབང་གིས་བདེན་དུ་འཛིན་པ་ལ་བྱེད་ཀྱི། བདེན་གྲུབ་དངོས་སུ་ཁས་
ལེན་དགོས་པ་ནི་མ་ཡིན་ནོ་སྙམ་མོ། །
མྱང་འདས་ཀྱི་མཐའ་དཔྱོད་དུ། སོ་སྐྱེས་ཐ་མལ་བ་ཆོས་ཅན། ཁྱོད་ཤི་བ་ཡོད་ པར་ཐལ། ཁྱོད་
འཇིག་པ་ཡིན་པའི་ཕྱིར། ཁྱབ་སྟེ། རང་ཉིད་འཇིག་པ་ཡིན་ན། རང་ཉིད་ཞིག་པ་ཡོད་ དགོས་པའི་
ཕྱིར། ཞེས་གསུངས་པ་ལ། ཁ་ཅིག ལོངས་སྐུ་ཆོས་ཅན། ཁྱོད་ཤི་བ་ཡོད་ པར་ཐལ། ཁྱོད་འཇིག་པ་
ཡིན་པའི་ཕྱིར། ཁྱབ་པ་ཁས་ཟེར་ན། མི་མཚུངས་སྟེ། ལོངས་སྐུ་ནི་ཤི་བ་མེད་པར་འོག་དེར་གསལ་བར་
འཁོད་འདུག་པའི་ཕྱིར། གོང་དུ་དེ་ལྟར་གསུངས་པ་ནི། སོ་སྐྱེས་ཐ་མལ་བའི་དབང་དུ་བྱས་པར་ཆོས་
ཅན་རང་ གིས་ཤེས་ནུས་པའི་ཕྱིར། དེ་ལྟར་མ་ཡིན་ན་བུམ་པ་ཆོས་ཅན། ཁྱོད་ཤི་བ་ཡོད་པར་ཐལ།
ཁྱོད་འཇིག་པ་ཡིན་པའི་ཕྱིར། འདོད་ན། འཇིག་རྟེན་གྱི་ཐ་སྙད་ལས་འདས་སོ། །ཡང་ངོ་བོ་ཉིད་སྐུ་
ཆོས་ཅན། ཁྱོད་ལ་ལྷག་མེད་མྱང་འདས་ཞེས་བརྗོད་པའི་རྒྱུ་མཚན་ཡོད་དེ། སྒྲིབ་གཉིས་སྤངས་ཤིང་
ཕུང་བོ་ལྔ་དང་བྲལ་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཞེས་ངོ་བོ་ཉིད་སྐུ་ཕུང་བོ་ལྔ་དང་བྲལ་
བར་གསུངས་ཀྱང་། ཡང་དེའི་འོག་ཏུ་རེ་ཤིག་དགོས་པ་ལ། ངོ་བོ་ཉིད་སྐུ་དེ་ཕུང་བོ་ལྔ་དང་ བཅས་པར་
ཐལ། དེ་གཟུགས་ཕུང་དང་བཅས་པའི་ཕྱིར་ཏེ། དེ་རྣམ་ཤེས་ཀྱི་ཕུང་བོ་དང་བཅས་པའི་ཕྱིར་ཏེ།
དེ་ཟག་མེད་ཡེ་ཤེས་སྡེ་ཚན་ཉེར་གཅིག་དང་བཅས་པའི་ཕྱིར་ཟེར་ན་དཔྱད་པར་བྱའོ། ། ཞེས་གསུངས་པ་
དང་། དེའི་འོག་ཏུ་ཡང་། སངས་རྒྱས་འཕགས་པའི་རྒྱུད་ཀྱི་འགོག་བདེན་ཏེ་ཟག་མེད་ཡེ་ཤེས་སྡེ་ཚན་ཉེར་
གཅིག་དང་བཅས་པའི་ཕྱིར། ཞེས་གསུངས་འདུག་པས། གོང་འོག་ཚང་མ་ཁས་བླངས་ན་ནི། ངོ་བོ་
557.



E
ཉིད་སྐུ་དེ་ཕུང་བོ་ལྔ་དང་བཅས་བྲལ་གཉིས་ཀར་ཁས་ལེན་དགོས་པར་སོང་བས། དེས་ན་ངོ་བོ་ཉིད་སྐུ་
དེ་ཕུང་བོ་ལྔ་དང་བྲལ་ཡང་། རྣམ་ཤེས་ཀྱི་ཕུང་བོ་དང་བཅས་པ་ཡིན། ཞེས་ཁས་ལེན་པ་ལས་འོས་མ་
མཆིས་སོ། །ཐེག་ཆེན་དགྲ་བཅོམ་དགྲ་བཅོམ་འབྲས་གནས་སུ་གསུངས་པ་ཡང་ཉན་ཐོས་དགྲ་བཅོམ་ལ་
དགོངས་སོ། །སྤྱི་དོན་ལས། ཉན་ཐོས་ལྷག་བཅས་པའི་རྒྱུད་ལ་ལས་ཀྱི་ཀུན་འབྱུང་མེད་པར་གསུངས་
ཀྱང་། སྐབས་འདིའི་མཐའ་དཔྱོད་དང༌། བདེན་བཞིའི་མཐའ་དཔྱོད། བྱང་རྩེའི་ཡིག་ཆ་རྣམས་སུ་
དེའི་རྒྱུད་ལ་ལས་ཀྱི་ཀུན་འབྱུང་ཡོད་པར་གསུངས་པ་འཐད་དེ། དེའི་རྒྱུད་ཀྱི་ཟག་བཅས་ཉེར་ལེན་གྱི་
རྣམ་ཤེས་ཕུང་བོ་དང་མཚུངས་ལྡན་གྱི་སེམས་བྱུང་སེམས་པ་དེ་ལས་ཀྱི་ཀུན་འབྱུང་དུ་རིགས་པས་ཀྱང་་་་་་
འགྲུབ་པའི་ཕྱིར། སྤྱི་དོན་ལས། དེ་མེད་པར་གསུངས་པ་ཁ་ཅིག་གིས་ལུགས་སུ་བཀོད་དོ། །ཆོས་
འཁོར་གྱི་མཐའ་དཔྱོད་དུ། ལམ་མ་ཞུགས་གང་ཟག་གི་རྒྱུད་ཀྱི་བསླབ་པ་གསུམ་པོ་སངས་རྒྱས་ཀྱི་བསྟན་
པ་ཡིན་པར་གསུངས་པ་ནི། དེའི་རྒྱུད་ཀྱི་ ལྷག་པའི་བསླབ་པ་གསུམ་ལ་དགོངས་པ་ཡིན་ཏེ། གཞན་དུ་
ན༑ སངས་རྒྱས་ཀྱི་བསྟན་པ་ཡིན་ན། ནང་བ་སངས་རྒྱས་པའི་རྒྱུད་ཀྱི་བསྡུས་པས་མ་ཁྱབ་པར་ཐལ་
བའི་ཕྱིར་རོ། །ལམ་མ་ཞུགས་གང་ཟག་གི་རྒྱུད་ཀྱི་བདག་མེད་རྟོགས་པའི་ཤེས་རབ་བདེན་འཛིན་ཀུན་
བཏ གས་ཀྱི་དངོས་གཉེན་དུ་བཤད་པ་ནི་བདག་འཛིན་ཀུན་བཏགས་ ཀྱི་གཉེན་པོ་ཡིན་པ་ལ་དགོངས་སོ། །
མཐའ་དཔྱོད་དུ། ཆོས་འཁོར་བསྐོར་ཚུལ་ལ་མཁས་པ་སོ་སོའི་ཆོས་འཁོར་གསུམ་རིམ་ཅན་དུ་བསྐོར་བར་
གསུངས་པ་དང་མཐུན་ལ། ཞེས་སྒྲ་སྦྱར་བ་ནི་ཡི་གེ་ལྷག་པ་ཡིན་ཏེ། དེ་ལྟར་མ་ཡིན་ན། སྟོན་པས་
ཆོས་འཁོར་གསུམ་ རིམ་ ཅན་དུ་བསྐོར་བར་ ཐལ། འདོད་པའི་ཕྱིར། འདོད་ན། ཆོས་འཁོར་གསུམ་པོ་
དེའི་ཁྱད་པར་འཁོར་གྱི་འདུ་ཐེབས་དང༌། སྟོན་པའི་སྐུ་ཚེའི་ཚོགས་ ཀྱི་སྒོ་ནས་འཇོག་རིགས་པར་ཐལ།
འདོད་པའི་ཕྱིར། འདོད་མི་ནུས་ཏེ། དེ་འཁོར་གྱི་འདུ་ཐེབས་ ཀྱི་སྒོ་ནས་འཇོག་མི་རིགས་པ་གང་ཞིག་
སྟོན་པའི་སྐུ་ཚེ་ཚོགས་ ཀྱི་སྒོ་ནས་ཀྱང་འཇོག་མི་རིགས་པའི་ཕྱིར། དང་པོ་མ་གྲུབ་ན། འོ་ན། འཁོར་
ལོ་དང་པོ་དེ་འཁོར་ལྔ་སྡེ་སོགས་ལ་གསུངས་པའི་མདོ་ཡིན་མིན་དང༌། བར་བ་དེ་འཁོར་དགེ་སློང་ཕ་མ་་
སོགས་ལ་གསུངས་པའི་མདོ་ཡིན་མིན་དང༌། ཐ་མ་དེ་འཁོར་ཐེག་པ་ཆེ་ཆུང་སྣ་ཚོགས་པའི་གདུལ་བྱ་ལ་
གསུངས་པའི་མདོ་ཡིན་མིན་གྱི་སྒོ་ནས་འཇོག་རིགས་པའམ། ཡང་ན། དེ་གསུམ་པོ་དེ་རིམ་པ་ལྟར། །
འདུས་པ་དང་པོ་དང༌། འདུས་པ་གཉིས་པ་དང་། འདུས་པ་གསུམ་པ་ལ་གསུངས་པའི་མདོ་ཡིན་མིན་
གྱི་སྒོ་ནས་འཇོག་རིགས་པ་གང་རུང་ཡིན་པར་ཐལ། འདོད་པའི་ཕྱིར་རྟགས་གཉིས་པ་མ་གྲུབ་ན།
འཁོར་ལོ་དང་པོ་དང་དུས་དང་པོར་གསུངས་པའི་མདོ་དོན་གཅིག བར་བ་དང་དུས་བར་ བ་གསུངས་
558



པའི་མདོ་གཅིག ཐ་མ་དང་དུས་ ཐ་མར་གསུངས་པའི་མདོ་གཅིག་ཏུ་ཁས་ལེན་རིགས་པར་ཐལ། འདོད་
པའི་ཕྱིར། འདོད་མི་ནུས་ཏེ། འཁོར་ལོ་དང་པོ་དང་དུས་དང་པོར་གསུངས་པའི་མདོ་གཉིས་ལ་མུ་བཞི་
ཡོད་པ་གང་ཞིག ཕྱི་མ་གཉིས་ལའང་དེ་དང་རིགས་འདྲ་ བའི་ ཕྱིར། རྟགས་རེ་རེ་ནས་གྲུབ་སྟེ། སྟོན་པ་
མཆོག་གི་སྤྲུལ་སྐུར་སངས་རྒྱས་པ་ནས་བཟུང་། མྱ་ངན་ལས་འདས་པའི་ཚུལ་མ་བསྟན་གྱི་བར་དུ་ཆོས་
འཁོར་གསུམ་ཀ་མ་བསྐོར་བའི་སྐབས་ཅུང་ཟད་ཀྱང་མེད་པའི་ཕྱིར། དེར་ཐལ། དེ་ཆོས་ཉིད་ལ་མཉམ་པར་
བཞག་བཞིན་པའི་ངང་ནས་གཞན་དོན་འབད་མེད་ལྷུན་གྲུབ་ཏུ་བྱེད་ནུས་པའི་གང་ཟག་ཡིན་པའི་ཕྱིར། །
སྤྱི་དོན་དུ། སྟོན་པས་ཆོས་ཕུང་བརྒྱད་ཁྲི་བཞི་སྟོང་གཅིག་ཆར་དུ་མ་གསུངས་པར་བཤད་ཀྱང་། མཐའ་
དཔྱོད་ལས་དེས་དེ་ཅིག་ཆར་དུ་གསུངས་པར་བཤད་པ་འཐད་དེ། རིགས་པས་ ཀྱང་གཟུངས་རྒྱལ་གྱི་མདོ་
ལས་གསུངས་པའི་འཁོར་ལོ་གསུམ་དང་། དུས་རིམ་གྱི་སྒོ་ནས་གསུངས་པའི་འཁོར་ལོ་གསུམ་དང༌། །
འདུལ་བ་ལུང་སྡེ་བཞི། སྔོན་ཆོག་དང་ད་ཆོག་ལྟ་བུ་གསུངས་པའི་ཡུལ་དུ་ངེས་ཅན་གྱི་མདོ་རྣམས་རིམ་
ཅན་དུ་གསུངས་ཤིང༌། ཆོས་ཕུང་བརྒྱད་ཁྲི་བཞི་སྟོང་དང༌། གསུང་རབ་ཡན་ལག་བཅུ་གཉིས། སྡེ་སྣོད་
གསུམ། ཆོས་འཁོར་གསུམ། ཐེག་པ་ཆེ་ཆུང་གི་མདོ་ལ་སོགས་པ་གསུངས་པའི་ཡུལ་དུས་ངེས་མེད་ ཀྱི་
མདོ་རྣམས་ཅིག་ཆར་དུ་གསུངས་པའི་ཕྱིར། མཐའ་དཔྱོད་ལས། སྟོན་པས་ཡུམ་རྒྱས་འབྲིང་བསྡུས་གསུམ་
རིམ་ཅན་དུ་གསུངས་པ་མཐའ་ཆོད་པ་ལྟར་སྣང་ཡང་། ཚིག་ཟིན་ལྟར་ཁས་ལེན་དཀའ་སྟེ་གཞན་དུ་ན།
རིགས་པའི་ གནོད་བྱེད་འཇུག་པའི་ཕྱིར་ཏེ། མདོ་དེ་གསུམ་ལས་སྲིང་མོ་གངྒའི་ལུང་བསྟན་པའི་ཐད་དུ་
གཟིགས་པས་ ཀྱང་རྟོགས་ནུས་པའི་ཕྱིར་རོ། འོན་ཀྱང་། སྟོན་པས་ཆོས་ཐམས་ཅད་ཅིག་ཆར་དུ་མཁྱེན་པ་
ལྟར་ཅིག་ཆར་དུ་གསུངས་སམ། མ་གསུངས། དང་པོ་ལྟར་ན། དེས་རྒྱས་འབྲིང་བསྡུས་གསུམ་སོགས་
ཀྱང་ཅིག་ཆར་དུ་གསུངས་པར་ཁས་ལེན་དགོས་ལ། ཕྱི་མ་ལྟར་ན། དེས་ཅིག་ཆར་དུ་གྲུབ་པ་རྣམས་ཅིག་
ཅར་དང༌། རིམ་ཅན་དུ་གྲུབ་པ་རྣམས་རིམ་ཅན་དུ་གསུངས། ཞེས་ཁས་ལེན་དགོས་པས་རིགས་པས་
འཕུལ་ན་འཛིན་མཚམས་དཀའ་བ་འོང་རིགས་སུ་འདུག་ཀྱང་མ་སྤྲོས་སོ། །མཐའ་དཔྱོད་ལས། དེ་ལྟར་དུ་
དུས་འཁོར་འགྲེལ་ཆེན་ལས་གསུངས་པའི་ཕྱིར་ན་མ་ཁྱབ། ཅེས་ལན་བཏབ་པ་ནི་བསྡོམ་བ རྟགས་ལ་ཁྱབ་
པ་མེད་ ཀྱི་ལན་དུ་སོང་བ་ཡིན་གྱི། དེས་ཝ་ར་ཎ་སིར་བདེན་བཞིས་ཆོས་འཁོར་གསུངས་པའི་ཕྱི་ལོ་དེ་བྱ་
རྒོད་ཕུང་པོའི་རིར་མཚན་ཉིད་མེད་པའི་ཆོས་འཁོར་མ་གསུངས་ཞེས་པའི་དོན་དུ་མི་བཟུང་ངོ་། །དང་
པོར་ཝ་ར་ཎ་སིར་ལྔ་སྡེ་ལ་གསུངས་པའི་བདེན་བཞིའི་ཆོས་འཁོར་དང་། བར་དུ་བྱ་རྒོད་ཕུང་པོའི་རིར་
གསུངས་པའི་ཤེར་ཕྱིན་གྱི་མདོ་དང་། ཐ་མར་ཡངས་པ་ཅན་དུ་གསུངས་པའི་ལེགས་ཕྱེའི་ཆོས་འཁོར་
559



གསུམ་དུས་ཀྱི་རིམ་པའི་སྒོ་ནས་འཇོག་པར་གསུ ངུས་པ་དང་ དེ་གསུམ་ རིམ་ཅན་དུ་གསུངས་པའི་དོན་ཡིན་ལ་
གྱི། དང་པོ་དེ་དུས་དང་པོར་གསུངས་པའི་མདོ་དང་
གཉིས་པ་དེ་དུས་བར་ བར་ གསུངས་པའི་མདོ་དང༌། ཐ་མ་དེ་དུས་ཐ་མ་ ་གསུངས་པའི་མདོ་ཡིན་
ཞེས་པའི་དོན་ནི་མ་ཡིན་ཏེ། མདོ་གཉིས་པ་དེ་ཡང་དུས་དང་པོར་གསུངས་པའི་ མ དོ་ཡན་པའི་ཕྱིར། དེར་
ཐལ༑ དེ་སྟོན་པ་མཆོག་གི་སྤྲུལ་སྐུར་སངས་རྒྱས་པའི་ཕྱི་ལོ་དེར་གསུངས་པའི་མདོ་ཡིན་པ་གང་ཞིག འདི་
འདྲའི་མདོ་ཡིན་ན། དུས་དང་པོར་གསུངས་པའི་མདོ་ཡིན་དགོས་པའི་ ཕྱིར། དེར་ཐལ། དེ་སངས་
རྒྱས་ནས་ལོ་བཅུ་བ་ལ་གསུངས་པའི་མདོ་ཡིན་ན་དུས་དང་ པོར་གསུངས་པའི་མདོ་ཡིན་དགོས་པའི་ཕྱིར་་་་
ཏེ། དེ་བཞིན་གཤེགས་པའི་སྙིང་བོའི་མདོ་དེ་དུས་དང་པོར་གསུངས་པའི་མདོ་ཡིན་པའི་རྒྱུ་མཚན་ཞིག་
ཡོད་པའི་ཕྱིར། གཞན་ཡང་དེ་ལྟར་ཡིན་པར་ཐལ། སྟོན་པ་སངས་རྒྱས་ནས་ལོ་བཅོ་ལྔ་ཚུན་ཆད་ལ་་
གསུངས་པའི་མདོ་རྣམས་དུས་དང་པོར་གསུངས་པའི་མདོ་ཡིན་ པའི་ ཕྱིར། དེར་ཐལ། སྟོན་པ་དགུང་ལོ་སོ་བ་
ལྔར་མཆོག་གི་སྤྲུལ་སྐུར་སངས་རྒྱས་པ་ནས་བཟུང་སྟེ་ལྔ་བཅུའི་བར་ལ་གསུངས་པའི་མདོ་རྣམས་དུས་དང་་
བོར་གསུངས་པའི་མདོ་དང༌། དེ་ནས་རེ་ལྔའི་བར་ལ་གསུངས་པའི་མདོ་རྣམས་དུས་ བར་ བར་གསུངས་
བའི་མདོ་དང༌། དེ་ནས་བརྒྱད་ཅུའི་བར་ལ་གསུངས་པའི་མདོ་རྣམས་དུས་ཐ་མར་གསུངས་པའི་མདོ་
ཡིན་ པའི་ ཕྱིར་ཏེ། སྟོན་པས་ཞིང་འདིར་ཐུན་མོང་བའི་སྣང་ངོར་དགུང་ལོ་བརྒྱད་ཅུ་ཞིག་བཞེས་ཞེས་
ཡོངས་སུ་གྲགས་པའི་ཕྱིར་ཞེས་བརྗོད་དམ་སྙམ་མོ། །མཛད་པ་བཅུ་གཉིས་ཅིག་ཆར་དུ་མཛད་མ་མཛད་
ཀྱི་སྐོར་རྣམས་ནི་སྐབས་བརྒྱད་པའི་ དོགས་གཅོད་དུ་འཆད་དོ། །ངེས་དོན་གྱི་མདོའི་མཚན་ཉིད་ཀྱི་ཟུར་
དུ་རང་གི་བསྟན་དོན་སྒྲ་ཇི་བཞིན་པར་ཁས་བླང་དུ་རུང་བ་ཞེས་སྦྱར་བ་ལ། ཤེར་སྙིང་སོགས་ཀྱིས་མ་
ངེས་པས་རིགས་ ཀྱི་མཇུག་ཏུ་བཀོད་པ་ལྟར་སྒྲ་ཇི་བཞིན་པར་ཁས་བླང་དུ་རུང་བ་ཞེས་སྦྱར་ན་ལེགས་སམ་་་་
སྙམ་མོ། །ལམ་མ་ཞུགས་གང་ཟག་གི་རྒྱུད་ཀྱི་ཚན་མ་དེ་སྟོང་ཉིད་རྟོགས་པའི་ཚད་མ་ཡིན་པའི་སྒྲུབ་བྱེད་
འཁོད་པ་ནི་ཁ་ཅིག་གི་འདོད་ཐོག་ཏུ་འཕངས་པ་ཙམ་ལས། རང་ལུགས་སུ་མི་འདོད་དེ། སྟོང་ཉིད་རྟོགས་
པའི་ཚད་མ་ཡིན་ན། སྟོང་ཉིད་རྟོགས་པའི་ གང་ཟག་གི་རྒྱུད་ཀྱི་བསྡུ་དགོས་པའི་ ཕྱིར། ཡང་དག་མཐའི་
མཐའ་དཔྱོད་ལས། ས་བཅུ་བའི་ཡེ་ཤེས་ལ་གསུངས་པ་ ལས་སངས་རྒྱས་ཀྱིས་སར་མ་བ ཤད་པར་འཁོད་པ་
ནི། ཡིག་སྐྱོན་ཏེ། རྒྱན་རྩ་འགྲེལ་ལས། ས་ལམ་གྱི་རྣམ་བཞག་སོགས་དང་མི་མཐུན་ནོ། །སྤྱི་དོན་
མཐའ་དཔྱོད་གཉིས་ཀར། སྐྱབས་གནས་ལ་ཐེ་ཚོམ་ཟ་བའི་ཐེ་ཚོམ་གྱི་དངོས་གཉེན་བར་ཆད་མེད་ལམ་
དང༌༑ ཉོན་སྒྲིབ་ཀུན་བཏགས་ཀྱི་ས་བོན་སྤངས་པའི་ རྣམ་གྲོལ་ལམ་གཉིས་ཀ་རྗེས་སྤྱི་ལྟ་བུར་སོང་འདུག་པ་
560



དང༌། ཕྱིར་མི་འོང་གིས་དམན་ལམ་དུ་བསམ་གཏན་གྱི་དངོས་གཞི་སྙོ མས་འཇུག་ཐོབ་པ་དང༌། ཕྱིར་མི་
འོང་གི་འབྲས་བུ་ཐོབ་པ་དུས་མཉམ་པར་གསུངས་པ་རྣམས་ཀྱང་ཚིག་ཟིན་ལྟར་ཁས་བླངས་ན། འཛིན་
མཚམས་དཀའ་བའི་ང་རི གས་སུ་འདུག སྐྱབས་གནས་ལ་ཐེ་ཚོམ་ཟ་བའི་ཐེ་ཚོམ་ནི་འདོད་པའི་སས་
བསྡུས་ཀྱི་མཐོང་སྤངས་ཉོན་སྒྲིབ་ཡིན་འདུག་པར། དེའི་དངོས་གཉེན་བར་ཆད་མེད་ལམ་ལ་མཐོང་ལམ་
སྡུག་བསྔལ་ཆོས་བཟོད་ཀྱི་ཁྱབ་པའི་ཕྱིར་དང་། ཉོན་སྒྲིབ་ཀུན་བཏགས་ཀྱི་ས་བོན་སྤངས་པའི་མཐོང་ལམ་
རྣམ་གྲོལ་ལམ་ལ་མཐོང་ལམ་རྗེས་ཤེས་ཀྱིས་ཁྱབ་པའི་ཕྱིར་དང༌། ཕྱིར་མི་འོང་གི་འབྲས་བུ་ཐོབ་མ་ཐག་པ་
དང་། བསམ་གཏན་གྱི་དངོས་གཞི་སྙོམས་འཇུག་ཐོབ་མ་ཐག་པའི་ཕྱིར་མི་འོང་གཉིས་ལ་མུ་བཞི་སྲིད་
པའི་ཕྱིར་རོ། །མཐའ་དཔྱོད་དུ། སྟོན་པ་སངས་རྒྱས་དེ་རང་དང་རྒྱུད་གཅིག་ཏུ་གྱུར་ པའི་བྱང་སེམས་
ཚོགས་ལམ་པ་སངས་རྒྱས་པའི་སངས་རྒྱས་ཡིན་ཞེས་གསུངས་པ་ཤིན་ཏུ་འཐད་ཀྱང་། འགའ་ཞིག་ནས་
དེ་ཆོས་ཅན། རང་དང་རྒྱུད་གཅིག་ཏུ་གྱུར་ པའི་བྱང་སེམས་ཚོགས་ལམ་པ་སངས་རྒྱས་པའི་སངས་རྒྱས་
མ་ཡིན་པར་ཐལ། རང་དང་རྒྱུད་གཅིག་ཏུ་གྱུར་པའི་བྱང་སེམས་ཚོགས་ལམ་པ་སངས་མ་རྒྱས་པའི་སེམས་
ཅན་ཡིན་པའི་ཕྱིར་ཏེ། རང་དང་རྒྱུད་གཅིག་ཏུ་གྱུར་པའི་བྱང་སེམས་ཚོགས་ལམ་པ་སེམས་ཅན་ཡིན་
པའི་ཕྱིར། ཁྱབ་སྟེ། སེམས་ ཅན་དང་སངས་མ་རྒྱས་པའི་སེམས་ཅན་དོན་གཅིག་ཡིན་པའི་ཕྱིར་ཟེར་ན།
འདི་ལ་གོང་ལྟར་ཆོས་ཅན་མ་བཟུང་ཚེ་དེ་སྒྲ་དང༌། ཆོས་ཅན་བཟུང་ཚེ་ཁྱོད་སྒྲ་སྦྱར་ནས་ལན་འདེབས་
དགོས་པ་ཤིན་ཏུ་གནད་ཆེ་སྟེ། གཞུང་གཞན་ལའང་འདི་ལྟ་བུའི་དེ་སྒྲ་དང་ཁྱོད་སྒྲ་སྦྱར་དགོས་པའི་
རིགས་ལམ་དུ་མ་འབྱུང་སྲིད་ པའི་ ཕྱིར་རོ། །
བྱས་པ་ལ་ཁ་ཅིག དེ་ཆོས་ཅན། ཁྱོད་རང་དང་རྒྱུད་གཅིག་ཏུ་ གྱུར་ པའི་བྱང་སེམས་ཚོགས་ལམ་པ་
ཡོད་ པར་ཐལ། ཁྱོད་རང་དང་རྒྱུད་གཅིག་ཏུ་གྱུར་ པའི་བྱང་སེམས་ཚོགས་ལམ་པ་སངས་རྒྱས་པའི་སངས་
རྒྱས་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་རང་དང་རྒྱུད་གཅིག་ཏུ་གྱུར་པའི་བྱང་སེམས་ཚོགས་
ལམ་པ་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཁྱོད་རང་དང་རྒྱུད་གཅིག་ཏུ་ གྱུར་
པའི་བྱང་སེམས་ཚོགས་ལམ་པ་སངས་མ་རྒྱས་པའི་སེམས་ཅན་ཡིན་པར་ཐལ། འདོད་པའི་ཕྱིར། འདོད་
མི་ནུས་ཏེ། ཁྱོད་རང་དང་རྒྱུད་གཅིག་ཏུ་གྱུར་པའི་བྱང་སེམས་ཚོགས་ལམ་པ་སངས་རྒྱས་པའི་སངས་རྒྱས་
ཡིན་ པའི་ ཕྱིར་ཟེར་ན། རྩ་བར་ མ་ཁྱབ་བོ། བྱས་པ་ལ། ཡང་དེ་ཆོས་ཅན། ཁྱོད་རང་དང་རྒྱུད་གཅིག་ཏུ་
གྱུར་ པའི་བྱང་སེམས་ཚོགས་ལམ་པ་ཡོད་པར་ཐལ། ཁྱོད་རང་དང་རྒྱུད་གཅིག་ཏུ་ གྱུར་ པའི་བྱང་སེམས་
ཚོགས་ལམ་པ་སངས་རྒྱས་པའི་སངས་རྒྱས་ཡོད་ པའི་ ཕྱིར། མ་གྲུབ་ན། དེ་ཆོས་ཅན། དེར་ཐལ།
nl
པe
561



ཁྱོད་རང་དང་རྒྱུད་གཅིག་ཏུ་གྱུར་པའི་བྱང་སཾམས་ཚོགས་ལམ་པ་སངས་རྒྱས་པའི་སངས་རྒྱས་ཡིན་པའི་་
ཕྱིར་ན་མ་ཁྱབ་བོ། བྱས་པ་ལ། ཡང་དེ་ཆོས་ཅན། ཁྱོད་རང་དང་རྒྱུད་གཅིག་ཏུ་ གྱུར་ པའི་སེམས་ ཅན་མེད་
པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཁྱོད་རང་དང་རྒྱུད་གཅིག་ཏུ་གྱུར་པའི་གང་ཟག་
མེད་པར་ཐལ་ལོ། །འདོད་མི་ནུས་ཏེ། ཁྱོད་རང་དང་རྒྱུད་གཅིག་ཏུ་གྱུར་པའི་གང་ཟག་ཡིན་པའི་ ཕྱིར་
ན་རྩ་བར་མ་ཁྱབ་སྟེ། དེ་ནི་ཁྱོད་ཁྱོད་དང་རྒྱུད་གཅིག་ཏུ་གྱུར་པའི་སེམས་ ཅན་མེད་ པར་འདོད་མི་ནུས་་
ཏེ། ཁྱོད་ཁྱོད་དང་རྒྱུད་གཅིག་ཏུ་ གྱུར་ པའི་གང་ཟག་ཡིན་ པའི་ ཕྱིར། ཞེས་སྨྲ་བ་དང་མཚུངས་པའི་ཕྱིར་
རོ། །ཡང་རྫོགས་སྨིན་སྦྱངས་གསུམ་བྱས་པའི་བྱང་སེམས་ཡིན་ན། རྒྱུན་མཐའ་བ་ཡིན་ པས་ ཁྱབ་པའི་རྒྱུ་
མཚན་གྱིས། རྫོགས་སྨིན་སྦྱངས་གསུམ་བྱས་པའི་བྱང་སེམས་རྒྱུན་མཐའ་བ་ཡིན་ཞེས་ཟེར་གྱིན་མང་བར་
འདུག་པ་དེ་དག་ལ། འོ་ན་རྫོགས་སྨིན་སྦྱངས་གསུམ་བྱས་པའི་བྱང་སེམས་འཕགས་པ་ཡིན་པར་ཐལ།
འདོད་པའི་ཕྱིར། འདོད་ན། རྒྱུན་མཐའི་ཡེ་ཤེས་ཐོབ་པའི་བྱང་སེམས་འཕགས་པ་ཡིན་པར་ཐལ།
འདོད་པའི་ཕྱིར། འདོད་ན། བྱང་སེམས་འཕགས་པ་ཡིན་པར་ཐལ། འདོད་པའི་ ཕྱིར། །
འདོད་མི་ནུས་ཏེ། རྟག་པ་ཡིན་པའི་ཕྱིར། གཞན་ཡང་། ལྷག་བཅས་མྱང་འདས་ལ་གནས་པའི་ཉན་ཐོས་
དགྲ་བཅོམ་པ་ཡིན་པར་ཐལ། དེ་ཡིན་ན་དགྲ་བཅོམ་པ་ཡིན་པས་ཁྱབ་པའི་ ཕྱིར། ཁྱབ་པ་འགྲིག འདོད་
ན། དེ་མ་ཡིན་པར་ཐལ། ལྷག་མེད་མྱང་འདས་ལ་གནས་པའི་ཉན་ཐོས་དགྲ་བཅོམ་པ་ཡིན་པའི་ ཕྱིར། །
རྟགས་སོང་། མ་ཁྱབ་ན། སྒྲུབ་བྱེད་གོང་ལྟར་རོ། ། སྤྱི་དོན་དུ། རང་གང་དུ་སངས་རྒྱས་པའི་སངས་
རྒྱས་ཀྱི་ཞིང་དེར་གདུལ་བྱ་རྣམས་མངོན་པར་ཤེས་པ་ལྔ་དང་མི་ལྡན་པ་མེད་པར་མ་གྱུར་པ་དེ་སྲིད་དུ་་་་་་
བདག་འཚང་མི་རྒྱུ་བའི་ཞེས་དམ་བཅས་པའི་སྨོན་ལམ་གྱི་རྒྱུའི་དགེ་རྩའི་ནུས་པ་ཡོངས་སུ་རྫོགས་པ་དེ།།
རྒྱལ་བ་འོད་དཔག་མེད་ལྟ་བུའི་སྤྲུལ་སྐུའི་དབང་དུ་བྱས་པའི་སྨོན་ལམ་ཡོངས་སུ་རྫོགས་པའི་ ཚད་ཡིན་་་་་
གསུངས། འོ་ན། གང་ཟག་གི་བདག་ཆོས་ཅན། དེ་འདྲའི་སྨོན་ལམ་གྱི་ནུས་པ་ཡོངས་སུ་རྫོགས་པར་
ཐལ༑ རྒྱལ་བ་འོད་དཔག་མེད་ལྟ་བུ་སྤྲུལ་སྐུའི་དབང་དུ་བྱས་པའི་སྨོན་ལམ་ཡོངས་སུ་རྫོགས་པའི་ ཕྱིར་ཏེ།
དེ་དེ་ལྟར་ལྗོ གས་པའི་ གང་ཟག་ཡིན་ པའི་ ཕྱིར་ཏེ། དེ་རྫོགས་སྨིན་སྦྱངས་གསུམ་བྱས་པའི་ གང་ཟག་ཡིན་
པའི་ཕྱིར་ཏེ། དེ་སངས་རྒྱས་འཕགས་པ་ཡིན་པའི་ཕྱིར་ཏེ། དེ་ལ་ཁ་ཅིག རྒྱལ་བ་འོད་དཔག་མེད་ལྟ་བུ་་
ཡིན་ན། སངས་རྒྱས་འཕགས་པ་ཡིན་དགོས་པར་ཐལ། དེ་སངས་རྒྱས་འཕགས་པ་ཡིན་པའི་ཕྱིར། འདོད་
མི་ནུས་ཏེ། དེ་ལྟ་བུའི་སེམས་ཅན་ཡོད་པའི་ཕྱིར། རྒྱལ་བ་ཚེ་དཔག་མེད་ལྟ་བུའི་སེམས་ ཅན་ཡོད་པའི་་
ཕྱིར་ཏེ། ཚེ་རིང་བ་ལ་རྒྱལ་བ་ཚེ་དཔག་མེད་ལྟ་བུའི་སེམས་ ཅན་ཡོད་ པའི་ ཕྱིར་ན་མ་ཁྱབ། རྟགས་གྲུབ་སྟེ།
562



བྱང་སེམས་ས་བཅུ་བ་བ་དེ་དེ་ཡིན་པའི་ཕྱིར་ཏེ། དེ་ཚེ་ལ་དབང་ཐོབ་པའི་ གང་ཟག་ཡིན་པའི་ ཕྱིར་ཏེ།
དེ་དབང་བཅུ་ཐོབ་པའི་ གང་ཟག་ཡིན་པའི་ཕྱིར། དེས་ན་གོང་གི་རྩ་བའི་ཚིག་ལ་ལྟ་བུའི་ཞེས་འབྲེལ་སྒྲ་
འབྱུང་དགོས་པ་ལས། དེ་མ་བྱུང་བས་ལན་ནོ། །མཐའ་དཔྱོད་དུ། ཉན་ཐོས་དགྲ་བཅོམ་པའི་འབྲས་
བུ་མངོན་དུ་བྱེད་པར་ངེས་པའི་བྱང་སེམས་ཚོགས་ལམ་པས་ཉན་རང་གི་སྤངས་རྟོགས་ ཀྱི་རིགས་རྫོགས་པ་
དང་རྣམ་མཁྱེན་ཐོབ་པ་དུས་མི་མཉམ་པར་འཁོད་པ་ཡང་། ཆོས་ཅན་ནོར་བ་ཡིན་ཏེ། དེ་འདྲའི་བྱང་
སེམས་ཚོགས་ལམ་པས་དེ་རྫོགས་པ་དང་རྣམ་མཁྱེན་ཐོབ་པ་དུས་མཉམ་པར་ཐལ། དེས་ཉན་ཐོས་དགྲ་
བཅོམ་པའི་འབྲས་བུ་ཐོབ་པའི་ ཚེ་ཉན་ཐོས་ སྤྱི་སྤངས་རྟོགས་ ཀྱི་རིགས་རྫོགས་ ཀྱང་། རང་རྒྱལ་གྱི་དེ་མ་
རྫོགས་པའི་ཕྱིར། དེར་ཐལ། དེས་རང་རྒྱལ་གྱི་སྤངས་རྟོགས་རྫོགས་པ་ལ་གཟུགས་ཕྱི་རོལ་དོན་འཛིན་
གྱི་རྟོགས་པ་སྤོང་དགོས་པ་གང་ཞིག དེས་དེ་སྤོང་བ་ལ་རྣམ་མཁྱེན་ཐོབ་དགོས་པའི་ཕྱིར། དེས་ན་གོང་
གི་ཆོས་ཅན་ལ་རང་རྒྱལ་དགྲ་བཅོམ་པའི་འབྲས་བུ་མངོན་དུ་བྱེད་ངེས་ཞེས་སྦྱོར་རིགས་སོ། །སྤྱི་དོན་དུ།
དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་པས་ཉན་རང་ལྟར་ཉོན་སྒྲིབ་སྤང་བྱའི་ གཙོ་བོ་་་་་་་
བྱེད་ན། མཐོང་ལམ་གྱི་ གནས་སྐབས་སུ་ཉོན་སྒྲིབ་ཟད་པར་སྤོང་ནུས་ཞེས་གསུངས། དེ་ལ་འགའ་རེས་
དེ་ནི་ས་བརྒྱད་པ་ནས་སྤོང་ནུས་ཞེས་པའི་དོན་ཡིན་གྱི། མཐོང་ལམ་གྱི་ གནས་སྐབས་སུ་ཞེས་པ་ཡི་གེ་
ནོར་བ་ཡིན་ཞེས་གསུངས་ པ་ཐོས་མྱོང་ཡང་སླར་ཞིབ་ཏུ་དཔྱད་ཚེ། དེས་ས་བརྒྱད་པ་ནས་ནི་ཉོན་སྒྲིབ་
སྤང་བྱའི་ གཙོ་བོར་མ་བྱས་ཀྱང་སྤོང་ནུས་ཏེ། དེའི་ཚེ་འདིར་བསྟན་ཡང་དག་མཐའ་ཡང་མངོན་དུ་བྱེད་
ནུས་པའི་ ཕྱིར། དེས་ན་དེས་ཉོན་སྒྲིབ་སྤང་བྱའི་ གཙོ་བོར་བྱས་ན་དེའི་སྟེང་དུ་ཚོགས་གཉིས་སྒོམ་པ་དང་
ཉན་རང་ལས་ཤིན་ཏུ་ཁྱད་ཞུགས་པས་ན་མཐོང་ལམ་གྱི་གནས་སྐབས་སུ་ཉོན་སྒྲིབ་ཟད་པར་སྤོང་ནུས་པ་་་་
དེའི་ཐད་ཀྱི་སྒྲུབ་བྱེད་ལས་ཤེས་ནུས་པའི་ཕྱིར། དེས་མཐོང་ལམ་ཐོབ་པའི་ཚེ་ལས་ཉོན་གྱི་སྐྱེ་བ་ཟད་ཅེས་
དཀའ་ཆེན་རིན་པོ་ཆེ་གསུངས་ཡང་། དེ་ལྟ་བུའི་ཁྱད་ཞུགས་པའི་ དབང་གིས་ཡིན་པར་གསུངས།
སྐབས་གསུམ་པར་ཡང་འཁོར་བའི་སྡུག་བསྔལ་ལ་བྱང་སེམས་རྣམས། ཉན་ཐོས་ལས་འབུམ་འགྱུར་
གྱིས་སྐྱོ་ཤས་ཆེ་ བར་ གསུངས་པའི་ གནད་ཀྱིས་ཀྱང་ཤེས་ནུས་པའི་ ཕྱིར་རོ། །ཡང་ཡིག་ཆའི་དགོངས་དོན་
ལྟར་སངས་རྒྱས་འཕགས་པའི་རྒྱུད་ཀྱི་འདིར་བསྟན་ཡང་དག་མཐའ་མེད་ཀྱང་དེའི་རྒྱུད་ལ་འདིར་བསྟན་་་
ཡང་དག་མཐའ་ཡོད། དེའི་རྒྱུད་ཀྱི་དེ་མེད་དེ། དེའི་རྒྱུད་ཀྱི་ཁྱབ་པ་འདུ་བྱེད་ཀྱི་སྡུག་བསྔལ་ལ་ཉེ་བར་
ཞི་ བའི་ཉེར་ཞི་ མེད་པའི་ཕྱིར་ཏེ། དེའི་རྒྱུད་ཀྱི་ཁྱབ་པ་འདུ་བྱེད་ཀྱི་སྡུག་བསྔལ་མེད་པའི་ཕྱིར། དེ་བཞིན་
དུ་དེའི་རྒྱུད་ཀྱི་སྒྲིབ་གཉིས་སྤངས་པའི་སྤངས་པ་དང་། དེའི་རྒྱུད་ཀྱི་སྒྲིབ་གཉིས་སྤངས་པའི་ རྣམ་གྲོལ་ལམ་
563



ཡང་མེད་དེ། དེའི་རྒྱུད་ཀྱི་སྒྲིབ་གཉིས་མེད་པའི་ཕྱིར། བྱས་པ་ལ་ཁ་ཅིག འོ་ན། སེམས་ཅན་གྱི་རྒྱུད་ཀྱི་
སྒྲིབ་གཉིས་སྤངས་པའི་ སྤངས་པ་དང་། དེའི་རྒྱུད་ཀྱི་སྒྲིབ་གཉིས་སྤངས་པའི་ རྣམ་གྲོལ་ལམ་ཡོད་ པར་
ཐལ། དེའི་རྒྱུད་ཀྱི་སྒྲིབ་གཉིས་ཡོད་ པའི་ཕྱིར་ཟེར་ན། འདོད་བྱས་པ་ལ། འོ་ན། མི་གནས་པའི་
མྱང་འདས་ཆོས་ཅན། སེམས་ཅན་གྱི་རྒྱུད་ཀྱི་སྒྲིབ་གཉིས་སྤངས་པའི་སྤངས་པ་ཡིན་པར་ཐལ། འདོད་
པའི་ཕྱིར། འདོད་ན། དེ་ཆོས་ཅན། སེམས་ཅན་གྱི་རྒྱུད་ཀྱི་བསྡུས་པའི་སྒྲིབ་པ་སྤངས་པའི་སྤངས་པ་ཡིན་
པར་ཐལ། འདོད་པའི་ཕྱིར། འདོད་ན། དེ་ཆོས་ཅན། སེམས་ཅན་གྱི་རྒྱུད་ཀྱི་བསྡུས་པའི་ཡོན་ཏན་ཡིན་
པར་ཐལ། འདོད་པའི་ཕྱིར་ན་མ་ཁྱབ། འདོད་མི་ནུས་ཏེ། སངས་རྒྱས་འཕགས་པའི་རྒྱུད་ཀྱི་ཡོན་ཏན་
ཡིན་པའི་ ཕྱིར། དེའི་རྒྱུད་ཀྱི་སྒྲིབ་པ་མ་ལུས་པ་སྤངས་པའི་ཡོན་ཏན་ཡིན་པའི་ཕྱིར། ཡང་ཁ་ཅིག
སངས་རྒྱས་འཕགས་པའི་རྒྱུད་ཀྱི་མྱང་འདས་མེད་པར་ཐལ། དེའི་རྒྱུད་ཀྱི་ཉོན་སྒྲིབ་སྤངས་པའི་སོ་སོར་
བརྟགས་འགོག་མེད་པའི་ ཕྱིར། ཁྱབ་སྟེ། དེའི་རྒྱུད་ཀྱི་ཁྱབ་པ་འདུ་བྱེད་ཀྱི་སྡུག་བསྔལ་ལ་ཉེ་བར་ཞི་བའི་
ཉེར་ཞི་མེད་པའི་རྒྱུ་མཚན་གྱིས་དེའི་རྒྱུད་ཀྱི་འདིར་བསྟན་ཡང་དག་མཐའ་མེད་པར་འདོད་དགོས་པའི་་་་་
ཕྱིར་ཟེར་ན། དེ་ནི་མི་མཚུངས་ཏེ། སངས་འཕགས་སོགས་དགྲ་བཅོམ་པའི་རྒྱུད་ཀྱི་ཐར་བའམ་མྱང་འདས་
མེད་པར་ཁས་ལེན་ན། འཁོར་བ་བའི་རྒྱུད་ཀྱི་དེ་ཡོད་པར་ཁས་ལེན་དགོས་པས་ཧ་ཅང་ཐལ་ཆེ་བའི་ཕྱིར་
དང༌། དེར་མ་ཟད་མྱང་འདས་ཀྱི་སྐོར་སོགས་ཡིག་ཆ་མང་པོ་དང་འགལ་བའི་ཕྱིར་རོ། །ཡང་ཁ་ཅིག
སངས་རྒྱས་འཕ གས་པའི་རྒྱུད་ཀྱི་འཁོར་བ་མཐའ་དག་སྡུག་བསྔལ་གྱི་རང་བཞིན་དུ་རྟོགས་པའི་བློ་དང་་་་
དེའི་རྒྱུད་ཀྱི་བདེ ན་བཞི་མི་རྟག་སོགས་རྟོགས་པའི་བློ་མེད་པར་ཐལ། དེའི་རྒྱུད་ཀྱི་འཁོར་བ་དང་བདེ ན་
བཞི་མི་རྟག་སོགས་མེད་པའི་ཕྱིར། ཁྱབ་པ་སྔར་བཞིན་ཟེར་ན། དེ་ནི་དེ་བས་ཀྱང་མི་མཚུངས་ཏེ། ཡིག་ཆ་
ཀུན་དང་འགལ་བའི་ཕྱིར་དང་། སེམས་ཅན་གྱི་རྒྱུད་ཀྱི་རང་བཞིན་རྣམ་དག་གི་ངོ་བོ་ཉིད་སྐུ་མངོན་སུམ་
དུ་རྟོ གས་པའི་བློ་ཡང་ཡོད་ པའི་ ཕྱིར་རོ། ། ཁྱབ་པ་འདུ་བྱེད་ཀྱི་སྡུག་བསྔལ་ལ་ཉེ་བར་ཞི་བའི་ཉེར་ཞིའི་
དབྱིངས་དེ་འདིར་བསྟན་ཡང་དག་མཐའ་ཡིན་ན། དེ་མངོན་སུམ་དུ་བྱས་པའི་ ཚད་དམ་དོན་གང་ཡིན་
ཞེ་ན། དེ་འདྲའི་ཉེར་ཞི་ཐོབ་པ་དེ། དེ་མངོན་དུ་བྱས་པའི་ཚད་མ་ཡིན་ཏེ། ལྷག་མེད་མྱང་འདས་
ཐོབ་པའི་ རྗེས་ཐོབ་ཡེ་ཤེས་ལ་གནས་པའི་ཐེག་དམན་དགྲ་བཅོམ་པ་དང༌། ཐེག་དམན་ལྷག་མེད་པའི་
རྟོགས་པ་སྔོན་སོང་གི་བྱང་སེམས་རྣམས་དང༌། ཐེག་དམན་ལྷག་བཅས་པ་ཚེ་དེ་ལ་ཐེག་ཆེན་ལམ་དུ་
ཞུགས་པའི་བྱང་སེམས་ཚོགས་ལམ་ པ་ཚེ་འཕོས་པའི་བྱང་སེམས་རྣམས་ཀྱིས་དེ་འདྲའི་ཉེར་ཞི་ཐོབ་ཀྱང་དེ་་
མངོན་དུ་བྱས་པ་མ་ཡིན་པའི་ཕྱིར། དེ་འདྲའི་ཉེར་ཞིའི་དབྱིངས་ལ་རྩེ་གཅིག་མཉམ་པར་བཞག་པ་ཡང་
564



དེ་མངོན་དུ་བྱས་པའི་ཚད་མ་ཡིན་ཏེ། ཐེག་དམན་ལྷག་མེད་པའི་རྟོགས་པ་སྔོན་དུ་སོང་བའི་བྱང་
སེམས་རྣམས་ཀྱིས་དེ་ལ་བར་བར་དུ་མཉམ་པར་བཞག་པ་སྲིད་ཀྱང་། བྱང་སེམས་ལམ་གྱི་ གནས་སྐབས་
སུ་དེ་མངོན་དུ་བྱས་བ་མི་སྲིད་ པའི་ཕྱིར། དེ་འདྲའི་ཉེར་ཞིའི་དབྱིངས་ལ་སླར་མི་ལྡང་བའི་ཚུལ་གྱིས་མཉམ་
པར་བཞག་པ་ཡང་། དེའི་ཚད་མ་ཡིན་ཏེ། ལྷག་མེད་མྱང་འདས་ཐོབ་མ་ཐག་པའི་ ཐེག་དམན་དགྲ་
བཅོམ་པས་དེ་མངོན་དུ་བྱས་པའི་ ཕྱིར། ཉེར་ཞིའི་དབྱིངས་ལ་རང་གི་བསམ་ངོ་ལ་བལྟོས་ཏེ་སླར་མི་ལྡང་་་
བའི་ཚུལ་གྱིས་མཉམ་པར་བཞག་པ་ཡང་དེའི་ཚད་མ་ཡིན་ཏེ། སངས་རྒྱས་འཕགས་པས་དེ་མངོན་དུ་བྱས་
པའི་ ཕྱིར། དེས་ན་དེ་ལ་སླར་ཡི་ལྡང་ བའི་ཚུལ་གྱིས་མཉམ་པར་བཞག་པ་དང༌། རང་གི་
བསམ་ངོ་ལ་བལྟོས་ཏེ་དེ་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པ་ཅི་རིགས་པ་དེ། དེ་མངོན་དུ་
བྱས་པའི་ ཚད་ཡིན་ཞེས་བརྗོད་དོ། ། དེ་འདྲའི་ཉེར་ཞིའི་དབྱིངས་དེ། ཐེག་པ་ཆེ་ཆུང་གཉིས་ཀའི་དབང་
དུ་བྱས་པའི་འདིར་བསྟན་ཡང་དག་མཐའ་ཡིན་ཀྱང༌། དེ་མངོན་དུ་བྱས་པའི་ གང་ཟག་ཡིན་ན། དེ་རེ་
རེ་ནས་མངོན་དུ་བྱས་པའི་གང་ཟག་ཡིན་པས་མ་ཁྱབ་བོ། །ཐེག་ཆེན་གྱི་དབང་དུ་བྱས་པའི་འ དིར་བསྟན་
ཡང་དག་མཐའ་འདིར་བསྟན་ཡང་དག་མཐའ་མ་ཡིན་ཏེ། འདིར་བསྟན་ཡང་དག་མཐའ་ཡིན་ན།
ཁྱད་ཆོས་གསུམ་ལྡན་གྱི་འདིར་བསྟན་ཡང་དག་མཐའ་ཡིན་དགོས་པའི་ ཕྱིར། དེས་ཐེག་དམན་གྱི་དབང་
དུ་བྱས་པའི་འདིར་བསྟན་ཡང་དག་མཐའ་ལ་ཡང་རིགས་འདྲའོ། །ཡང་ཐེག་ཆེན་གྱི་དབང་དུ་བྱས་པའི་
འདིར་བསྟན་ཡང་དག་མཐའ་དེ། སངས་འཕགས་ཀྱི་མངོན་དུ་བྱས་པའི་འདིར་བསྟན་ཡང་དག་མཐར་
འདོད་པ་ཆེས་མང་ཡང་། དེ་ནི་མི་རིགས་ཏེ། དེ་རང་ལྡོག་ནས་འདིར་བསྟན་ཡང་དག་མཐའ་རང་མ་
ཡིན་པའི་ ཕྱིར། དེས་ན་ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞིའི་དབྱིངས་ཏེ། སངས་
འཕ གས་དང་། ཐེག་དམན་ལྷག་མེད་མྱང་འདས་ཐོབ་མ་ཐག་པ་གཉིས་ཀས་མངོན་དུ་བྱས་པའི་འདིར་
བསྟན་ཡང་དག་མཐར་ཁས་བླངས་ན་རིག་པ་ཀུ་དོ གས་ལས་ གྲོལ་ལམ་སྙམ་མོ། །
བཀའ་བསྟན་བཅོས་ཀྱི་སྐོར་ལ། བསྟན་བཅོས་མངོན་རྟོགས་རྒྱན་ལ་བརྟེན་ནས་ཐོས་པའི་ཡོན་
ཏན་ཡིན་ན། དེའི་དགོས་པ་ཡིན་པས་ཁྱབ། བྱས་པ་ལ་ཁ་ཅིག དེ་ལ་བརྟེན་ནས་ཐོབ་པའི་རྣམ་
མཁྱེན་ཆོས་ཅན། དེའི་དགོས་པ་ཡིན་པར་ཐལ། དེ་ལ་བརྟེན་ནས་ཐོབ་པའི་ཡོན་ཏན་ཡིན་ པའི་ ཕྱིར།
འདོད་ན། དེ་ཆོས་ཅན། དེའི་དགོས་པ་མ་ཡིན་པར་ཐལ། དེ་ཉིང་དགོས་ཡིན་པའི་ཕྱིར་ན་འགལ་
ཁྱབ་སྟེ། དེ་དེའི་དགོས་པ་ཡིན་པར་ཐལ། དེ་དེའི་དགོས་པའི་ཡང་དགོས་པ་ཡིན་ པའི་ ཕྱིར། དེར་ཐལ།
དེ་དེའི་ཉིང་དགོས་ཡིན་པའི་ ཕྱིར། ཡང་དེའི་དགོས་པ་བརྗོད་བྱ་ལ་འགྲེལ་བ་ཡིན་ན། དེ་ལ་འབྲེལ་
565



བས་ཁྱབ་ཀྱང་། དེ་ལ་རག་ལས་པས་མ་ཁྱབ་སྟེ། མདོ་དོན་བདེ་བླག་ཏུ་རྟོགས་པ་དེ། དེ་ལ་རག་མ་
ལས་པའི་ ཕྱིར་ཏེ། དེའི་སྔ་རོལ་ཏུ་མདོ་དོན་བདེ་བླག་ཏུ་རྟོགས་པ་ཡོད་པའི་ཕྱིར། ཡང་དེའི་ཉིང་དགོས་
དགོས་པ་འབྲེལ། དགོས་པ་བརྗོད་བྱ་ལ་འབྲེལ་བ་དེ། དེ་བྱུང་འབྲེལ་ཡིན་པ་འདོད་མི་ནུས་ཏེ། དེའི་
བརྗོད་བྱ་རྟག་པ་ཡིན་ པའི་ ཕྱིར། ཞེས་གསུངས་པ་ལ་བརྟེན་ནས་དེའི་འབྲེལ་བ་ཡིན་ན། དེ་བྱུང་འབྲེལ་
བ་མ་ཡིན་པས་ཁྱབ་ཟེར་བ་ཡང་མི་རིགས་ཏེ། དེའི་ཉིང་དགོས་དེའི་དགོས་པ་ལ་འབྲེལ། དགོས་པ་
དེའི་བརྗོད་བྱ་འདུས་བྱས་ལ་འབྲེལ་ཏེ། དེ་བྱུང་འབྲེལ་ཡིན་པའི་ཕྱིར། དེར་ཐལ། དེའི་བརྗོད་བྱ་
འདུས་བྱས་ཡོད་པའི་ཕྱིར་ཏེ། འདུས་བྱས་ཐམས་ཅད་དེའི་བརྗོད་བྱ་ཡིན་པའི་ཕྱིར། དེའི་འབྲེལ་བ་
ཡིན་ན། དེ་བྱུང་འབྲེལ་ཡིན་པས་མ་ཁྱབ་སྟེ། དེའི་ཉིང་དགོས་དགོས་པ་ལ་འབྲེལ། དགོས་པ དེའི་
བརྗོད་བྱ་འདུས་མ་བྱས་ལ་འབྲེལ་བའི་འབྲེལ་བ་དེ། བདག་ཅིག་འབྲེལ་གྱི་འབྲེལ་བ་ཡིན་པའི་ ཕྱིར། །
དེར་ཐལ། དེའི་བརྗོད་བྱ་འདུས་མ་བྱས་ཡོད་པའི་ཕྱིར་ཏེ། འདུས་བྱས་ཐམས་ཅད་དེའི་བརྗོད་བྱ་ཡིན་
པའི་ ཕྱིར། སྤྱི་མཐའ་རྣམས་སུ། གདུལ་བྱའི་རྒྱུད་ཀྱིས་བསྡུས་པའི་སངས་རྒྱས་ཀྱི་བཀའ་ཡོད། གདུལ་
བྱས་བརྩམས་པའི་ སངས་རྒྱས་ཀྱི་བཀའ་ཡོད། གདུལ་བྱའི་རྒྱུད་ཀྱིས་བསྡུས་པའི་བསྟན་བཅོས་མངོན་
རྟོགས་རྒྱན་མེད། གདུལ་བྱས་བརྩམས་པའི་ བསྟན་བཅོས་མངོན་རྟོགས་རྒྱན་མེད་ཅེས་གསུངས། འོ་ན་
གདུལ་བྱའི་རྒྱུད་ཀྱིས་བསྡུས་པའི་ བསྟན་བཅོས་མངོན་རྟོགས་རྒྱན་ཡོད་པར་ཐལ། གདུལ་བྱའི་ངག་ཏུ་གྱུར་
པའི་བསྟན་བཅོས་མངོན་རྟོགས་རྒྱན་ཡོད་པའི་ ཕྱིར། ། གདུལ་བྱའི་ངག་ཏུ་གྱུར་པའི་སེམས་བསྐྱེད་པ་ནི་
གཞན་དོན་ཕྱིར། ཞེས་པའི་ གཞུང་ཚིག་ཡོད་ པའི་ ཕྱིར། མ་གྲུབ་ན་ཡིག་ཆ་དང་འགལ། མ་ཁྱབ་ན་
དངོས་འ གལ། འགྲེལ་བ་དོན་གསལ་གྱི་ གཞུང་ཚིག་དང་སེམས་བསྐྱེད་པ་ནི་གཞན་དོན་ཕྱིར། ཞེས་
པའི་ གཞུང་ཚིག་གཉིས་མི་འ གལ་བར་ཐལ། འགྲེལ་བ་དོན་གསལ་གྱི་གཞུང་ཚིག་ཏུ་གྱུར་པའི་སེམས་སྐྱེད་
པ་ནི་གཞན་དོན་ཕྱིར། ཞེས་པའི་ གཞུང་ཚིག་ཡོད་པའི་ཕྱིར། མ་ཁྱབ་ན། འགྲེལ་བ་དོན་གསལ་གྱི་
གཞུང་ཚིག་ཏུ་གྱུར་པའི་དེ་འདྲའི་གཞུང་ཚིག་མེད་པར་ཐལ། སློབ་དཔོན་སེང་གེ་བཟང་པོའི་ངག་ཏུ་
གྱུར་པའི་དེ་འདྲའི་གཞུང་ཚིག་མེད་པའི་ཕྱིར། མ་གྲུབ་ན། དེ་འདྲའི་ གཞུང་ཚིག་ཆོས་ཅན། སློབ་དཔོ ན་
སེང་གེ་བཟང་པོའི་ངག་ཏུ་ གྱུར་ པའི་ཁྱོད་མེད་པར་ཐལ། ཁྱོད་རྗེ་བཙུན་བྱ མས་མགོན་གྱི་ གསུང་ཡིན་
པའི་ཕྱིར་ཏེ། ཁྱོད་བསྟན་བཅོས་མངོན་རྟོགས་རྒྱན་གྱི་ གཞུང་ཚིག་ཡིན་ པའི་ ཕྱིར། དེ་བཞིན་དུ།
འཇིག་རྟེན་སྣ་ཚོགས་ལས་ལས་སྐྱེས། ཞེས་པའི་ གཞུང་ཚིག་ཡང་ཆོས་ཅན། སློབ་དཔོན་སེང་བཟང་
གི་ངག་ཏུ་གྱུར་པའི་ཁྱོད་མེད་པར་ཐལ། ཁྱོད་སློབ་དཔོན་དབྱིག་གཉེན་གྱི་ངག་ཡིན་པའི་ཕྱིར། སྐྱེས་
566



བུ་རང་བཞིན་མ་ཡིན་རྣམ་འགྱུར་མིན། ཞེས་པའི་ གཞུང་ཆོས་ཅན། བྱང་སེམས་འཕ གས་པའི་ངག་ཏུ་
གྱུར་པའི་ཁྱོད་མེད་པར་ཐལ། ཁྱོད་ཕྱི་རོལ་བའི་ངག་ཡིན་ པའི་ ཕྱིར། ཞེས་སོགས་འཕངས་ན་ལན་ཅི་
འདེ བས་ཞེ་ན། སྒྲིབ་པ་སྤངས་པའི་ སྤངས་པ་ཆོས་ཅན། སེམས་ཅན་གྱི་རྒྱུད་ཀྱིས་བསྡུས་པའི་ཁྱོད་མེད་
པར་ཐལ། ཁྱོད་ངོ་བོ་ཉིད་སྐུ་ཡིན་པའི་ ཕྱིར། ཁྱབ་པ་འགྲིག དེ་བཞིན་དུ། ཤཱརིའི་བུའི་ངག་ཏུ་གྱུར་པའི་
བཀའ་བརྒྱད་སྟོང་པ་ཡོད་དམ་མེད། ཡོད་ན། གདུལ་བྱའི་ངག་ཏུ་གྱུར་པའི་བཀའ་བརྒྱད་སྟོང་པ་ཡོད་
པར་ཐལ། འདོད་པའི་ཕྱིར། འདོད་ན། བཀའ་བརྒྱད་སྟོང་པ་ཆོས་ཅན། གདུལ་བྱའི་ངག་ཏུ་གྱུར་
པའི་ཁྱོད་མེད་པར་ཐལ། ཁྱོད་སངས་རྒྱས་ཀྱི་ གསུང་ཡིན་པའི་ ཕྱིར། ཁྱབ་བ་འ གྲིག གལ་ཏེ། ཤཱརིའི་
བུའི་ངག་ཏུ་ གྱུར་པའི་བཀའ་བརྒྱད་སྟོང་པ་མེད་པར་ཐལ། གདུལ་བྱའི་ངག་ཏུ་གྱུར་པའི་བཀའ་བརྒྱུད་
སྟོང་པ་མེད་པའི་ཕྱིར་ཏེ། གདུལ་བྱའི་རྒྱུད་ཀྱིས་བསྡུས་པའི་ དེ་མེད་པའི་ཕྱིར། མ་གྲུབ་ན། གདུལ་
བྱའི་རྒྱུད་ཀྱིས་བསྡུས་པའི་ བསྟན་བཅོས་མངོན་རྟོགས་རྒྱན་ཡོད་ པར་ཐལ། འདོད་པ་གང་ཞིག་རིགས་པ་
ཀུན་ནས་མཚུངས་པའི་ཕྱིར་ཟེར་ན། ལན་ཅི་འདེབས་དཔྱད་པར་བྱའོ། །
གལ་ཏེ། བྱང་འཕགས་ཀྱི་ངག་ཏུ་གྱུར་པའི་ཕྱི་རོལ་བའི་ངག་ཡོད་པར་ཐལ། ནང་བ་སངས་རྒྱས་པའི་
ངག་ཏུ་གྱུར་ པའི་ཕྱི་རོལ་བའི་ངག་ཡོད་པའི་ཕྱིར། དེར་ཐལ། སྒྲའི་བསྟན་བཅོས་ཀ་ལཱ་དེ་ནང་བ་སངས་
རྒྱས་པའི་ངག་ཡིན་པའི་ ཕྱིར། དེ་ནང་བ་སངས་རྒྱས་པའི་ བསྟན་བཅོས་ཡིན་པའི་ ཕྱིར་ན་མ་ཁྱབ། རྟགས་
གྲུབ་སྟེ། ཕྱི་ནང་ཐུན་མོང་གི་བསྟན་བཅོས་རྣམ་དག་ཡིན་པའི་ ཕྱིར། མ་ཁྱབ་མཚམས་ལ་ཉན་ཐོས་ཀྱི་
ངག་ཏུ་གྱུར་པའི་ཐེག་ཆེན་གྱི་མདོ་ཆོས་ཅན། སངས་རྒྱས་ཀྱི་ངག་ཡིན་པར་ཐལ། སངས་རྒྱས་ཀྱི་བཀའ་
ཡིན་པའི་ཕྱིར། ཁྱབ་པ་འགྲིག སྤྱི་མཐའ་གཉིས་སུ། ནང་བ་སངས་རྒྱས་པའི་ བསྟན་བཅོས་རྣམ་དག་གི་
མཚན་ཉིད་ལ་ངག་རྣམ་དག་ཅེས་སྦྱར་བ་དང་། བྱང་འཕགས་ཀྱི་རྒྱུད་ཀྱི་བསྟན་བཅོས་ལ་བསྟན་བཅོས་
རྣམ་དག་གི་ཁྱབ་ཅེས་གསུངས་ཤིང་། གདམས་ངག་གི་སྐབས་སུ་གཞན་དབང་བདེན་གྲུབ་ཏུ་སྟོན་པའི་
སེམས་ཙམ་པའི་ བསྟན་བཅོས་ཏེ། རང་གི་བཞེད་དོན་རང་ཉིད་སྨྲ་བ་པོའི་གང་ཟག་གི་ཚད་མས་མ་གྲུབ་
པའི་ རྒྱུ་མཚན་གྱིས་ངག་རྣམ་དག་མ་ཡིན་ གསུངས། དེ་ལ་ཁ་ཅིག མདོ་སྡེ་དགོངས་འགྲེལ་དུ་བྱང་
འཕགས་ཀྱི་རྒྱུད་ཀྱི་གཞན་དབང་བདེ ན་གྲུབ་ཏུ་སྟོན་པའི་སེམས་ཙམ་པའི་ བསྟན་བཅོས་རྣམས་ཆོས་ཅན།
ངག་རྣམ་དག་ཡིན་པར་ཐལ། ནང་བ་སངས་རྒྱས་པའི་ བསྟན་བཅོས་རྣམ་དག་ཡིན་པའི་ ཕྱིར། ཁྱབ་པ་
ཁས༑ འདོད་མི་ནུས་ཏེ། གཞན་དབང་བདེན་གྲུབ་ཏུ་སྟོན་པའི་སེམས་ཙམ་པའི་ བསྟན་བཅོས་
ཡིན་ པའི་ ཕྱིར་ན་མ་ཁྱབ་སྟེ། དེ་རྣམས་ཀྱིས་གཞན་དབང་བདེན་གྲུབ་ཙམ་ཞིག་བསྟན་པ་མ་ཡིན་པར།
567



བསམ
བརྗོད་བྱ་གཞན་ཡང་བསྟན་པའི་ཆ་ནས་ རང་གི་བཞེད་དོན་རང་སྨྲ་བ་བོའི་གང་ཟག་གི་ཚད་མས་གྲུབ་་་་་
པས་བསྟན་བཅོས་རྣམ་དག་དང་ངག་རྣམ་དག་ཡིན་ལ། སྤྱིར་གཞན་དབང་བདེན་གྲུབ་ཏུ་སྟོན་པའི་
སེམས་ཙམ་པའི་ བསྟན་བཅོས་རྣམ་དག་དང་ངག་རྣམ་དག་མ་ཡིན་ པར་ གསུངས་པ་ནི། གཞན་དབང་
བདེན་གྲུབ་ཙམ་སྟོན་པའི་ དབང་དུ་བྱས་པ་ཡིན་ ཞེས་ལན་འདེབས་དགོས་སམ་སྙམ་མོ། །ཤེར་ཕྱིན་གྱི་
ཐད་དུ། ཐེག་ཆེན་འཕགས་པ་དེ་རྣམ་མཁྱེན་རྒྱུད་ལྡན་གྱི་ གང་ཟག་ཏུ་གསུངས་པ་ནི། དེ་རྒྱུད་ལྡན་
ཡིན་ པ་ལ་དགོངས་སོ། །སེམས་བསྐྱེད་ཀྱི་སྤྱི་དོན་དང་། དཀའ་ཆེན་རིན་པོ་ཆེ་ གསུངས་ལས། འདོད་
སེམས་ལ་བརྟེན་ནས་ཐེག་ཆེན་སེམས་བསྐྱེད་དངོས་སུ་གསར་དུ་སྐྱེ་བ་ཡོད་པས། དེ་སྐྱེ་བ་ལ་ཞི་ལྷག་ཟུང་་
འབྲེལ་ཐོབ་མི་དགོས་པར་གསུངས་པ་དང་། བཞིའི་སྤྱི་དོན་ལས་ཀྱང་དངོས་བསྟན་གྱི་ཐར་པ་ཆ་མཐུན་
དེ་ཉེར་སྡོགས་སོགས་ལ་མ་བརྟེན་ན་འདོད་སེམས་ལ་བརྟེན་ནས་ཐོབ་ཅེས་གསུངས་ཀྱང་། ། བྱ ང་རྩེའི་
ཡིག་ཆ་དང་། མཐའ་དཔྱོད་དུ། རྣམ་རྫོགས་སྦྱོར་བ་ཐོབ་པ་ལ་ཞི་ལྷག་ཟུང་འབྲེལ་ཐོབ་དགོས་པས་འདོད་
སེམས་ལ་བརྟེན་ནས་ཐེག་ཆེན་སེམས་བསྐྱེད་གསར་དུ་སྐྱེ་བ་མེད་པར་གསུངས་ཤིང་། བསམ་གཟུགས་ཀྱི་
མཐའ་དཔྱོད་སོགས་ཡིག་ཆ་གཞན་ལས་ཀྱང་། རྣམ་ རྫོགས་སྦྱོར་བ་ཐོབ་པ་ལ་ཉེར་སོགས་དང་ཞི་ལྷག་ཟུང་
འབྲེལ་ཐོབ་དགོས་པར་ གསུངས་པ་མ་ཟད། ལམ་ཤེར་ཕྱིན་གྱི་རྣལ་འབྱོར་གྱི་མཚན་ཉིད་དང་མཁྱེན་གསུམ་
བསྡུས་བསྒོམས་ཀྱི་དོན་འཇོག་ཚུལ་གང་ཐད་ནས་དེ་ཐོབ་པ་ལ་ཞི་ལྷག་ཟུང་འབྲེལ་ཐོབ་དགོས་པར་འགྲུབ་་
པའི་ཕྱིར་དེ་ཡང་ཡིག་ཆ་ཕལ་ཆེར། རང་གི་ཐོབ་བྱར་གྱུར་པའི་འབྲས་བུ་ཤེར་ཕྱིན་ཐོབ་བྱེད་ཀྱི་ཐབས་
སུ་གྱུར་པའི་ཞི་ལྷག་ཟུང་འབྲེལ་གྱིས་ཟིན་པའི་སེམས་དཔའི་རྣལ་འབྱོར། ལམ་ཤེར་ཕྱིན་གྱི་རྣལ་འབྱོར་གྱི་
མཚན་ཉིད། ཞེས་དང་། མཁྱེན་གསུམ་གྱི་རྣམ་པ་བསྡུས་ནས་བསྒོམ་པའི་ཤེས་རབ་ཀྱིས་ཟིན་པའི་སེམས་
དཔའི་རྣལ་འབྱོར། རྣམ་རྫོགས་སྦྱོར་བའི་མཚན་ཉིད། ཞེས་དང༌། རྣམ་བཤད་ལས། བསྡུས་ནས་
བསྒོམ་པའི་དོན་ནི། མཁྱེན་གསུམ་གྱི་རྣམ་པ་ཐམས་ཅད་ཞི་ལྷག་ཟུང་འབྲེལ་གྱི་སྦྱོར་བས་རྣལ་འབྱོར་
བའི་ཉམས་ལེན་དུ་བསྡུས་ནས་བསྒོམ་པའི་དོན་ནོ། །ཞེས་གསུངས་པའི་ ཕྱིར།
དེས་ན་གོང་གི་སེམས་བསྐྱེད་སྤྱི་དོན་དང༌། དཀའ་ཆེན་རིན་པོ་ཆེའི་ གསུངས་གི་དོན་ནི། རྣམ་
བཤད་ལས། སེམས་བསྐྱེད་ལ་རྩོལ་བཅས་ཀྱི་མྱོང་བ་སྐྱེས་པ་ལ་ཞི་ལྷག་ཟུང་འབྲེལ་ངེ ས་པར་ཐོབ་མི་་
དགོས་ཞེས་གསུངས་འདུག་པས་དེ་ལ་དགོངས་སམ་སྙམ་པ་དང་། བཞིའི་སྤྱི་དོན་གྱི་དོན་ནི་དེ་འདྲའི་ཐར་
པ་ཆ་མཐུན་དེ་ཉེར་སོགས་སོགས་ཐོབ་ཀྱང་དེ་ལ་མ་བརྟེན་པར་འདོད་སེམས་ལ་བརྟེན་ནས་ཐོབ་པ་ཡོད་་་་
ཅེས་པའི་དོན་ཡིན་སྙམ་མོ། །མཐའ་དཔྱོད་དུ། ཁ་ཅིག བྱང་སེམས་ཚོགས་ལམ་པའི་རྒྱུད་ཀྱི་ཀུན་རྫོབ་
568
ས་



，
་
སེམས་བསྐྱེད་དེ་གཞན་དོན་དུ་རྫོགས་པའི་བྱང་ཆུབ་དོན་གཉེར་གྱི་འདུན་པ་དང་མཚུངས་ལྡན་གྱི་ཐེག་པ་་
ཆེན་པོའི་སེམས་ཁྱད་པར་ཅན་དུ་ཁས་བླངས་པ་ལ་བྱང་སེམས་ཚོགས་ལམ་པའི་རྒྱུད་ཀྱི་ཀུན་རྫོབ་སེམས་་་་་་
བསྐྱེད་ཆོས་ཅན། གཞན་དོན་དུ་རྫོ གས་བྱང་དོན་གཉེར་གྱི་འདུན་པ་དང་མཚུངས་ལྡན་ཡིན་པར་ཐལ།
འ དོད་པའི་ ཕྱིར། འདོད་ན། གཞན་དོན་དུ་རྫོགས་བྱང་དོན་གཉེར་གྱི་འདུན་པ་རྒྱུད་ལྡན་གྱི་གང་ཟག་
ཡིན་ན། ཁྱོད་རྒྱུད་ལྡན་གྱི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན། བྱང་
སེམས་མཐོང་ལམ་པ་ཆོས་ཅན། དེར་ཐལ། དེའི་ཕྱིར། ཞེས་གསུངས། དེ་ལ་ཁ་ཅིག ཀུན་རྫོབ་སེམས་
བསྐྱེད་ཡིན་ན། དེ་འདྲའི་འདུན་པ་དང་མཚུངས་ལྡན་མ་ཡིན་དགོས་པར་ཐལ། འདོད་པའི་ཕྱིར།
འདོད་ན། ཀུན་རྫོ བ་སེམས་བསྐྱེད་ཆོས་ཅན། དེར་ཐལ། དེའི་ཕྱིར་ཟེར་ན། དེ་ཆོས་ཅན། དེ་འདྲའི་
འ དུ ཙན་པ་དང་མཚུངས་ལྡན་ཡིན་པར་ཐལ། འདོད་པའི་ ཕྱིར། འདོད་ན། དེ་ཆོས་ཅན། དེ་འདྲའི་
འ དུ པ༽་པ་དང་ ༤ ཚུངས་ལྡན་རྣམ་པ་ལྔ་མཚུངས་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་
ཅན༑ དེ་འདྲའི་འདུན་པ་དང་རྟེན་དང་དུས་མཚུངས་པར་ཐལ། འདོད་པའི་ ཕྱིར། འདོད་མི་ནུས་ཏེ།
ལམ་མ་ཞུགས་ ཀྱི་ གང་ཟག་གི་རྒྱུད་ལ་དེ་འདྲའི་འདུན་པ་ཡོད་ པའི་ ཕྱིར། །
བྱས་པ་ལ་ཁོ་ན་རེ། དེ་འདྲའི་འདུན་པ་དང་མཚུངས་ལྡན་གྱི་གཙོ་སེམས་ མེད་པར་ཐལ། ཀུན་
རྫོ བ་སེམས་བསྐྱེད་ཡིན་ན། དེ་འདྲའི་འདུན་པ་དང་མཚུངས་ལྡན་མ་ཡིན་དགོས་པའི་ ཕྱིར་ན་མ་ཁྱབ་སྟེ།
དེ་འདྲའི་འདུན་པ་དང་མཚུངས་ལྡན་གྱི་གཙོ་སེམས་ཡོད་པར་ཐལ། གཞན་དོན་དུ་རྫོ གས་བྱང་དོན་
གཉེར་གྱི་ གང་ཟག་ཡིན་ན། དེ་འདྲའི་འདུན་པ་དང་མཚུངས་ལྡན་གྱི་གཙོ་སེམས་རྒྱུད་ལྡན་གྱི་གང་ཟག་
ཡིན་དགོས་པའི་ ཕྱིར། །
དེ་ཡིན་ན། དེ་འདྲའི་འདུན་པ་རྒྱུད་ལྡན་གྱི་གང་ཟག་ཡིན་དགོས་པའི་ཕྱིར། བྱས་པ་ལ་ཁོ་ན་
རེ། བྱང་སེམས་ཚོགས་ལམ་པའི་རྒྱུད་ལ་གཞན་དོན་དུ་རྫོ གས་བྱང་དོན་གཉེར་གྱི་འདུན་པ་དང་མཚུངས་
ལྡན་གྱི་ གཙོ་སེམས་ཡོད་ པར་ཐལ། དེ་དེ་རྒྱུད་ལྡན་གྱི་གང་ཟག་ཡིན་ པའི་ ཕྱིར། འདོད་ན། དེའི་
རྒྱུད་ཀྱི་ གཞན་དོན་དུ་རྫོ གས་བྱང་དོན་གཉེར་གྱི་འདུན་པ་དང་མཚུངས་ལྡན་གྱི་གཙོ་སེམས་དེ། གཞན་
དོན་དུ་རྫོ གས་བྱང་དོན་གཉེར་གྱི་འདུན་པ་དང་མཚུངས་ལྡན་གྱི་གཙོ་སེམས་ཡིན་པར་ཐལ། འདོད་
པའི་ ཕྱིར་ན་མ་ཁྱབ། འདོད་མི་ནུས་ཏེ། དེ་གཞན་དོན་དུ་རྫོ གས་བྱང་དོན་གཉེར་གྱི་འདུན་པ་
དང་མཚུངས་ལྡན་མ་ཡིན་ པའི་ ཕྱིར། གཞན་ཡང་། དེ་འདྲའི་འདུན་པ་ཆོས་ཅན། ཁྱོད་
དང་མཚུངས་ལྡན་གྱི་གཙོ་སེམས་ཡོད་པར་ཐལ། ཁྱོད་སེམས་བྱུང་ཡིན་པའི་ཕྱིར། ཡང་ཡིག་ཆར་སྤྱོད་
569



པ་ཉམས་ལེན་གྱི་བྱ་བས་དངོས་སུ་ཟིན་ན། དེ་མངོན་གྱུར་དུ་ཟིན་པས་ཁྱབ་པར་གསུངས་པ་ལ། འོ་ན།
སྟོང་ཉིད་དངོས་སུ་རྟོགས་ན། དེ་མངོན་གྱུར་དུ་རྟོགས་པས་ཁྱབ་པར་ཐལ། འདོད་པའི་ ཕྱིར། འདོད་
ན། དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་པ་ཆོས་ཅན། དེར་ཐལ། དེའི་ཕྱིར་ཟེར་ན། རྩ་
བར་མ་ཁྱབ་སྟེ། སྟོང་ཉིད་མངོན་གྱུར་དུ་རྟོ གས་ པ་ལ། སྟོང་ཉིད་མངོན་སུམ་དུ་རྟོགས་དགོས་པ་གང་
ཞིག དེས་སྟོང་ཉིད་མངོན་སུམ་དུ་མ་རྟོ གས་པའི་ ཕྱིར་ཏེ། དེས་སྟོང་ཉིད་ལྐོག་གྱུར་དུ་རྟོགས་པའི་ཕྱིར། །
བྱས་པ་ལ་ཁོ་ན་རེ། དེས་སྟོང་ཉིད་ལྐོག་གྱུར་ཡིན་ པར་རྟོགས་པར་ཐལ། དེས་སྟོང་ཉིད་ལྐོག་གྱུར་དུ་རྟོ གས་
པའི་ ཕྱིར་ན་མ་ཁྱབ། ཐེག་ཆེན་མཐོང་ལམ་ བར་ཆད་མེད་ལམ་ པ་ཆོས་ཅན། སྟོང་ཉིད་མངོན་སུམ་ཡིན་
པར་རྟོ གས་ པར་ ཐལ། སྟོང་ཉིད་མངོན་སུམ་དུ་རྟོ གས་པའི་ ཕྱིར། ཁྱབ་པ་འགྲིག འདོད་ན། སྟོང་ཉིད་
དེ་མངོན་སུམ་ཡིན་པར་ཐལ་ལོ། །ཡང་ཡིག་ཆར། ཐེག་ཆེན་མཐོང་ལམ་བར་ཆད་མེད་ལམ་ལ་གནས་
པའི་ སེམས་དཔའི་རྒྱུད་ཀྱི་ཀུན་རྫོབ་སེམས་བསྐྱེད་དེ་བློ་མངོན་དུ་གྱུར་པ་མ་ཡིན་པར་གསུངས་པ་ལ། དེ་
བློ་མངོན་གྱུར་པ་ཡིན་པར་ཐལ། དེ་སེམས་མངོན་གྱུར་པ་ཡིན་པའི་ཕྱིར། དེ་སེམས་གང་ཞིག མངོན་
གྱུར་པ་ཡིན་པའི་ ཕྱིར་ན་མ་ཁྱབ། དེ་སེམས་བསྐྱེད་མངོན་གྱུར་པ་མ་ཡིན་པར་ཐལ། དེའི་རྒྱུད་ལ་
སེམས་བསྐྱེད་མངོན་གྱུར་པ་མེད་པའི་ཕྱིར་ཏེ། དེའི་རྒྱུད་ལ་སེམས་བསྐྱེད་མངོན་གྱུར་དུ་མེད་པའི་ ཕྱིར།
ཡིག་ཆར། རང་གི་གྲོགས་སུ་གྱུར་པའི་གཞན་དོན་དུ་རྫོ གས་པའི་བྱང་ཆུབ་ལ་དམིགས་པའི་འདུན་པ་
དེ་དང་མཚུངས་ལྡན་དུ་བྱུང་བའི་ཐེག་ཆེན་ལམ་གྱི་འཇུག་སྒོར་གྱུར་ པའི་རིགས་སུ་གནས་པའི་རབ་ཏུ་ཕྱེ་་་
བའི་ཐེག་ཆེན་གཙོ་བོའི་ཡིད་ཀྱི་རྣམ་རིག་ཁྱད་པར་ཅན་ཏེ། ཐེག་ཆེན་ཀུན་རྫོབ་སེམས་བསྐྱེད་ཀྱི་ཡཚན་
ཉིད་དུ་གསུངས། མཚན་ཉིད་ཀྱི་ཟུར་དུ་རིགས་གནས་དང༌། རབ་ཕྱེ་སྨོས་པ་ལ་དགོས་པ་ཅི་
ཡོད་ཅེ་ན། ཡོད་དེ། རིགས་གནས་སྨོས་པ་ནི། སངས་རྒྱས་འཕགས་པའི་རྒྱུད་ཀྱི་སེམས་བསྐྱེད་དེ།
ཐེག་ཆེན་ཀུན་རྫོ བ་སེམས་བསྐྱེད་དུ་བསྡུ་བར་བྱ་བའི་ཆེད་དང༌། རབ་ཕྱེ་སྨོས་པ་ནི། དེའི་རྒྱུད་ཀྱི་གང་
ཟག་གི་བདག་མེད་མངོན་སུམ་དུ་རྟོགས་པའི་ཡིད་ཀྱི་རྣམ་པར་ཤེས་པ་དེ། ཐེག་ཆེན་ཀུན་རྫོ བ་སེམས་
བསྐྱེད་ཡིན་ པ་བཅད་པར་བྱ་བའི་ཆེད་ཡིན་པའི་ ཕྱིར། དེས་དེ་ཐེག་ཆེན་ལམ་གྱི་འཇུག་སྒོའི་རིགས་སུ་
གནས་པ་བཅད་པའི་ཕྱིར། དེ་བཞིན་དུ། སྨོན་འཇུག་གཉིས་སོ་སོའི་མཚན་ཉིད་ལ་རབ་ཕྱེ་སྦྱར་བ་ཡང་
སེམས་བསྐྱེད་རྫས་སྤྱི་དང་ གཉིས་ཀ་རྣམ་པ་དེ་གཉིས་གང་རུང་ཡིན་པ་གཅད་པར་བྱ་བའི་ཆེད་ཡིན་ན་་་་་༌་
སྙམ་མོ། །མཐའ་དཔྱོད་དུ། བྱང་སེམས་ཚོགས་ལམ་པའི་རྒྱུད་ཀྱི་གཞན་དོན་དུ་རང་བཞིན་རྣམ་དག་གི་
ཆར་གྱུར་པའི་ངོ་བོ་ཉིད་སྐུ་ཐོབ་པར་འདོད་པའི་ འདོད་པ་དང་མཚུངས་ལྡན་དུ་བྱུང་ བའི་ཐེག་ཆེན་ སེམས་
，
570



བསྐྱེད་ཆོས་ཅན། ངོ་བོ་ཉིད་སྐུ་དེ་ཁྱོད་ཀྱི་དམིགས་ཡུལ་ཡིན་ པར་ཐལ། ཁྱོད་གཞན་དོན་དུ་ངོ་བོ་ཉིད་
སྐུ་ཐོབ་པར་འ དོད་པའི་བློ་ཡིན་པའི་ཕྱིར། ཞེས་གསུངས་པ་ལ་ཁ་ཅིག དེ་འདྲའི་ཐེག་ཆེན་སེམས་བསྐྱེད་
ཆོས་ཅན། རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་དེ། ཁྱོད་ཀྱི་དམིགས་ཡུལ་ཡིན་པར་
ཐལ། ཁྱོད་གཞན་དོན་དུ་རང་བཞིན་རྣམ་དག་གི་ཆར་གྱུར་ པའི་ངོ་བོ་ཉིད་སྐུ་ཐོབ་འདོད་ཀྱི་བློ་ཡིན་པའི་
ཕྱིར། ཁྱབ་པ་ཁས། འདོད་ན། དེ་ཆོས་ཅན། རང་བཞིན་རྣམ་དག་གི་ཆར་གྱུར་ པའི་ངོ་བོ་ཉིད་སྐུ་
ལ་དམིགས་པའི་བློ་ཡིན་པར་ཐལ། འདོད་པའི་ ཕྱིར། འདོད་ན། དེ་ཆོས་ཅན། སྟོང་ཉིད་ལ་དམིགས་
པའི་ བློ་ཡིན་པར་ཐལ་ལོ། །འདོད་ན། སྟོང་ཉིད་ལ་དམིགས་པའི་ ཞི་ ལྷག་ཟུང་འབྲེལ་གྱི་ལམ་ཡིན་པར་
ཐལ༑ སྟོང་ཉིད་ལ་དམིགས་པ་གང་ཞིག ཞི་ལྷག་ཟུང་འབྲེལ་གྱི་ལམ་ཡིན་པའི་ ཕྱིར་ན་ཐལ་འགྱུར་ གཉིས་་
པ་ལ་མ་ ཁྱབ་ཡང་། དེ་ཆོས་ཅན། རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་རྟོ གས་པར་ཐལ།
དེ་ཁྱོད་ཀྱི་འཛིན་སྟངས་ཀྱི་ཡུལ་གང་ཞིག་ཁྱོད་རང་གི་འཛིན་སྟངས་ཀྱི་ཡུལ་རྟོ གས་པའི་བློ་ཡིན་པའི་
ཕྱིར། དང་པོ་དེར་ཐལ། དེ་ཀུན་རྫོབ་སེམས་བསྐྱེད་ཀྱི་ཡུལ་ཡིན་པའི་ ཕྱིར་ཏེ། དེ་དེའི་དམིགས་ཡུལ་
ཡིན་པའི་ ཕྱིར་ན་མ་ཁྱབ། གོང་གི་རྟགས་ གཉིས་པ་དེར་ཐལ། རྫོགས་པའི་བྱང་ཆུབ་དེ་ཡང་དེའི་འཛིན་་
སྟངས་ཀྱི་ཡུལ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། སྟོང་ཉིད་རྟོ གས་པའི་བློ་ཡིན་པར་
ཐལ༑ འདོད་པའི་ ཕྱིར། འདོད་ན། དེ་ཆོས་ཅན། བདེན་འཛིན་དང་ འཛིན་སྟངས་དངོས་འགལ་དུ་
ཞུགས་པའི་བློ་ཡིན་ པར་ཐལ་ལོ། །འདོད་མི་ནུས་ཏེ། སེམས་ཅན་གྱི་རྒྱུད་ཀྱི་ཀུ ཚན་རྫོ བ་སེམས་བསྐྱེད་ཡིན་
པའི་ ཕྱིར། ཡང་དེས་སྟོང་ཉིད་ལ་དམིགས་པར་ཐལ། དེས་སྟོང་ཉིད་ལ་དམིགས་ན། དེས་སྟོང་ཉིད་རྟོ གས་
དགོས་པའི་ ཕྱིར། དེར་ཐལ། སློབ་པའི་རྒྱུད་ཀྱི་དམིགས་མེད་ཀྱི་སྙིང་རྗེས་ སྟོང་ཉིད་ལ་དམིགས་ན། དེའི་
སྟོང་ཉིད་རྟོགས་དགོས་པར་གསུངས་པའི་ཕྱིར། སྤྱི་དོན་ལས། སེམས་ཅན་གཅིག་གི་རྒྱུད་ལ་ཡིད་ཀྱི་
རྣམ་ པར་ཤེས་པ་རི གས་མཐུན་རྫས་ཐ་དད་པ་དུ་མ་ཅིག་ཆར་དུ་མངོན་གྱུར་དུ་སྐྱེ་བ་ཡོད་ཅེས་འཁོར་་་་་་་
འདུག་པ་ཡང་། སྤྱི་དོན་རང་དང་། མཐའ་དཔྱོད་དུ། རྒྱུན་གྱི་ཁས་ལེན་སོགས་དང་ཆེས་མི་མཐུན་པས་
ཡིག་སྐྱོན་བསལ་བ་བྱས་སོ། །སྤྱི་མཐའ་གཉིས་དང་དོན་བདུན་ཅུ་རྣམས་སུ། ཐེག་ཆེན་གྱི་གདམས་ངག་
གི་མཚན་ཉིད་འཇོག་ཚུལ་ཅུང་ཟད་མི་འདྲ་བ་ཙམ་འདུག་པས་སྤྱི་མཐའི་ཚིག་ཟིན་ལ་བསྒྱུར་ཁ་ཕྲན་བུ་རེ་་
བྱས་ཏེ། གཉིས་ཀ་དོན་བདུན་ཅུ་དང་མཐུན་པར་བཅོས་སོ། །
མཐའ་དཔྱོད་དུ། གདམས་ངག་ཡིན་ན། ངག་ཡིན་ པས་མ་ཁྱབ་པ་ལྟ་བུའི་སྒྲུབ་བྱེད་འགའི་རིག་པ་
ནི༑ ཁ་ཅིག་གི་ལུགས་ཡིན་ཚོད་འདྲ་བས། རང་ལུགས་ལ། སྔར་ནང་བ་སངས་རྒྱས་པའི་ བསྟན་བཅོས་རྣམ་
，
571



，
་བ་ལ་བ
དག་གིས་ཁྱབ་པར་གསུངས་པ་དང་། སྤྱི་དོན་ལས། ཚིག་དང་ངག་གི་ཚོགས་ཀྱིས་བསྡུས་པའི་ གཞུང་
དང་། ཞེས་པའི་འགྲེལ་ཆེན་གྱི་ལུགས་འདི་དྲངས་ནས་ གཞུང་ཤེར་ཕྱིན་གྱིས་གདམས་ངག་ཚིག་གིས་
བསྡུས་པར་ གསུངས་ཤིང༌། སྐབས་འདིའི་སྤྱི་དོན་དང་། བྱང་རྩེའི་ཡིག་ཆ་ལས་ཀྱང་། གདམས་ངག་
ཡིན་ན་ངག་ཡིན་པའི་ ཁྱབ་པར་ གསུངས་པ་མ་ཟད། སྤྱི་མཐའ་གཉིས་ཀར་གདམས་ངག་གི་མཚན་ཉིད་
འཇོག་ཚུལ་དང༌། ངག་མ་སྨྲས་པར་གདམས་ངག་སྟོན་པ་དང་བསྟན་བཅོས་རྩོམ་པ་མེད། ངག་མ་སྨྲས་
པར་ཆོས་སྟོན་པ་ཡོད་པར་གསུངས་པས། དོན་དུ་ངག་མ་སྨྲས་པར་ཚིག་སྟོན་པ་མེད་ཀྱང་དོན་སྟོན་པ་
ཡོད་ཅེས་གོ་བགོས་པས་ གདམས་ངག་ཡིན་ན། ངག་ཡིན་པས་ཁྱབ་པ་ཁས་བླངས་སོ། །འོ་ན། སངས་རྒྱས་
ཀྱི་ཐུགས་རྗེའི་དབང་གིས་ལྗོན་ཤིང་རླུང་གིས་བསྐུལ་བ་ལ་བརྟེན་ནས་བྱུང་ བའི་ འདུས་བྱས་མི་རྟག་པར་་་་་
སྟོན་པའི་མདོ་ཆོས་ཅན། ངག་ཡིན་པར་ཐལ། གདམས་ངག་ཡིན་པའི་ཕྱིར། འདོད་ན། དེ་སངས་རྒྱས་
ཀྱི་ངག་ཡིན་པར་ཐལ། འདོད་པའི་ཕྱིར། འདོད་ན། སངས་རྒྱས་ཀྱི་ཞལ་ནས་གསུངས་པའི་ངག་ཡིན་
པར་ཐལ། འདོད་པའི་ ཕྱིར་ན་མ་ཁྱབ་སྟེ། གཞི་གྲུབ་ན། སྟོན་པས་གསུངས་པས་ཁྱབ་ཀྱང་། སྟོན་པའི་
ཞལ་ནས་གསུངས་པ་ལ་མངོན་པར་བསྟོད་དོ། །ཞེས་སྨྲས་པའི་ ཕྱིར། རྩ་བར་འདོད་ན། དེ་ཆོས་ཅན།
ཞལ་ནས་གསུངས་པའི་བཀའ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། རྗེས་སུ་གནང་བ་
དང་། བྱིན་གྱིས་བརླབས་པའི་ བཀར་འདུས་པའི་ ཕྱིར། གཞན་ཡང་། དེ་སངས་རྒྱས་ཀྱིས་གསུངས་པར་
ཐལ། གསུང་རབ་བརྗོད་བྱ་ཐམས་ཅད་སངས་རྒྱས་ཀྱིས་ གསུངས་པའི་ ཕྱིར། བྱས་པ་ལ་ཁོ་ན་རེ། རྫུན་ཚིག་
ཆོས་ཅན། སངས་རྒྱས་ཀྱིས་ གསུངས་པར་ཐལ། འདོད་པའི་ཕྱིར། འདོད་ན་སངས་རྒྱས་ཀྱིས་རྫུན་ཚིག་
གསུངས་པར་ཐལ། རྫུན་ཚིག་སངས་རྒྱས་ཀྱིས་གསུངས་པའི་ ཕྱིར་ན་མ་ཁྱབ་བོ། །ཡང་དེ་ཆོས་ཅན། །
སངས་རྒྱས་ཀྱི་གསུང་ཡིན་པར་ཐལ། སངས་རྒྱས་ཀྱི་ངག་ཡིན་པའི་ ཕྱིར། འདོད་ན། མ་ཡིན་པར་
ཐལ༑ ལྗོན་ཤིང་རླུང་གིས་བསྐུལ་བའི་སྒྲ་ཡིན་ པའི་ ཕྱིར་ཟེར་ན། རྟགས་མ་གྲུབ་སྟེ། དེ་ལྗོན་ཤིང་ཆུང་
གིས་བསྐུལ་བ་ལས་བྱུང་ བའི་སྒྲ་ཡིན་ཀྱང༌། ལྗོན་ཤིང་རླུང་ གིས་བསྐུལ་བའི་སྒྲ་མ་ཡིན་པའི་ ཕྱིར། དེར་
ཐལ༑ སུམ་ཅུ་རྩ་གསུམ་གྱི་ ལྷའི་རྔ་བོ་ཆེ་ལས་བྱུང་ བའི་ཆོས་ཀྱི་སྡོམ་བཞི་སྟོན་པའི་མདོ་དེ་ཡང་རྔ་བོ་ཆེ་ལས་
བྱུང་ བའི་སྒྲ་ཡིན་ཀྱང་། རྔ་བོ་ཆེའི་སྒྲ་མ་ཡིན་པའི་ཕྱིར་དང་། ཆུ་སྒྲ་ལས་བྱུང་ བའི་འདུས་བྱས་མི་རྟག་
པར་སྟོན་པའི་མདོ་ཞིག་ཀྱང་ཡོད་དགོས་པས་དེ་ཡང་ཆུ་སྒྲ་ལས་བྱུང་ བའི་སྒྲ་ཡིན་ཀྱང་། ཆུ་སྒྲ་མ་ཡིན་
པའི་ཕྱིར་ཏེ། རྒྱུད་ཀྱིས་བསྡུས་པའི་ སྒྲ་ཡིན་པའི་ཕྱིར་རོ། ། གཞན་ཡང་ཤེར་སྙིང་གི་ནང་ཚན་དུ་གྱུར་པའི་
གཟུགས་སྟོང་ངོ། །ཞེས་པའི་མདོ་ལྟ་བུ་དང་། གནོད་སྦྱིན་སོགས་མི་མ་ཡིན་གྱི་ངག་ལས་བྱུང་ བའི་ཆོས་
572



ཐམས་ཅད་བདག་མེད་པའོ། ། ཞེས་སྟོན་པའི་མདོ་རྣམས་ཀྱང་སངས་རྒྱས་ཀྱི་ངག་ཡིན་པར་ཐལ།
འདོད་པའི་ ཕྱིར་ན་མི་མཚུངས་ཏེ། འདི་གཉིས་རིམ་པ་བཞིན་དུ་ཏིང་ངེ་འཛིན་གྱིས་བྱིན་གྱིས་བརླབས་པ་་
དང་། ཐུགས་ཡེ་ཤེས་ཀྱིས་བྱིན་གྱིས་བརླབས་པའི་མདོ་ཡིན་ལ། གོང་གི་མདོ་དེ་རྣམས་ཐུགས་བདེན་
པའི་ སྟོབས་ཀྱིས་བྱིན་གྱིས་བརླབས་པའི་མདོ་ཡིན་པའི་ ཕྱིར་རོ། ། ལྷག་པར་ ཤེར་སྙིང་གི་ནང་ཚན་དུ་གྱུར་
པའི་ལེགས་སོ། །ལེགས་སོ། །རིགས་ཀྱི་བུ་དེ་དེ་བཞིན་ནོ། །རིགས་ཀྱི་བུ་དེ་དེ་བཞིན་ཏེ། ཇི་ལྟར་ཁྱོད་
ཀྱིས་བསྟན་པ་དེ་བཞིན་དུ་ཤེར་ཕྱིན་ཟབ་མོ་ལ་སྤྱད་པར་བྱ་སྟེ། དེ་དེ་བཞིན་གཤེགས་པ་རྣམས་ཀྱང་རྗེས་
སུ་ཡི་རང་ངོ། །ཞེས་པའི་མདོ་འདི་ཙམ་མ་གཏོགས་ གཞན་རྣམས་ནི་བཀའ་བསྡུས་སོ་དང་། ཤཱརིའི་བུ་
དང༌། འཕགས་པ་སྤྱན་རས་གཟིགས་ཀྱི་ངག་ཅི་རིགས་པར་འདུས་པའི་ ཕྱིར། སངས་རྒྱས་ཤཱཀྱ་ཐུབ་
པའི་ངག་མ་ཡིན་ནོ། །ཞེས་བརྗོད་ན་ཅི་འདྲར་འགྱུར་སྙམ་མོ། །ཡིག་ཆར། སངས་རྒྱས་འཕགས་པས་
ཐེག་ཆེན་གདམས་ངག་ཉན་པ་ཡོད་པའི་སྒྲུབ་བྱེད་མང་དུ་འ ཕ ངས་ཀྱང་འོག་ཏུ་གདམས་ངག་ཉན་པའི་ས་་
མཚམས་འཇོག་པའི་ཚེ། ཉན་པའི་ས་མཚམས། རང་གི་བྱང་ཆུབ་མངོན་དུ་བྱེད་པ་གདམས་ངག་ལ་རག་
ལས་པས། གདམས་ངག་ཉན་པའི་ ས་མཚམས་ལམ་མ་ཞུགས་ནས་རྒྱུན་མཐའི་སྔ་ལོགས་ཚུན་ཆད་ན་
ཡོད༑ ཞེས་གསུངས་པ་ནི། རང་ གིས་བྱང་ཆུབ་ཐོབ་ ཕྱིར་དུ་ཉན་པའི་དབང་དུ་བྱས་པར་མངོན་ནོ། །
སྐྱབས་གསུམ་སྤྱི་དོན་ལས། རྒྱལ་བོ་ང་ལས་ནུ་ད་ལྟར་གྱི་དུས་སུ་སྟོན་པ་ཤཱཀྱ་ཐུབ་པ་མ་ཡིན་པར་
གསུངས་ཀྱང་། མཐའ་དཔྱོད་ལས། རྒྱལ་བོ་ང་ལས་ནུ་ད་ལྟར་གྱི་ དུས་སུ་སྟོན་པ་ཤཱཀྱ་ཐུབ་པ་
ཡིན་པ་དང་། སྟོན་པ་ཤཱཀྱ་ཐུབ་པ་རྒྱལ་ བོ་ང་ལས་ནུའི་ དུས་སུ་རྒྱལ་ བོ་ང་ལས་ནུ་ཡིན་ཞེས་གསུངས་པ་
འཐད་དེ། རྒྱུན་མཐའ་སངས་རྒྱས་པའི་ཚེ་སངས་རྒྱས་འཕགས་པ་ཡིན། དེའི་ཚེ་རྒྱུན་མཐའི་ཡེ་ཤེས་རྣམ་
མཁྱེན་ཡིན། ཞེས་པ་དང་། གཉིས་པའི་མཐའ་དཔྱོད་དུ། སེམས་ ཅན་ཐམས་ཅད་སངས་རྒྱས་པའི་ཚེ་
སངས་རྒྱས་འཕ གས་པ་ཡིན་ཞེས་གསུངས་པ་རྣམས་དང་རིགས་པ་ཀུན་ནས་མཚུངས་པའི་ཕྱིར། འོ་ན།
སྟོན་པ་ཤཱཀྱ་ཐུབ་པ་དེ་རྒྱལ་ བོ་ང་ལས་ནུའི་དུས་སུ་སྟོན་པ་ཤཱཀྱ་ཐུབ་པའི་རྒྱུར་གྱུར་ པའི་རྒྱལ་ བོ་ང་ལས་་་་་་
ནུ་ཡིན་པར་ཐལ། དེ་དེའི་དུས་སུ་རྒྱལ་བོ་ང་ལས་ནུ་ཡིན་པའི་ ཕྱིར། འདོད་ན། དེ་དེའི་ དུས་སུ་་
སྟོན་པ་ཤཱཀྱ་ཐུབ་པའི་རྒྱུ་ཡིན་པར་ཐལ། འདོད་པའི་ཕྱིར་ན་མ་ཁྱབ་སྟེ། སེམས་ ཅན་ཐམས་ཅད་
སངས་རྒྱས་པའི་ ཚེ་མི་རྟག་པ་ ཡིན་པར་ཐལ། དེ་དེའི་ མི་རྟག་པར་ གྱུར་པའི་སངས་རྒྱས་འཕགས་པ་ ཡིན་
པའི་ཕྱིར། ཁྱབ་པ་ཁས། གོང་དུ་འདོད་ན། སྟོན་པ་ཤཱཀྱ་ཐུབ་པ་དེ་སྟོན་པ་ཤཱཀྱ་ཐུབ་པའི་རྒྱུར་ གྱུར་
པའི་དུས་སྲིད་ པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཁྱོད་ཁྱོད་ཀྱི་རྒྱུར་གྱུར་ པ འི དུས་
573



མི་སྲིད་ པར་ཐལ། ཁྱོད་བདག་མེད་ ཡིན་པའི་ཕྱིར། གོང་དུ། རྒྱུན་མཐའ་བ་སངས་རྒྱས་པའི་ཚེ་རྒྱུན་
མཐའི་ཡེ་ཤེས་རྣམ་མཁྱེན་ ཡིན་བྱས་པ་ལ། འོ་ན། དེའི་ཚེ་དེ་སངས་རྒྱས་འཕགས་པའི་རྒྱུད་ལ་ཡོད་
པར་ཐལ། འདོད་པའི་ ཕྱིར། འདོད་ན། དེའི་ཚེ་དེ་ཡོད་པར་ཐལ། འདོད་པའི་ ཕྱིར་ན་མ་ཁྱབ།
ཡང་དེའི་ཚེ་སངས་རྒྱས་འཕགས་པའི་རྒྱུད་ལ་རྒྱུན་མཐའི་ཡེ་ཤེས་ཡོད་པར་ཐལ། དེའི་ཚེ་རྒྱུན་མཐའི་ཡེ་
ཤེས་སངས་རྒྱས་འཕགས་པའི་རྒྱུད་ལ་ཡོད་ པའི་ ཕྱིར་ན་མ་ཁྱབ། འདོད་མི་ནུས་ཏེ། དེའི་ སངས་རྒྱས་
འཕ གས་པའི་རྒྱུད་ལ་བྱང་སེམས་ཀྱི་མཁྱེན་པ་མེད་ པའི་ ཕྱིར། མཐའ་དཔྱོད་དུ། སངས་རྒྱས་འཕགས་པ་
ཡིན་ན་ད་ལྟར་གྱི་དུས་སུ་སངས་རྒྱས་ཡིན་པས་ཁྱབ་པར་ གསུངས་ཀྱང༌། སྤྱི་དོན་དུ། དེ་ལྟར་མ་ཁྱབ་
པར་ གསུངས་པ་འཐད་པར་མངོན་ནོ། །གལ་ཏེ། དེ་ལྟར་ཁྱབ་པར་ཐལ། མདུན་གྱི་སྐྱེས་བུ་ལན་
འདེབས་པ་པོ་སངས་རྒྱས་པའི་སངས་རྒྱས་དེ་ལྟར་ཡིན་པའི་ཕྱིར་ཏེ། ཁྱི་རྒན་རྒྱ་བོ་སངས་རྒྱས་པའི་
སངས་རྒྱས་དེ་ལྟར་ཡིན་པའི་ཕྱིར་ན་མི་མཚུངས་ཏེ། སྐབས་འདིའི་མདུན་གྱི་སྐྱེས་བུ་ལན་འདེབས་པ་
བོ། ཞེས་པ་ནི་ད་ལྟར་དུས་སུ་སངས་མ་རྒྱས་པའི་གང་ཟག་ཞིག་ལ་བཏགས་པ་ཡིན་ཞིང་། ཁྱི་རྒན་རྒྱུ་
བོ་ལ་ད་ལྟར་གྱི་དུས་སུ་སངས་རྒྱས་ཟིན་པའང་ཡོད་པའི་ཕྱིར། བྱས་པ་ལ། ཁོ་ན་རེ། ཁྱི་རྒན་
རྒྱ་བོ་སངས་རྒྱས་པའི་སངས་རྒྱས་ཆོས་ཅན། ད་ལྟར་གྱི་དུས་སུ་སངས་རྒྱས་པའི་སངས་རྒྱས་ཡིན་པར་
ཐལ། ད་ལྟར་གྱི་དུས་སུ་སངས་རྒྱས་ཡིན་པའི་ཕྱིར། འདོད་ན། དེ་ཆོས་ཅན་ད་ལྟར་གྱི་དུས་སུ་ཁྱི་རྒན་
རྒྱ་བོ་སངས་རྒྱས་པའི་སངས་རྒྱས་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཁྱི་
རྒན་རྒྱ་བོ་ད་ལྟར་གྱི་དུས་སུ་སངས་རྒྱས་པའི་སངས་རྒྱས་ཡིན་པར་ཐལ། འདོད་པའི་ ཕྱིར། འདོད་ན།
དེ་ཆོས་ཅན། ཁྱི་རྒན་རྒྱ་བོ་སངས་རྒྱས་པའི་སངས་རྒྱས་ཡིན་པར་ཐལ། འདོད་པའི་ཕྱིར། འདོད་
ན། དེ་ཆོས་ཅན། ཁྱི་རྒན་རྒྱུ་བོ་སངས་རྒྱས་ཡིན་པར་ཐལ། ཁྱི་རྒན་རྒྱ་བོ་སངས་རྒྱས་པའི་སངས
རྒྱས་ཡིན་པའི་ ཕྱིར་ཟེར་ན། འདི་དག་ཁས་ལེན་པའི་ཚེ་སྔར་བཤད་པ་ལྟར། ཁྱོད་སྒྲ་སྦྱར་ནས་ལན་
འདེབས་དགོས་ཏེ། དེ་ལྟར་མ་སྦྱར་ན། ཁྱི་རྒན་རྒྱ་བོ་སངས་རྒྱ་པའི་སངས་རྒྱས་ཆོས་ཅན། ཁྱི་
རྒན་རྒྱ་བོ་སངས་རྒྱས་པའི་སངས་རྒྱས་མ་ཡིན་པར་ཐལ། ཁྱི་རྒན་རྒྱ་བོ་སངས་མ་རྒྱས་པའི་སེམས་ ཅན་
ཡིན་པའི་ཕྱིར་ཏེ། དེ་སེམས་ཅན་ཡིན་པའི་ཕྱིར། ཞེས་འ ཕ ངས་ན། ལན་མི་ཐེབས་པའི་ཕྱིར། ཡང་
ཁ་ཅིག སངས་རྒྱས་འཕགས་པའི་རྒྱུད་ལ་སྐྱབས་འགྲོ་ཡོད་དམ་མེད། མེད་ན། ཕྱི་ནང་གི་ཁྱད་པར་
དཀོན་མཆོག་གསུམ་ལ་སྐྱབས་སུ་འགྲོ་བའི་སྐྱབས་འགྲོ་ཡོད་མེད་ཀྱི་སྒོ་ནས་འཇོག་མི་རིགས་པར་ཐལ།
འདོད་པའི་ཕྱིར། འདོད་ན། ལམ་རིམ་སོགས་དང་འགལ་ལོ། །དེར་མ་ཟད། སངས་རྒྱས་འཕགས་
574



པས་ཐེག་པ་ གསུམ་ གྱི་གང་ཟག་ལ་ཕྱག་འཚལ་བ་དང༌། སྐྱབས་སུ་འགྲོ་བ་ཡང་མེད་པར་ཐལ། འདོད་
པའི་ ཕྱིར། འདོད་ན། སངས་རྒྱས་ཀུན་ལ་ཕྱག་འཚལ་ལོ། །ཞེས་སོགས་གསུངས་པ་དང་ འ གལ་ལོ།།
སངས་རྒྱས་འཕགས་པའི་རྒྱུད་ལ་སྐྱབས་འགྲོ་ཡོད་ན་ཡང་མི་རིགས་ཏེ། དཀོན་མཆོག་ལ་སྐྱབས་སུ་འགྲོ་
བ་ལ། རང་ཉིད་འཁོར་བ་དང་ངན་སོང་གི་སྡུག་བསྔལ་ལ་འཇིགས་ཤིང་སྐྲག་པ་དང༌། དེ་ལས་སྐྱོབ་པའི་
ནུས་པ་དཀོན་མཆོག་གསུམ་ལ་ཡོད་པར་ཡིད་ཆེས་པའི་ཡིད་ཆེས་ཀྱི་དད་པ་ གཉིས་ལ་བརྟེན་ནས་སྐྱབས་སུ་
འགྲོ་དགོས་པ་གང་ཞིག དེ་ལྟར་འགྲོ་བ་ལ་རྒྱུ་གཉིས་པོ་དེ་ཚང་དགོས་པའི་ཕྱིར་ན་མ་ཁྱབ་སྟེ། སྤྱིར་དཀོན་
མཆོག་ལ་སྐྱབས་སུ་འགྲོ་བ་ལ་རྒྱུ་གཉིས་ལ་བརྟེན་ནས་སྐྱབས་སུ་འགྲོ་དགོས་ཀྱང་། དེ་འདྲའི་རྒྱུ་གཉིས་ལ་
བརྟེན་ནས་སྐྱབས་སུ་འགྲོ་དགོས་པའི་ངེས་པ་མེད་ པའི་ཕྱིར། སངས་རྒྱས་འཕགས་པ་དེ་དེ་འདྲའི་རྒྱུ་
གཉིས་ལ་བརྟེན་ནས་སྐྱབས་སུ་མི་འགྲོ་ཡང་སེམས་ཅན་གཞན་འཁོར་བ་དང་ངན་སོང་གི་སྡུག་བསྔལ་གྱི་་་་་
མནར་བ་ལ་མི་བཟོད་པ་དང༌། དེ་དག་སྡུག་བསྔལ་ལས་སྐྱོབ་པའི་ནུས་པ་དཀོན་མཆོག་ལ་ཡོད་པར་ཡིད་
ཆེས་ཀྱི་དད་པ་ གཉིས་ལ་བརྟེན་ནས་སྐྱབས་སུ་འགྲོ་བའི་ཕྱིར་དང༌། སྐྱེས་བུ་ཆུང་འབྲིང་ཆེ་གསུམ་གྱི་སྐྱབས་
འགྲོ་ལ་ཡང་རྒྱུའི་སྒོ་ནས་སྐྱབས་སུ་འགྲོ་ཚུལ་མི་འདྲ་བའི་ཁྱད་པར་ཡོད་པའི་ཕྱིར། ཞེས་བརྗོད་དམ་སྙམ་
མོ༑ །བདེན་གཉིས་མཐའ་དཔྱོད་དུ། ཤེས་པ་དང་རྣམ་མཁྱེན་ལ་སྣང་བ་གཉིས་སྣང་བ་ལྟར་གྲུབ་པར་
གསུངས་ཀྱང་།
སྤྱི་དོན་ལས། དེ་དང་སྣང་བ་ལྟར་མ་གྲུབ་པར་ གསུངས་པ་འཐད་དམ་སྙམ་སྟེ། དབུ་མའི་སྐབས་
སུ་ཡང་སྣང་བ་ལྟར་གྲུབ་པ་དང་དོན་དམ་བདེན་པ་དོན་གཅིག སྣང་བ་ལྟར་མ་གྲུབ་པའི་ཆོས་དང་ཀུན་
རྫོབ་བདེན་པ་དོན་གཅིག་ཏུ་ཁས་ལེན་དགོས་པའི་ཕྱིར་རོ། །དེ་ལྟར་ཁས་ལེན་དགོས་པའི་རྒྱུ་མཚན་ནི།
ཀུན་རྫོབ་བདེན་པ་རྣམ་པ་བདེན་གྲུབ་སྣང་། དོན་དམ་བདེན་པ་རྣམས་བདེན་མེད་དུ་སྣང་བའི་རྒྱུ་
མཚན་གྱིས་ཡིན་ལ། དེ་ཡང་། རང་མངོན་སུམ་དུ་རྟོགས་པའི་བློ་ལ་དེ་ལྟར་སྣང་བའི་སྒོ་ནས་་
བཞག་པ་ཡིན་གྱི། ཀུན་རྫོབ་བདེན་མེད་དུ་སྣང་བའི་བློ་དང་དོན་དམ་བདེན་གྲུབ་ཏུ་སྣང་བའི་བློ་མེད་པ་
ནི་མ་ཡིན་ནོ། །སྤྱི་དོན་ལས་ཡང་དག་ཀུན་རྫོབ་ཀྱི་མཚན་ཉིད་ཀྱི་ཟུར་དུ། ཀུན་རྫོབ་དང་ལོག་པའི་ཀུན་
རྫོབ་གང་རུང་ཞིག་ཅེས་སྦྱར་འདུག་ཀྱང་། མཐའ་དཔྱོད་ལས། ཀུན་རྫོབ་བདེན་པ་གང་ཞིག ཅེས་སྦྱར་
བ་འཐད་རིགས་ཏེ། སྤྱི་དོན་ལྟར་ན། གང་ཟག་གི་བདག་དང་ བདེན་གྲུབ་སོགས་ ཀྱང་། ཀུན་རྫོབ་ཏུ་
ཐལ་བའི་ཕྱིར་རོ། །བདེན་བཞིའི་ སྤྱི་མཐའ་གཉིས་སུ། ངེས་པའི་རྒྱུན་ཞུགས་སྲིད་པ་ལན་བདུན་པ་སྡུག་
བདེན་མ་ཡིན་པར་གསུངས་ཀྱང་། བཞི་བའི་མཐའ་དཔྱོད་སོགས་ལས། དེ་ལས་ཉོན་གྱི་གཞན་དབང་
575



དུ་ གྱུར་པའི་ཟག་བཅས་ཡིན་པས་སྡུག་བདེན་ཡིན་ཞེས་གསུངས་པ་འཐད་པར་སྣང་སྟེ། སྐབས་འདི་དང་
བཞི་བའི་མཐའ་དཔྱོད་དུ། ཉན་ཐོས་སྦྱོར་ལམ་སྡུག་བདེན་དུ་གསུངས་པས་སྲིད་པ་ཐ་མ་ བའི་ཉན་ཐོས་
སྦྱོར་ལམ་པ་སྡུག་བདེན་དུ་རིགས་ པས་གྲུབ་ཅིང་། བསམ་གཟུགས་ཀྱི་སྤྱི་མཐའ་ གཉིས་ཀར་ཡང་ གཟུགས་
སུ་ཉེར་འགྲོའི་ཕྱིར་མི་འོང་སྐྱེ་འདའ་བ་གཟུགས་ཀྱི་སྐྱེ་སྲིད་དུ་སྐྱེས་མ་ཐག་པའི་ཕྱིར་མི་འོང་དི་ལས་ཉོན་གྱི་
གཞན་དབང་དུ་ གྱུར་ པའི་ཟག་བཅས་ཡིན་པས་སྡུག་བདེན་དུ་གསུངས་པ་གང་ཞིག སྲིད་པ་ཐ་མ་བའི་
ཉན་ཐོས་སྦྱོར་ལམ་པ་དང་དེ་འདྲའི་ ཕྱིར་མི་འོང་རྣམས་ལས་ཉོན་གྱི་ གཞན་དབང་དུ་གྱུར་པའི་ཟག་བཅས་
དང་སྡུག་བདེན་ཡིན་ན། འདོད་པར་ ལས་ཉོན་གྱི་སྐྱེ་སྲིད་ བཅུ་བཞི་ལེན་པའི་རྒྱུན་ཞུགས་ཏེ། ལས་ཉོན་
གྱི་གཞན་དབང་དུ་གྱུར་པའི་སྡུག་བདེན་ཡིན་པ་ལྟ་ཅི་སྨོས་པའི་ཕྱིར། འོ་ན། ལམ་རིམ་ཆེན་མོ་ལས།
བདག་འཛིན་གྱི་དབང་དུ་འགྲོ་བ་དེ་སྲིད་དུ་འཕེན་བྱེད་ཀྱི་ ལས་གསོག་ཅིང་། བདག་མེད་མངོན་སུམ་དུ་
རྟོ གས་ནས་མི་གསོག་པར་གསུངས་པའི་དགོངས་པ་དང་བསྟུན་ན། བདག་འཛིན་གྱི་དབང་དུ་སོང་བའི་
འཕགས་པ་ནི་འཇོག་དཀའ་བས་འཛིན་མཚམས་ཀྱི་ ལན་ཅི་འདེབས་དཔྱད་དགོས་སོ། །ལྷག་བཅས་མྱང་
འདས་ལ་གནས་པའི་ཉན་ཐོས་དགྲ་བཅོམ་པ་དང༌། དེའི་རྒྱུད་ཀྱི་གཟུགས་ཕུང་ནི་ལས་ཉོན་གྱི་དབང་
གིས་བྱུང་བའི་ ཟག་བཅས་ཡིན་པའི་རྒྱུ་མཚན་གྱིས་སྡུག་ བདེན་དུ་འཇོག་པ་ལས། ལས་ཉོན་གྱི་གཞན་
དབང་དུ་གྱུར་པའི་ཟག་བཅས་ཡིན་པའི་རྒྱུ་མཚན་གྱིས་དེར་མི་འཇོག་སྟེ། དེ་རྣམས་ལས་ཉོན་གྱི་ གཞན་
དབང་དུ་གྱུར་པའི་ ཟག་བཅས་མ་ཡིན་པའི་ཕྱིར། དེར་ཐལ། ལས་ཉོན་གྱི་ གཞན་དབང་དུ་གྱུར་པའི་དག་
བཅོམ་པ་མེད་པའི་ཕྱིར། དེར་ཐལ། ལས་ཉོན་གྱི་དབང་དུ་སོང་བའི་དགྲ་བཅོམ་པ་མེད་པའི་ཕྱིར།
དེར་ཐལ། ལས་ཉོན་དུག་གསུམ་གྱི་དབང་དུ་སོང་བའི་དགྲ་བཅོམ་པ་མེད་ པའི་ཕྱིར། འོ་ན། ངེས་
པའི་རྒྱུན་ཞུགས་སྲིད་ པ་ལན་བདུན་པ་པའི་རྒྱུད་ཀྱི་ཡིད་གྱི་རྣམ་པར་ཤེས་པ་སྡུག་བདེན་ཡིན་པར་ཐལ། །
ངེས་པའི་རྒྱུན་ཞུགས་སྲིད་ པ་ལན་བདུན་པ་པ་སྡུག་བདེན་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། དེ་
ལས་ཉོན་གྱི་གཞན་དབང་དུ་གྱུར་པའི་ཟག་བཅས་དང་ལས་ཉོན་གྱི་དབང་གིས་བྱུང་བའི་ ཟག་བཅས་་་་་
གང་རུང་ཡིན་པའི་ཕྱིར། འོ་ན། འདོད་པའི་རྟེན་ཅན་གྱི་བྱང་སེམས་སྦྱོར་ལམ་པ་དང་ཚེ་ གཅིག་གིས་
བསྡུས་པའི་བྱང་སེམས་མཐོང་ལམ་པའི་རྒྱུད་ཀྱི་ གཟུགས་ཕུང་དེ་ཡང་སྡུག་བདེན་ཡིན་པར་ཐལ། དེ་ལས་
ཉོན་གྱི་དབང་ གིས་ བྱུང་བའི་ ཟག་བཅས་པིན་པའི་ཕྱིར་ཏེ། དེ་འདྲའི་བྱང་སེམས་མཐོང་ལམ་པའི་སྐྱེ་
བ་དེ་ལས་ཉོན་གྱི་དབང་གིས་བྱུང་བའི་སྐྱེ་བ་ཡིན་པའི་ཕྱིར་ཟེར་ན་མི་འཐད་དེ། བསམ་གཟུགས་དང་།
རྟེན་འབྲེལ་གྱི་དོགས་གཅོད་དུ་བཀོད་པའི་ལུང་རིགས་རྣམས་ཀྱིས་གནོད་པའི་ཕྱིར། །
ག
，
576



མཐའ་དཔྱོད་དུ། ཉན་ཐོས་ལྷག་བཅས་པའི་རྒྱུད་ཀྱི་ གཟུགས་ཕུང་དེ་ཟག་པ་དང་བཅས་ཞེས་གོང་
འོག་གཉིས་སུ་འབྱུང་བའི། སྐབས་གཉིས་པའི་སྤྱི་མཐའ་ གཉིས་དང༌། བྱང་རྩེའི་ཡིག་ཆར། དེའི་
རྒྱུད་ལ་ཟག་པ་དང་བཅས་པའི་ཆོས་མེད་པར་ གསུངས་པ་འཐད་དེ། དེའི་རྒྱུད་ལ་རང་རྒྱུད་ཀྱི་ ཟག་པ་
དང་བཅས་པའི་ཆོས་ཀྱང་མེད། གཞན་རྒྱུད་ཀྱི་ཟག་པ་དང་བཅས་པའི་ཆོས་ཀྱང་མེད་པའི་ཕྱིར། སྤྱི་
དོན་དུ། མི་ཤེས་པ་ཀུན་ཤེས་པའི་དབང་པོ། ཉན་ཐོས་དགྲ་བཅོམ་པའི་རྒྱུད་ལ་བཞག་ཀྱང་། མཐའ་
དཔྱོད་དུ། དེ་ཉན་ཐོས་སྒོམ་ལམ་པའི་རྒྱུད་ལ་བཞག་པ་འཐད་པར་རིགས་ཏེ། སྤྱིར་དགྲ་བཅོམ་པའི་
རྒྱུད་ལ་དེ་ཡོད་དུ་ཆུག་ཀྱང༌། ཉན་ཐོས་དགྲ་བཅོམ་པའི་རྒྱུད་ལ་ནི་དེ་བཞག་པར་ དཀའ་ བའི་ཕྱིར་ཏེ། ཆོས་
མངོན་པ་ལས། ཀུན་ཤེས་བྱེད་པའི་ དབང་ བོ། ཀུན་ཤེས་པའི་དབང་པོ། ཀུན་ཤེས་ལྡན་ པའི་ དབང་པོ་
རྣམས་མཐོང་སྒོམ་མི་སློབ་ལམ་ གསུམ་ རིམ་པ་ལྟར་འཇོག་པར་གསུངས་པའི་ཕྱིར། སྦྱོར་ལམ་གྱི་སྤྱི་མཐའ་
གཉིས་ཀར། བྱང་ཆུབ་དང་འཕགས་ལམ་ཡན་ལག་གི་སེམས་རྟེན་དུ་གྱུར་པའི་འདོད་རྩེའི་སེམས་ཡོད་
པར་ གསུངས་པ་ནི། ཐེག་པ་གསུམ་པོའི་དབང་དུ་བྱས་ཀྱང་བོཞག་དཀའ་སྟེ། མཛོད་ལས། བྱང་
ཆུབ་དང་ནི་ལམ་ཡན་ལག མ་ གཏོ གས་འདོད་ཁམས་སྲིད་ རྩེའི་ན། ཞེས་གསུངས་པའི་ཕྱིར། དེས་ན།
འདོད་རྩེའི་སེམས་ལས་སྐྱེས་པའི་དེ་དག་ཡོད་པ་ལ་དགོངས་སོ། །ཐེག་ཆེན་གྱི་སྦྱོར་ལམ་དངོས་སུ་གསར་
དུ་སྐྱེ་བའི་སེམས་རྟེན་ལ། བསམ་གཏན་ས་དྲུག་མེད་ཀྱང་། དེ་དངོས་སུ་གསར་དུ་སྐྱེ་བའི་སེམས་རྟེན་
ཡིན་ན། བསམ་གཏན་ས་དྲུག་གང་རུང་ཡིན་དགོས་པའི་ གསུངས། དེ་ལ་ཁ་ཅིག ཐེག་ཆེན་གྱི་སྦྱོར་
ལམ་དེ་བསམ་གཏན་ས་དྲུག་གང་རུང་ལ་བརྟེན་ནས་དངོས་སུ་གསར་དུ་སྐྱེ་བར་ཐལ། འདོད་པའི་ཕྱིར།
འདོད་མི་ནུས་ཏེ། དེ་བསམ་ གཏན་དང་པོའི་ཉེར་སྔོགས་ལ་བརྟེན་ནས་དངོས་སུ་གསར་དུ་མི་སྐྱེ།
བསམ་གཏན་གྱི་དངོས་གཞི་ལྔ་བོ་གང་རུང་ལ་བརྟེན་ནས་ ཀྱང་དངོས་སུ་གསར་དུ་མི་སྐྱེ་བའི་ཕྱིར། དང་
པོ་མ་གྲུབ་ན། ཡིག་ཆ་དང་འགལ། གཉིས་པ་མ་གྲུབ་ན། དེ་བསམ་གཏན་དང་པོའི་དངོས་གཞི་ལ་
བརྟེན་ནས་དངོས་སུ་གསར་དུ་སྐྱེ་བར་ཐལ། འདོད་པའི་ ཕྱིར། འདོད་ན། དེ་བསམ་གཏན་དང་པོའི་
དངོས་གཞི་སྙོམས་འཇུག་ཡིན་པར་ཐལ། འདོད་པའི་ཕྱིར། ཁྱབ་སྟེ། དེ་བསམ་གཏན་བཞི་བ་ལ་བརྟེན་
ནས་དངོས་སུ་གསར་དུ་སྐྱེ་ན། དེ་བསམ་གཏན་བཞི་བའི་དངོས་གཞི་ཡིན་དགོས་པར་ གསུངས་པ་གང་
ཞིག རྒྱུ་མཚན་མཚུངས་པའི་ཕྱིར། གཞན་ཡང་། དེ་བསམ་གཏན་དང་པོའི་དངོས་གཞི་སྙོམས་འཇུག་
གི་ངོ་བོར་སྐྱེས་པར་ཐལ། དེ་བསམ་ གཏན་དང་པོའི་དངོས་གཞི་སྙོམས་འཇུག་ལ་བརྟེན་ནས་དངོས་སུ་
གསར་དུ་སྐྱེ་བའི་ཕྱིར། ཁྱབ་སྟེ། ལམ་དེ་ས་དེ་ལ་བརྟེན་པའི་དོན། ལམ་དེ་ས་དེའི་ངོ་བོར་སྐྱེས་པ་ལ་
ས
རྟེ
577



རིགས་པའི་ཕྱིར། དེ་བསམ་གཏན་ས་དྲུག་གང་རུང་ལ་བརྟེན་ནས་དངོས་སུ་གསར་དུ་མི་སྐྱེ་ན་ཡང་མི་
འཐད་དེ། དེ་དངོས་སུ་གསར་དུ་སྐྱེ་བའི་སེམས་རྟེན་ལ་བསམ་གཏན་ས་དྲུག་གང་ཡང་མེད་པར་ཐལ།
དེ་བསམ་གཏན་ས་དྲུག་གང་རུང་ལ་བརྟེན་པ་དངོས་སུ་གསར་དུ་མི་སྐྱེ་བའི་རིགས་འདོད་ན། དེ་དངོས་
སུ་གསར་དུ་སྐྱེ་བའི་སེམས་རྟེན་མེད་པར་ཐལ། འདོད་པའི་ཕྱིར་ཟེར་ན། དེ་བསམ་གཏན་ས་དྲུག་གང་
རུང་ལ་བརྟེན་ནས་སྐྱེ་ཡང་། བསམ་ གཏན་ས་དྲུག་གི་ནང་ནས་འདི་ལ་བརྟེན་ནས་སྐྱེ་ཞེས་ཁ་ཚོན་མི་
གཅོད་དོ། །དེ་བསམ་ གཏན་དང་པོའི་ དངོས་གཞི་ནས་བཞི་བའི་དངོས་གཞི་ བར་རེ་རེ་ལ་བརྟེན་ནས་
དངོས་སུ་གསར་དུ་སྐྱེ་བ་ཡོད་པའི་ཕྱིར། བྱས་པ་ལ་ཁོ་ན་རེ། ཐེག་ཆེན་གྱི་སྦྱོར་ལམ་དེ་བསམ་གཏན་དང་
པོའི་ དངོས་གཞི་ལ་བརྟེན་ནས་དངོས་སུ་གསར་དུ་སྐྱེ་བ་ཡོད་པར་ཐལ། བསམ་གཏན་དང་པོའི་ དངོས་
གཞིའི་ངོ་བོར་གྱུར་པའི་ཐེག་ཆེན་གྱི་སྦྱོར་ལམ་དེ། བསམ་གཏན་དང་པོའི་ དངོས་གཞི་ལ་བརྟེན་ནས་
དངོས་སུ་གསར་དུ་སྐྱེ་བའི་ཕྱིར། ཞེས་པའི་རྟགས་འགོད་རིགས་པར་ཐལ། དེ་ལྟར་འགོད་རིགས་པའམ།
དེ་བསམ་ གཏན་དང་པོའི་དངོས་གཞི་ལ་བརྟེན་ནས་དངོས་སུ་གསར་དུ་སྐྱེ་བའི་ཕྱིར། ཞེས་པའི་རྟགས་
འགོད་རིགས་པ་ གང་རུང་ གང་ཞི ག ཕྱི་མ་ ལྟར་འགོད་དུ་མི་རིགས་པའི་ ཕྱིར། འདོད་ན། ཐེག་ཆེན་གྱི་
སྦྱོར་ལམ་དེ་འདོད་སེམས་ལ་བརྟེན་ནས་དངོས་སུ་གསར་དུ་སྐྱེ་བ་ཡོད་པར་ཐལ། འདོད་སེམས་ཀྱི་ངོ་བོར་
གྱུར་པའི་ཐེག་ཆེན་གྱི་སྦྱོར་ལམ་དེ་འདོད་སེམས་ལ་བརྟེན་ནས་དངོས་སུ་གསར་དུ་སྐྱེས་པའི་ ཕྱིར། ཁྱབ་
པ་འགྲིག འདོད་སེམས་དེ་རང་གི་སེམས་རྟེན་དུ་གྱུར་པའི་བསམ་གཏན་ས་དྲུག་གང་རུང་ལ་བརྟེན་ནས་
དངོས་སུ་གསར་དུ་སྐྱེ་སྟེ། དེ་རང་གི་སེམས་རྟེན་དུ་གྱུར་པའི་བསམ་གཏན་དང་པོའི་དངོས་གཞི་ནས།
བཞི་བའི་དངོས་གཞི་བར་རེ་རེ་ལ་བརྟེན་ནས་དངོས་སུ་གསར་དུ་སྐྱེ་བའི་ཕྱིར་ཏེ། དེ་རེ་རེ་ལ་བརྟེན་ནས་
སྐྱེས་པའི་ཐེག་ཆེན་གྱི་སྦྱོར་ལམ་ཡོད་པའི་ཕྱིར་ཟེར་ན། དེ་རང་གི་སེམས་རྟེན་དུ་གྱུར་པའི་འདོད་སེམས་ལ་
བརྟེན་ནས་དངོས་སུ་གསར་དུ་སྐྱེ་བར་ཐལ། འདོད་སེམས་ལ་བརྟེན་ནས་སྐྱེས་པའི་དེ་ཡོད་པའི་ཕྱིར།
ཁྱབ་པ་ཁས། འདོད་ན། དེ་རང་གི་སེམས་རྟེན་དུ་གྱུར་པའི་ཁམས་གསུམ་ས་དགུ་ལ་བརྟེན་ནས་དངོས་
སུ་གསར་དུ་སྐྱེ་བར་ཐལ་ལོ། །རང་ཉིད་ཀྱི་ལམ་མ་སྒོམ་པར་སྦྱོར་ལམ་སྐྱེ་བ་མེད་ གསུངས།
དེ་ལ་ཁ་ཅིག སྦྱོར་ལམ་སྐྱེ་བ་ལ་རང་ཉིད་ཀྱི་ལམ་སྒོམ་དགོས་པས་ཁྱབ་པར་ཐལ། འདོད་པའི་
ཕྱིར། འདོ་ན། ལམ་ཞུགས་ཀྱི་གང་ཟག་ཡིན་ན་སྦྱོར་ལམ་སྐྱེ་བ་ལ་རང་ཉིད་ཀྱི་ལམ་སྒོམ་དགོས་པས་
ཁྱབ་པར་ཐལ། འདོད་པའི་ཕྱིར། འདོད་ན། སངས་རྒྱས་འཕགས་པ་ཆོས་ཅན། དེར་ཐལ། དེའི་
ཕྱིར། འདོད་ན། དེ་ཆོས་ཅན། སྦྱོར་ལམ་སྐྱེ་བ་ལ་རང་ཉིད་ཀྱི་ལམ་སྒོམ་མི་དགོས་པར་ཐལ།
578



རང་ཉིད་ཀྱི་ལམ་མ་སྒོམ་པར་སྦྱོར་ལམ་སྐྱེ་བ་ ཡོད་ པའི་ ཕྱིར། མ་གྲུབ་ན། དེ་ཆོས་ཅན། དེར་ཐལ།
རང་ཉིད་ཀྱི་ལམ་མ་ཐོབ་པར་སྦྱོར་ལམ་སྐྱེ་བ་ཡོད་པའི་ཕྱིར་ཏེ། རང་ཉིད་ཀྱི་ལམ་རྣམ་མཁྱེན་ཡིན་
པའི་ཕྱིར་ཟེར་ན། སངས་འ ཕ གས་ཀྱི་ལམ་མ་ཐོབ་པར་སྦྱོར་ལམ་ཐོབ་པ་ཡོད། སངས་འཕགས་ཀྱི་ལམ་མ་
ཐོབ་པར་སྦྱོར་ལམ་ཐོབ་པ་མེད་ཅེས་བྱེད་སྒྲ་དང་འགྲེལ་སྒྲའི་ཁྱད་པར་སྦྱར་ནས་ལན་འདེབས་དགོས་་་་་་
ཀྱང་། དེང་སང་ནི་དེ་འདྲའི་ཁྱད་པར་སྦྱར་ནས་ལན་བཏབ་ཀྱང་རྩིས་འཇོག་བྱེད་མཁན་དཀོན་པར་
འདུག་གོ །ཐེག་ཆེན་གྱི་སྦྱོར་ལམ་དེ། ཐེག་ཆེན་གྱི་སྦྱོར་ལམ་ལས་ཁྱད་ཆོས་ལྔའི་སྒོ་ནས་ཁྱད་པར་དུ་
འཕགས་གསུངས། དེ་ལ་ཁ་ཅིག ཐེག་ཆེན་གྱི་སྦྱོར་ལམ་ ཡིན་ན། ཐེག་དམན་གྱི་སྦྱོར་ལམ་ལས་ཁྱད་ཆོས་
ལྔའི་སྒོ་ནས་ཁྱད་པར་དུ་འཕགས་པས་ཁྱད་པར་ཐལ། འདོད་པའི་ཕྱིར། འདོད་ན། ཐེག་ཆེན་གྱི་སྦྱོར་
ལམ་ཡིན་ན། ཐེག་དམན་གྱི་སྦྱོར་ལམ་ལས་ཆུང་འབྲིང་ཆེ་གསུམ་གྱི་སྒོ་ནས་ཁྱད་པར་དུ་འཕགས་པས་
ཁྱབ་པར་ཐལ། འདོད་པའི་ཕྱིར། འདོད་ན། ཐེག་ཆེན་གྱི་སྦྱོར་ལམ་དྲོད་སོགས་དང་བོ་གསུམ་ཆོས་ཅན།
དེར་ཐལ། དེའི་ཕྱིར། འདོད་མི་ནུས་ཏེ། ཐེག་དམན་གྱི་སྦྱོར་ལམ་དྲོད་སོགས་དང་པོ་ གསུམ་ལ་ཡང་
ཆུང་འབྲིང་ཆེ་གསུམ་གྱི་དབྱེ་བ་འཐད་པའི་ཕྱིར་ཟེར་ན། རྩ་ བར་མ་ཁྱབ་སྟེ། བྱང་སེམས་སྦྱོར་ལམ་པའི་
རྒྱུད་ཀྱི་གང་ཟག་གི་བདག་མེད་རྟོགས་པའི་མཁྱེན་པ་དེ་ཡང་། ཐེག་དམན་གྱི་སྦྱོར་ལམ་ལས་ཁྱད་ཆོས་
ལྔའི་སྒོ་ནས་ཁྱད་པར་དུ་འཕགས་པ་མ་ཡིན་པའི་ཕྱིར་ཏེ། དེ་དེ་ལས་རྣམ་པའི་སྒོ་ནས་ཁྱད་པར་དུ་
འཕགས་པ་མ་ཡིན་པའི་ཕྱིར། དེར་ཐལ། དེ་དང་ཐེག་དམན་སྦྱོར་ལམ་གཉིས་རིགས་པའི་རྣམ་གྲངས་
མཐའ་ཡས་པའི་སྒོ་ནས་བདེན་བཞི་ལ་བདེན་ཞེན་འགོག་པའི་རྣམ་པ་ཅན་མ་ཡིན་པར་མཚུངས་པའི་་་་་་
ཕྱིར༑ ཡང་ཐེག་ཆེན་གྱིས་སྦྱོར་ལམ་གྱིས་ཐེག་པ་ གསུམ་གྱིས་རྟོགས་རིགས་ཚང་ བར་ཐོབ་པའི་ཐེག་ཆེན་
གྱི་མཐོང་ལམ་གྱི་ཉེར་ལེན་བྱེད། ཐེག་དམན་གྱི་སྦྱོར་ལམ་གྱིས་དེ་ལྟར་མི་བྱེད་པ་དེ་རྒྱུའི་སྒོ་ནས་ཁྱད་པར་
དུ་འཕགས་པའི་དོན་མ་ ཡིན་པར་གསུངས། དེ་རྒྱུའི་སྒོ་ནས་ཁྱད་པར་དུ་འཕགས་པའི་དོན་ཡིན་པར་
ཐལ༑ ཐེག་ཆེན་གྱི་སྦྱོར་ལམ་གྱིས་དེ་འདྲའི་ཉེར་ལེན་བྱེད། ཐེག་དམན་གྱི་སྦྱོར་ལམ་གྱིས་དེ་འདྲའི་ཉེར་
ལེན་མི་བྱེད་པའི་ཕྱིར་ན་མ་ཁྱབ་སྟེ། ཐེག་དམན་སྦྱོར་ལམ་གྱིས་དེ་འདྲའི་ཉེར་ལེན་མི་བྱེད་ཀྱང་། དེ་
ཡིན་ན། དེ་འདྲའི་ཉེར་ལེན་མི་བྱེད་པས་མ་ཁྱབ་པའི་ཕྱིར་ཏེ། རང་གི་ཉེར་ལེན་དུ་ གྱུར་པའི་ཐེག་དམན་
གྱི་སྦྱོར་ལམ་ལས་བྱུང་བའི་ཐེག་ཆེན་གྱི་མཐོང་ལམ་ཡོད་ པའི་ ཕྱིར། ཐེག་དམན་གྱི་སྦྱོར་ལམ་གྱིས་དེ་
འདྲའི་ཉེར་ལེན་མི་བྱེད་དེ། ཐེག་དམན་གྱི་སྦྱོར་ལམ་གྱིས་ཐེག་ཆེན་གྱི་མཐོང་ལམ་གྱི་རྒྱུ་མི་བྱེད་ པའི་
ཕྱིར༑ དེར་ཐལ། ཐེག་དམན་སྦྱོར་ལམ་ པས་བྱང་སེམས་མཐོང་ལམ་པའི་རྒྱུ་མི་བྱེད་པའི་ཕྱིར། དེར་
579



ཐལ། དེ་བྱང་སེམས་མཐོང་ལམ་པའི་འབྲས་བུ་ཡིན་པའི་ཕྱིར། དེ་བྱང་ཆུབ་སེམས་དཔའི་འབྲས་བུ་
ཡིན་པའི་ཕྱིར། དེར་ཐལ། དེ་སངས་རྒྱས་འཕགས་པའི་འབྲས་བུ་ཡིན་པའི་ཕྱིར། དེ་སངས་རྒྱས་
འཕགས་པ་ལས་སྐྱེ་བའི་ ཕྱིར། ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། ཞེས་གསུངས་པའི་
ཕྱིར། ཞེས་བརྗོད་དམ་སྙམ་མོ། །
མཐའ་དཔྱོད་དུ། རྟོག་པ་དེ་ཆོས་ཅན། ཀུན་རྫོབ་པ་བདེན་མེད་དུ་རྟོ གས་པའི་བློ་ཡིན་པ་དང༌།
གཞི་གྲུབ་ན། ཚུར་མཐོང་ལྷས་བྱིན་གྱི་དངོས་གཞལ་ ཡིན་པས་ཁྱད་པར་ གསུངས་པ་ནི་སྔ་མ་ཆོས་ཅན་
ཀུན་རྫོབ་པ་བདེན་མེད་དུ་རྟོགས་ པའི་དོན་དང་། ཕྱི་མ་ཚུར་མཐོང་གི་དངོས་གཞལ་ཡིན་པས་ཁྱབ་པའི་་
དོན་ནོ། །སྤྱི་དོན་ལས་དབང་བརྟུལ་དབང་འབྲིང་དབང་རྣོན་གྱི་རྒྱུད་ཀྱི་སྦྱོར་ལམ་གསུམ་པོ་ རིམ་པ་ ལྟར་་
རྒྱུད་ཐ་དད་པའི་དབང་དུ་བྱས་པའི་སྦྱོར་ལམ་ཆུང་འབྲིང་ཆེ་གསུམ་བཞག་ཀྱང་། མཐའ་དཔྱོད་དུ། ཐེག་
པ་སོ་སོའི་སྦྱོར་ལམ་རྒྱུད་ཐ་དད་པའི་དབང་དུ་བྱས་པའི་སྦྱོར་ལམ་ཆུང་འབྲིང་ཆེ་གསུམ་བཞག་པ་ནི་་་་་་་་
འགྲེལ་བའི་ཚིག་ཟིན་དང་མཐུན་ཞིང་རིགས་པས་ཀྱང་། སྤྱིར་དབང་པོ་རྣོ་འབྲིང་རྟུལ་གསུམ་རྒྱུད་ཐ་དད་
མ་ཡིན་ལ་བྱང་སེམས་སྦྱོར་ལམ་པ་དབང་པོ་རྣོ་འབྲིང་རྟུལ་གསུམ་རྒྱུད་ཐ་དད་མ་ ཡིན་པའི་ ཕྱིར་རོ།། མཐའ་
དཔྱོད་དུ། ལོངས་སྤྱོད་བྱ་ལ་སྤྱོད་བྱེད་དང་། སྤྱོད་བྱེད་ལ་སྤྱོད་བྱ་སྦྱར་བ་སོགས་ནོར་འཁྲུལ་
མང་བ་དང་། བདེན་འཛིན་ལ་རྫས་འཛིན་གྱིས་ཁྱབ་ཅེས་པའི་ཡིག་སྐྱོན་རྣམས་བསལ་ བར་བྱས་སོ། །
རིགས་ཀྱི་མཐའ་དཔྱོད་དུ། ཚུར་མཐོང་ལྷས་བྱིན་གྱི་རྒྱུད་ཀྱི་སེམས་ཀྱི་ཆོས་ཉིད་དེ་དྲི་མ་དང་
བཅས་པའི་སེམས་ཀྱི་ཆོས་ཉིད་ཡིན་པར་འདོད་ཟེར་ན། དེ་ཆོས་ཅན། དྲི་མ་དང་བཅས་པའི་ སེམས་་
ཡོད་ན། ཁྱོད་ཡོད་ པས་ཁྱབ་པར་ཐལ། འདོད་པའི་ཕྱིར། འདོད་ན། ཚུར་མཐོང་ལྷས་བྱིན་ཚད་
མས་མ་ ད མིགས་པའི་ས་ཕྱོགས་ཆོས་ཅན། དེར་ཐལ། དེའི་ཕྱིར། ཞེས་གསུངས། དེ་ལ་གལ་ཏེ། ཚུར་
མཐོང་ལྷས་བྱིན་གྱི་ཆོས་ཉིད་ཆོས་ཅན། དྲི་མ་དང་བ ཅས་པའི་སེམས་ཡོད་ན་ཁྱོད་ཡོད་ པས་ཁྱབ་པར་
ཐལ། ཁྱོད་དྲི་མ་དང་བཅས་པའི་སེམས་ཀྱི་ཆོས་ཉིད་ཡིན་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་
ཡོད་པར་ཐལ། འདོད་པའི་ཕྱིར། འདོད་ན། དེའི་ཁྱབ་པ་སློང་ཚུལ་ཇི་ལྟར་ཡིན་ཞེ་ན། ཡོད་དེ་
ཁྱོད་དྲི་མ་དང་བཅས་པའི་སེམས་ཀྱི་ཆོས་ཉིད་ཡིན་ན། དྲི་མ་དང་བཅས་པའི་སེམས་ཡོད་ན། ཁྱོད་
ཡོད་ པས་ཁྱབ་པས་ཁྱབ་ཅེས་ཅི་རིགས་པའི་ཕྱིར། དེར་ཐལ། ཚུར་མཐོང་ལྷས་བྱིན་ཆོས་ཅན། སེམས་
ཅན་ཐམས་ཅད་ཡོད་ན། ཁྱོད་ཡོད་ པས་ཁྱབ་པར་ཐལ། ཁྱོད་སེམས་ ཅན་ཐམས་ཅད་ཀྱི་ཁོངས་སུ་འདུས་
པའི་ ཕྱིར། ཞེས་པའི་ ཐལ་འགྱུར་གྱི་ཁྱབ་པ་སློང་ བའི་ཚེ། ཁྱོད་སེམས་ ཅན་ཐམས་ཅད་ཀྱི་ཁོངས་སུ་འདུས་
མས
-
580



ན། སེམས་ ཅན་ཐམས་ཅད་ཡོད་ན། ཁྱོད་ཡོད་ པས་ཁྱབ་བམ་མ་ཁྱབ་ཅེས་ཅི་རིགས་ཀྱི། སེམས་ཅན་
ཐམས་ཅད་ཡོད་ན། ཁྱོད་ཡོད་ པས་མ་ཁྱབ་ཅེས་རྩིས་ན། མ་ཁྱབ་པའི་སྐྱོན་འཇོག་ཏུ་མི་རྙེད་པའི་ ཕྱིར།
མཐའ་དཔྱོད་དུ། བྱང་ཆུབ་ཆེན་པོ་ལ་ཟད་མི་སྐྱེ་ཤེས་པའི་ཡེ་ཤེས་ཡིན་པའི་ཁྱབ་པའི་ཤེས་བྱེད་དུ། དྲི་
མ་ཟད་དང་ མི་སྐྱེ་བའི། ཡེ་ཤེས་བྱང་ཆུབ་ཅེས་བརྗོད་དོ། །ཞེས་པའི་ལུང་དྲངས་པ་ནི། བྱང་ཆུབ་ཆེན་
པོའི་མཚན་གཞི་ངེས་བཟུང་བ་ཡིན་གྱི་བྱང་ཆུབ་ཆེན་པོ་ལ་དེས་ཁྱབ་པར་བརྟན་པ་མ་ཡིན་ཏེ། སངས་
རྒྱས་ཡིན་ན། བྱང་ཆུབ་ཆེན་པོ་ཡིན་པས་ཁྱབ་པའི་ཕྱིར།
སྤྱི་དོན་ལས། སྐབས་འདིར་དངོས་བསྟན་གྱི་ཐེག་ཆེན་སྒྲུབ་པའི་རྟེན་རང་བཞིན་གནས་རིགས་ལ་
ཡང་སྐབས་འདིར་གཙོ་བོར་དངོས་སུ་བསྟན་པ་དང༌། གཙོ་བོར་དངོས་སུ་མ་བསྟན་པ་གཉིས་སུ་ཕྱེ་ནས།
ཐེག་དམན་འཕགས་ པའི་ རྟོགས་པ་སྔོན་དུ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་ཆོས་ཉིད་དེ། །
གཉིས་པའི་མཚན་གཞིར་བཞག་འདུག་པ་ནི། མཐའ་དཔྱོད་དུ། བྱང་རྩེའི་ཡིག་ཆར། སྐབས་
འདིར་དངོས་སུ་བསྟན་པའི་ཐེག་ཆེན་སྒྲུབ་པའི་རྟེན་རང་བཞིན་གནས་རིགས་དང་དམན་ལམ་སྔོན་དུ་མ་་་
སོང་བའི་ཐེག་ཆེན་སྦྱོར་ལམ་ཐོབ་མྱོང་གི་སེམས་དཔེའི་རྒྱུད་ཀྱི་རང་བཞིན་གནས་རིགས་དོན་གཅིག་ཏུ་་་་
གསུངས་པ་རྣམས་དང་ཆེས་མི་མཐུན་ནོ། །ཡིག་ཆ་རྣམས་སུ། རང་གི་རྟེན་ཆོས་སུ་གྱུར་པའི་དྲི་མ་དང་
བ ཅས་པའི་སེམས་ཀྱི་ཆོས་ཉིད་རང་བཞིན་གནས་རིགས་ཀྱི་མཚན་ཉིད་དུ་གསུངས་པ་ལ། འོ་ན། རྒྱུན་
མཐའི་བར་ཆད་མེད་ལམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། རྒྱུན་
མཐ འི་ བར་ཆད་མེད་ལམ་དེ་དྲི་མ་དང་བཅས་པར་ཐལ། འདོད་པའི་ཕྱིར། འདོད་མི་ནུས་ཏེ། རྒྱུན་མཐའ་
བའི་རྒྱུད་ལ་དྲི་མ་མེད་པའི་ཕྱིར་ན་མ་ཁྱབ། རྒྱུན་མཐའི་བར་ཆད་མེད་ལམ་དེ་དྲི་མ་དང་བཅས་པར་
ཐལ༑ དེ་གློ་བུར་གྱི་དྲི་མ་དང་བཅས་པའི་ཕྱིར། དེར་ཐལ། དེའི་རྒྱུད་ཀྱི་འགོག་བདེན་ གློ་བུར་གྱི་དྲི་
མ་དང་བཅས་པ་གང་ཞིག མཚུངས་པའི་ཕྱིར། དང་པོ་མ་གྲུབ་ན། དེ་གློ་བུར་གྱི་དྲི་མ་དང་བྲལ་ བར་
ཐལ༑ མ་གྲུབ་པ་དེའི་ཕྱིར། འདོད་ན་རྒྱུན་མཐའ་བས་གློ་བུར་དྲི་བྲལ་གྱི་འགོག་པ་མངོན་དུ་བྱས་པར་
ཐལ༑ འདོད་པའི་ཕྱིར། འདོད་མི་ནུས་ཏེ། དེས་དེ་མངོན་དུ་བྱས་པ་དང་སངས་རྒྱས་པ་དུས་མཉམ་
པའི་ཕྱིར། གཞན་ཡང་། དེ་གློ་བུར་གྱི་དྲི་མ་དང་བཅས་པར་ཐལ། དེའི་རྒྱུད་ཀྱི་ཁམས་བདེ་བར་
གཤེགས་པའི་ སྙིང་བོ་དེ་གློ་བུར་གྱི་དྲི་མ་དང་བཅས་པའི་ ཕྱིར། དེར་ཐལ། དེ་གློ་བུར་གྱི་དྲི་མས་བསྒྲིབ་
པའི་ཕྱིར། དེར་ཐལ། དེའི་རྒྱུད་ལ་གློ་བུར་གྱི་དྲི་མས་བསྒྲིབས་པའི་ཁམས་བདེ་གཤེགང་ ཉིང་ བོ་ཡོད་
པའི་ཕྱིར་ཏེ། རྒྱུད་བླ་མ་ལས། གློ་བུར་ཉོན་མོངས་དྲི་མས་བསྒྲིབ་པ་ཡི། །སེམས་ཅན་རྣམས་ལ་དེ་
581



བཞིན་ཁམས་འདི་གནས། །ཞེས་གསུངས་པའི་ཕྱིར། གཞན་ཡང་རྒྱུན་མཐའི་ བར་ཆད་མེད་ལམ་དེ་དྲིས་
མ་དང་བཅས་པར་ཐལ། དེ་བདེན་འཛིན་དང་བཅས་པའི་ཕྱིར། དེར་ཐལ། མཐའ་དཔྱོད་ལས།
རྒྱུན་མཐའི་ བར་ཆད་མེད་ལམ་ཆོས་ཅན། རྟོགས་པ་དང་བཅས་པར་ཐལ། བདེན་འཛིན་གྱི་རྟོག་པ་
དང་བཅས་པའི་ཕྱིར་ན་མ་ཁྱབ། ཞེས་གསུངས་པའི་ཕྱིར། འོ་ན། ཉན་ཐོས་ལྷག་བ ཅས་པའི་རྒྱུད་ཀྱི་
གཟུགས་ཕུང་དེ་ཟག་པ་དང་བཅས་པར་ཐལ། རྒྱུན་མཐའི་བར་ཆད་མེད་ལམ་དེ་བདེན་འཛིན་དང་
བཅས་པའི་ཕྱིར་ན་མི་མཚུངས་ཏེ། དེས་རྒྱུན་མཐའ་བ་དང་རྒྱུད་གཅིག་ཏུ་ གྱུར་ པའི་གང་ཟག་གི་རྒྱུད་ཀྱི་
བདེན་འཛིན་མ་སྤངས་པས་དེ་དང་བཅས། ཉན་ཐོས་ལྷག་བཅས་པས་རང་དང་རྒྱུད་གཅིག་པའི་ གང་
ཟག་གི་རྒྱུད་ཀྱི་ཟག་བཅས་མ་ལུས་པར་སྤངས་ཟིན་པའི་ ཕྱིར། མཐའ་དཔྱོད་དུ། ཐེག་པ་གཞན་གྱི་ལམ་
དུ་མ་ཞུགས་པར་ཐེག་དམན་དགྲ་བཅོམ་པའི་འབྲས་བུ་མངོན་དུ་བྱེད་པར་ངེས་པའི་གང་ཟག་ཀྱང་ཡིན།
ཐེག་དམན་རིགས་ངེས་པའི་གང་ཟག་ཀྱང་ཡིན་པའི་ གཞི་མཐུན་པ་ཡོད་མེད་ མཐའ་མ་བཅད་ཀྱང་།
རང་བསམ་ཚོད་ལྟར་ན། ཐེག་པ་གཞན་གྱི་ལམ་དུ་མ་ཞུགས་པར་ཐེག་དམན་དགྲ་བཅོམ་པའི་
འབྲས་བུ་མངོན་དུ་བྱེད་པར་ངེས་ཤིང་ཐེག་དམན་གྱི་རིགས་མ་སད་པའི་ལམ་མ་ཞུགས་ཀྱི་གང་ཟག་དེ།
དེ་འདྲའི་གཞི་མཐུན་པར་འཇོག་དགོས་སམ་སྙམ་སྟེ། ཐེག་པ་གཞན་གྱི་ལམ་དུ་མ་ཞུགས་པར་ཐེག་དམན་
དགྲ་བཅོམ་པའི་འབྲས་བུ་མངོན་དུ་བྱེད་ངེས་གང་ཞིག ཐེག་དམན་དུ་རིགས་མ་ངེས་པའི་ གང་ཟག་ཡིན་
པའི་ཕྱིར། དང་པོ་ཆོས་ཅན་གྱིས་གྲུབ། གཉིས་པ་མ་གྲུབ་ན། དེ་ཆོས་ཅན། ཐེག་དམན་དུ་རིགས་ངེས་་
པའི་གང་ཟག་ཡིན་པར་ཐལ། ཐེག་དམན་དུ་རིགས་ངེས་པ་དང་མ་ངེས་པའི་གང་ཟག་གང་རུང་གང་།
ཞིག་ཕྱི་མ་མ་ ཡིན་པའི་ཕྱིར། རྟགས་ཕྱི་མ་མ་གྲུབ་ན། དེ་འདྲའི་ལམ་མ་ཞུགས་ཀྱི་གང་ཟག་ཡིན་ན།
ཐེག་དམན་དུ་རིགས་ངེས་པའི་གང་ཟག་ཡིན་པས་ཁྱབ་པར་ཐལ། འདོད་པའི་ ཕྱིར། འདོད་ན། དེ་་
ཡིན་ན་འཁོར་བ་ཐོག་མ་མེད་པ་ནས་ཐེག་དམན་དུ་རིགས་ངེས་པའི་གང་ཟག་ཡིན་པས་ཁྱབ་པར་ཐལ་ལོ།།
འདོད་ན། ཐེག་པ་གཞན་གྱི་ལམ་དུ་མ་ཞུགས་པར་ཐེག་ཆེན་དགྲ་བཅོམ་པའི་འབྲས་བུ་མངོན་དུ་བྱེད་
ངེས་ཀྱི་ གང་ཟག་ཡིན་ན། འཁོར་བ་ཐོག་མ་མེད་པ་ནས་ཐེག་ཆེན་དུ་རིགས་ངེས་པའི་གང་ཟག་ཡིན་པས་་
ཁྱབ་པར་ཐལ། འདོད་པའི་ཕྱིར། འདོད་ན། དེ་ཡིན་ན། འཁོར་བ་ཐོག་མ་མེད་པ་ནས་ཐེག་ཆེན་
རིགས་ངེས་ཀྱི་ གང་ཟག་ཡིན་པས་ཁྱབ་པར་ཐལ་ལོ། །འདོད་མི་ནུས་ཏེ། ཐེག་ཆེན་ རི གས་ངེས་ཀྱི་ གང་
ཟག་ཡིན་ན། ཐེག་ཆེན་གྱི་རིགས་སད་པའི་གང་ཟག་ཡིན་པའི་ཁྱབ་པའི་ཕྱིར། དེར་ཐལ། ཐེག་ཆེན་
རིགས་ངེས་ཀྱི་གང་ཟག་ལ་ཐེག་པ་གཞན་གྱི་ལམ་དུ་མ་ཞུགས་པར་ཐེག་ཆེན་དགྲ་བཅོམ་པའི་འབྲས་བུ་་་་ཁ་
582
.
：



མངོན་དུ་བྱེད་པར་ངེས་ཤིང་། ཐེག་ཆེན་གྱི་རིགས་སད་པའི་གང་ཟག་ཀྱང་ཡིན་ པའི་ གཞི་མཐུན་པ་ཞིག་
དགོས་པའི་ཕྱིར། ཉན་རང་རིགས་ངེས་ལའང་དེའི་རིགས་འདྲ་བའི་ཕྱིར། བྱས་པ་ལ། འོ་ན། ཐེག་
ཆེན་གྱི་རིགས་ཅན་ཡིན་ན་ཐེག་ཆེན་གང་ཟག་ཡིན་མི་དགོས་པར་ཐལ། ཐེག་ཆེན་རིགས་ངེས་ཀྱི་གང་
ཟག་ཡིན་ན། ཐེག་ཆེན་ གང་ཟག་ཡིན་མི་དགོས་པའི་ཕྱིར། འདོད་ན་འཁོར་ལོ་ བར་ བའི་ཆེད་དུ་བྱ་བའི་
གདུལ་བྱ་ཡིན་ན། ཐེག་ཆེན་ གང་ཟག་ཡིན་མི་དགོས་པར་ཐལ་ལོ། །འདོད་ན། ཐེག་པ་ཆེན་པོ་ལ་ཡང་
དག་པར་ཞུགས་པ་རྣམས་དང༌། ཞེས་གསུངས་པ་མི་འཐད་པར་ཐལ་ལོ། །དེ་བཞིན་དུ་ཐེག་དམན་གྱི་
རི གས་ ཅན་ཡིན་ན། ཐེག་དམན་གང་ཟག་ཡིན་མི་དགོས་པར་ཐལ། ཐེག་དམན་རིགས་ངེས་ཀྱི་གང་
ཟག་ཡིན་ན། ཐེག་དམན་གང་ཟག་ཡིན་མི་དགོས་པའི་ཕྱིར། འདོད་ན། འཁོར་ལོ་དང་པོའི་ཆེད་
དུ་བྱ་བའི་ གདུལ་བྱ་དང༌། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ ཅན་གང་རུང་
ཡིན་ན། ཐེག་དམན་གང་ཟག་ཡིན་མི་དགོས་པར་ཐལ། འདོད་པའི་ཕྱིར། འདོད་ན། ཉན་ཐོས་
ཐེག་པ་ལ་ཡང་དག་པར་ཞུགས་པ་ཞེས་དང༌། ཐེག་པ་ཐམས་ཅད་ལ་ཡང་དག་པར་ཞུགས་པ་ཞེས་གསུངས་
པ་མི་འཐད་པར་ཐལ་ལོ། །ཟེར་ན། སྐྱབས་གསུམ་གྱི་ཡིག་ཆ་རྣམས་ཀྱི་སྐྱབས་འགྲོའི་སྐོར་ལ་ཐེག་པ་སོ་
སོའི་རིགས་ཅན་ལ། ཐེག་པ་རང་གི་ལམ་དུ་ཞུགས་མ་ཞུགས་གཉིས་ཏེ་ཡོད་པར་ གསུངས་ཤིང་།
བ ཞི་བའི་སྤྱི་དོན་གྱི་ཕྱིར་མི་ལྡོག་གི་རྟགས་ཀྱི་སྐོར་ལ་ཐེག་དམན་རིགས་ངེས་ལམ་མ་ཞུགས་ཀྱི་ གང་་་
ཟག་ཡོད་པར་ གསུངས་པས། དེ་ལྟར་ན། འཁོར་ལོ་གསུམ་གྱི་ཆེད་དུ་བྱ་བའི་གདུལ་བྱ་ཐེག་པ་ཆེ་ཆུང་
གི་རིགས་ཅན་ལ་ལམ་ཞུགས་ཀྱིས་ཁྱབ་ཀྱང་། སྤྱིར་རིགས་ཅན་གསུམ་པོ་གང་རུང་ལ་ལམ་ཞུགས་ཀྱིས་མ་
ཁྱབ་ཅེས་ཁས་ལེན་དགོས་སམ་སྙམ་མོ། །རིགས་ཅན་གསུམ་པོ་དེ་ཡང་ཐེག་པ་སོ་སོའི་རིགས་སད་མཚམས་
ནས་འཇོག་པ་ལས་འཁོར་བ་ཐོག་མ་མེད་པ་ནས་འཇོག་པ་ནི་མ་ཡིན་ཏེ། སེམས་ཅན་རྣམས་ཐོག་མ་མེད་
པ་ནས་རིགས་སམ་ཁམས་མི་འདྲ་བ་གསུམ་དེ་ལས་མོས་པ་མི་འདྲ་བ་གསུམ། དེ་ལས་སྒྲུབ་པ་མི་འདྲ་བ་
གསུམ། དེ་ལས་འབྲས་བུ་མི་འདྲ་བ་གསུམ་འབྱུང་བ་ནི་སེམས་ཙམ་པའི་ལུགས་ལ་བཤད་ཀྱང་། དབུ་
མ་བའི་ལུགས་ལ་བཤད་པ་མ་མཐོང་བའི་ཕྱིར། སེམས་ཅན་རྣམས་ཐོག་མ་མེད་པ་ནས་ཐེག་པ་གསུམ་པོ་
གང་རུང་གི་རིགས་ཅན་དང་ཐེག་པ་གསུམ་པོ་གང་རུང་དུ་རིགས་ངེས་པར་འཇོག་ན། ཐེག་པ་གསུམ་པོ་
གང་རུང་གིས་བྱང་ཆུབ་མངོན་དུ་བྱེད་ངེས་ཀྱི་གང་ཟག་ཡིན་ན། ཐེག་པ་གསུམ་པོ་གང་རུང་གི་རིགས་
ཅན་དང༌། ཐེག་པ་གསུམ་པོ་གང་རུང་དུ་རིགས་ངེས་པས་ཁྱབ་པ་ཁས་ལེན་དགོས་ལ། དེ་ལྟར་ན།
རང་རྒྱལ་ལམ་དུ་འཇུག་པར་ངེས་པའི་སྤང་བྱ་ཅིག་ཆར་བའི་རྒྱུན་ཞུགས་ཀྱི་འབྲས་བུ་མངོན་དུ་བྱེད་ངེས་་་་་
583



ཀྱི་གང་ཐག་ཐིག་པ་ཆེ་ཆུང་ གཉིས་ཀའི་རིགས་ཅན་དང༌། ཐེག་པ་ཆེ་ཆུང་གཉིས་ཀར་རིགས་ངེས་
པའི་གང་ཟག་གཉིས་ཀ་ཡིན་པར་ཐལ། འདོད་པའི་ ཕྱིར། འདོད་ན། སེམས་ཅན་ཡིན་ན། ཐེག་ཆེན་
གྱི་རིགས་ཅན་དང་། ཐེག་ཆེན་རིགས་ངེས་ཀྱི་གང་ཟག་གཉིས་ཀ་ཡིན་པས་ཁྱབ་པར་ཐལ། འདོད་པའི་
ཕྱིར། འདོད་ན། ཐེག་དམན་གྱི་མདོ་ཡིན་ན། ཐེག་ཆེན་གྱི་མདོ་ཡིན་པས་ཁྱབ་པར་ཐལ། ཐེག་
དམན་གྱི་མདོའི་ཆེད་དུ་བྱ་བའི་གདུལ་བྱ་ཡིན་ན། ཐེག་ཆེན་གྱི་རིགས་ཅན་ཡིན་པས་ཁྱབ་པའི་ཕྱིར། །
རྟགས་སོང་། བྱས་པ་ལ་ཁ་ཅིག སེམས་ ཅན་ཡིན་ན། ཐེག་ཆེན་གྱི་རིགས་ཅན་ཡིན་པས་ཁྱབ་པར་
ཐལ། སེམས་ ཅན་ཡིན་ན། ཐེག་ཆེན་དུ་རིགས་ངེས་པས་ཁྱབ་པའི་ཕྱིར། དེར་ཐལ། སེམས་ ཅན་
ཡིན་ན། མཐར་ཐུག་ཐེག་པ་ཆེན་པོར་རིགས་ངེས་པས་ཁྱབ་པའི་ཕྱིར་ཟེར་ན། ཐེག་ཆེན་གྱི་རིགས་ ཡིན་
ན༑ ཐེག་ཆེན་ གྱི་ངེས་པའི་རིགས་ཡིན་པས་ཁྱབ་པར་ཐལ། སེམས་ཅན་ཡིན་ན། ཐེག་ཆེན་དུ་རིགས་
ངེས་པས་ཁྱབ་པའི་ཕྱིར། རྟགས་ཁས། འདོད་ན། ཐེག་ཆེན་གྱི་མ་ངེས་པའི་རིགས་མེད་པར་ཐལ་
ལོ། །འདོད་མི་ནུས་ཏེ། མདོ་སྡེ་རྒྱན་ལས། རིགས་ནི་ངེས་དང་མ་ངེས་དང་། ཞེས་གསུངས་པའི་
ཕྱིར།
ཁོ་ན་རེ། སེམས་ཅན་ཡིན་ན། ཐེག་ཆེན་གྱི་རིགས་ཅན་ཡིན་དགོས་པར་ཐལ། སེམས་ཅན་ཡིན་
ན། སངས་རྒྱས་ཀྱི་རིགས་ཅན་ཡིན་དགོས་པའི་ཕྱིར་ན་མ་ཁྱབ། འོ་ན། བཀའ་ཡིན་ན། ཐེག་ཆེན་གྱི་
བཀའ་ ཡིན་དགོས་པར་ཐལ། བཀའ་ཡིན་ན་སངས་རྒྱས་ཀྱི་བཀའ་ ཡིན་དགོས་པའི་ ཕྱིར། ཁྱབ་པ་འགྲིག
ཡང་མཐའ་དཔྱོད་དུ། ཉན་ཐོས་ལམ་དུ་འཇུག་ངེས་ཀྱི་བྱང་ སེམས་ཚོགས་ལམ་པ་དེ། ཉན་ཐོས་ཀྱི་
རིགས་ཅན་ཡིན་པ་ལྟར་གསུངས་པ་ནི་ཡིག་སྐྱོན་དུ་མངོན་ཏེ། དེ་ཉན་ཐོས་ཀྱི་རིགས་རྒྱུད་ལྡན་གྱི་གང་
ཐག་ཡིན་ཀྱང་། དེའི་རིགས་ཅན་མ་ཡིན་པའི་ ཕྱིར། དེའི་རིགས་ཅན་དང༌། དེའི་རིགས་རྒྱུད་ལྡན་གྱི་
གང་ཟག་ག། ཉིས་ལ་མུ་བཞི་ རྩི་རིགས་པའི་ཕྱིར་རོ། །ཁ་ཅིག འདུས་མ་བྱས་ཀྱི་སྐུར་འགྱུར་རུང་གི་རིགས་
ཡིན་ན། རང་བཞིན་གནས་རིགས་ཡིན་པས་ཁྱབ་ཟེར་ན། བྱང་སེམས་རྒྱུན་མཐའ་བའི་རྒྱུད་ཀྱི་འགོག་
བདེན་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ངོ་བོ་ཉིད་སྐུར་
འགྱུར་རུང་གི་རིགས་ ཡིན་པའི་ཕྱིར། དེར་ཐལ། གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུར་
འགྱུར་རུང་གི་རིགས་ ཡིན་པའི་ ཕྱིར་ཏེ། དེར་འགྱུར་རུང་གི་རིགས་ཤིག་ཡོད་པའི་ཕྱིར། བྱས་པ་ལ་ཁོ་
ན་རེ། སངས་རྒྱས་ཀྱི་སྐུ་ཡིན་ན། ཁྱོད་འ གྱུར་རུང་གི་རིགས་ ཡོད་པའི་ཁྱབ་པར་ཐལ། གློ་བུར་རྣམ་
དག་གི་ཆར་གྱུར་པའི་ངོ་བོ་ཉིད་སྐུར་འགྱུར་རུང་གི་རིགས་ཡོད་པའི་ཕྱིར། འདོད་ན། སངས་རྒྱས་ཀྱི་
584



མིག་དབང་ཆོས་ཅན། དེར་ཐལ། དེའི་ཕྱིར། འདོད་ན། རྒྱུན་མཐའ་བའི་རྒྱུད་ལ་མིག་དབང་ཡོད་
པར་ཐལ། འདོད་པའི་ཕྱིར་ཟེར་ན། རྒྱུན་མཐའ་བའི་རྒྱུད་ལ་མིག་དབང་ཡོད་པར་ཐལ། དེའི་རྒྱུད་ལ་
དབང་བོ་ལྔ་ཡོད་པའི་ཕྱིར་ཏེ། དེ་དབང་བོ་ཀུན་ཚང་གི་གང་ཟག་ཡིན་པའི་ཕྱིར། ཡང་སངས་རྒྱས་ཀྱི་
གསུངས་ཆོས་ཅན། ཁྱོད་དུ་འགྱུར་རུང་གི་རིགས་ཡོད་པར་ཐལ། ཁྱོད་སངས་རྒྱས་ཀྱི་སྐུ་ཡིན་པའི་
ཕྱིར། འདོད་ན། དེར་འགྱུར་རུང་གི་བརྗོད་བྱེད་ཀྱི་སྒྲ་ཡོད་པར་ཐལ། འདོད་པའི་ཕྱིར། འདོད་མི་
ནུས་ཏེ། སྒྲ་ལ་རིགས་འདྲའི་རྒྱུན་མེད་པའི་ཕྱིར་ཟེར་ན་རྩ་བར་མ་ཁྱབ་པོ། །
མཐའ་དཔྱོད་དུ། བྱང་ཆུབ་ཆེན་པོ་ལ་ཟད་མི་སྐྱེ་ཤེས་པའི་ཡེ་ཤེས་ཡིན་པའི་ཁྱབ་པ་ལྟ་བུར་འཁོར་
བ་ནི་ཁ་ཅིག་གི་ཁས་བླངས་ཐོག་ཏུ་འཁྲིད་པ་ཡིན་གྱི། རང་ལུགས་ལ་ནི། རྒྱུད་བླ་མ་ལས། བཟོ་དང་
སྐྱེ་བ་བྱང་ཆུབ་ཆེ། ཞེས་སྤྲུལ་སྐུ་གཉིས་བྱང་ཆུབ་ཆེན་པོར་གསུངས་པར་མ་ཟད་སྐབས་ལྔ་ བར་འབྲས་བུ་
ཆོས་སྐུ་ཡིན་ན། བྱང་ཆུབ་ཆེན་པོ་ཡིན་པས་ཁྱབ་པར་ གསུངས་པའི་ཕྱིར། ཡང་མཁྱེན་གསུམ་གྱི་ཐད་
དུ༑ རང་བཞིན་གནས་རིགས་སྡུད་བྱེད་ཀྱི་མཁྱེན་པ་མེད་ཅེས་གསུངས་པས། འདུས་མ་བྱས་ ཡིན་ན་
ཁྱོད་སྡུད་བྱེད་ཀྱི་མཁྱེན་པ་མེད་པས་ཁྱབ་པ་ཁས་ལེན་དགོས་པ་འདྲ་ཡང་། རིགས་ཀྱི་སྤྱི་དོན་དུ་རང་
བ ཞིན་གསུམ་གྱི་བསྡུས་ཕྱིར་ཁམས། ཞེས་པས་རྒྱུད་བླ་མའི་ལུང་འདི་དྲངས་ནས་ཁམས་བདེ་གཤེགས་
སྙིང་བོ་དེ། དེ་བཞིན་ཉིད་དང་། རྟོགས་པ་ཆོས་སྐུ། སངས་རྒྱས་ཀྱི་རིགས་ཏེ་གསུམ་གྱིས་བསྡུས་པར་
བ།སུངས་ཤིང༌། དེ་སྡུད་བྱེད་ཀྱི་རྟོགས་པ་ཆོས་སྐུ་ལ་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཞིག་ཀྱང་
བཞག་འདུག དེ་ལྟར་ན། ཁམས་བདེ་གཤེགས་སྙིང་བོ་ལ་འདུས་བྱས་ཤིག་ཀྱང་བཞག་དགོས་ཏེ། སངས་
རྒྱས་ཀྱི་རིགས་ལ་ཡང་འདུས་བྱས་དང་འདུས་མ་བྱས་གཉིས་ཡོད་པ་གང་ཞིག་མཚུངས་པའི་ཕྱིར། ཡང་
ཡིག་ཆར། སེམས་ཙམ་པས་ཟག་མེད་ཡེ་ཤེས་ཀྱི་ས་བོན་རང་བཞིན་གནས་རི གས་སུ་ཁས་ལེན། སངས་
རྒྱས་ཀྱི་ས་ན་ཡང་ཟག་མེད་ཡེ་ཤེས་ཀྱི་ས་བོན་ཡོད་པར་ཁས་ལེན་པར་གསུངས། དེ་ལ་ཁ་ཅིག ཟག་
མེད་ཡེ་ཤེས་ཀྱི་ས་བོན་ཆོས་ཅན། སངས་རྒྱས་ཀྱི་ས་ན་མེད་པར་ཐལ། སེམས་ཅན་ གྱི་རྒྱུད་ཀྱིས་བསྡུས་
པ་ཡིན་པའི་ ཕྱིར། དེར་ཐལ། ཁྱོད་རང་བ ཞི ན་གནས་རིགས་ ཡིན་པའི་ཕྱིར་ན་མ་ཁྱབ་སྟེ། སེམས་ཙམ་
པའི་རང་བཞིན་གནས་རིགས་སེམས་ཅན་ གྱི་ རྒྱུད་ཀྱིས་བསྡུས་པར་ཁས་ལེན་ཀྱང་། དེ་ཡིན་ན། སེམས་
ཅན་གྱི་རྒྱུད་ཀྱིས་བསྡུས་པས་ཁྱ བ་པ་ཁས་མི་ལེན་པའི་ཕྱིར། ཞེས་ལན་འདེ བས་པ་ལས་འོས་མ་མཆིས་སོ། །
སེམས་ཙམ་པའི་ལུགས་ལ་ལམ་ཞུགས་ཀྱི་གང་ཟག་གི་རྒྱུད་ཀྱི་རང་བཞིན་གནས་རིགས་ཏེ། རང་བཞིན་་
གནས་རིགས་དང་རྒྱས་འགྱུར་གྱི་རིགས་གཉིས་ཀ་ཡིན་ཏེ། ལམ་ཞུགས་གང་ཟག་གི་རྒྱུད་ཀྱི་རིགས་ཡིན་
585



སྒྲི
ན། ཐོས་སོགས་ཀྱི་གསོས་བཏབ་པའི་རིགས་ ཡིན་པས་ཁྱབ་པའི་ཕྱིར། སྤྱིར་རང་བཞིན་གནས་རིགས་
ཡིན་ན། རྒྱས་འགྱུར་གྱི་རིགས་ཡིན་པས་མ་ཁྱ བ་སྟེ། ལམ་མ་ཞུགས་གང་ཟག་གི་རྒྱུད་ཀྱི་ཐོས་སོགས་ཀྱི་
གསོས་བཏབ་པའི་རིགས་ཏེ་རྒྱས་རི གས་མ་ ཡིན་པའི་ཕྱིར། རྒྱས་འགྱུར་གྱི་རིགས་ཡིན་ན། རང་བཞིན་
གནས་རིགས་ ཡིན་པས་མ་ཁྱབ་སྟེ། ལམ་ཞུགས་གང་ཟག་གི་རྒྱུད་ཀྱི་ཐོས་སོགས་ཀྱི་རྐྱེན་གྱིས་གསར་དུ་གྲུབ་
པའི་རིགས་ཏེ། རང་བཞིན་གནས་རིགས་མ་ཡིན་པའི་ ཕྱིར། དེར་ཐལ། རང་བཞིན་གནས་རིགས་
ཡིན་ན། ཐོག་མ་མེད་པ་ནས་གཅིག་ནས་གཅིག་ཏུ་རྒྱུད་འོང་བའི་རིགས་ ཡིན་དགོས་པའི་ ཕྱིར། སེམས་
ཅན་གྱི་རྒྱུད་ལ་ཁམས་བདེ་ བར་བ ཤེགས་པའི་སྙིང་བོ་དེ་སྒྲིབ་བྱེད་ཀྱི་དྲི་མ་དགུས་བསྒྲིབས་ནས་ཡོད་ཅིང་་་་
དེ་སྒྲིབ་བྱེད་ཀྱི་དྲི་མ་མཐའ་དག་དང་བྲལ་བ་ན། སངས་རྒྱས་སུ་འགྱུར་བ་ཡིན་ཏེ། བསྟོད་ཚོགས་ལས།
བདེ་གཤེགས་ཁམས་ལས་སངས་རྒྱས་འབྱུང་། རང་སེམས་དེ་ལ་ཕྱག་འཚལ་ལོ། ཉོན་མོངས་ནང་ནས་
སངས་རྒྱས་ཀྱང་། དེ་བཞིན་དྲི་མ་མེད་པར་གནས། ཞེས་གསུངས་པའི་ ཕྱིར། བྱས་པ་ལ་ཁ་ཅིག
སེམས་ཅན་གྱི་རྒྱུད་ཀྱི་ཁམས་བདེ་གཤེགས་སྙིང་བོ་ཡིན་ན། སྒྲིབ་བྱེད་ཀྱི་དྲི་མ་དགུས་བསྒྲིབ་པས་ཁྱབ་
པར་ཐལ། འདོད་པའི་ཕྱིར་ན་མ་ཁྱབ་སྟེ། འཆིང་བ་ཀུན་ལྡན་གྱི་སོ་སྐྱེའི་རྒྱུད་ཀྱི་བདེ་གཤེགས་སྙིང་
བོ་དེ་སྒྲིབ་བྱེད་ དགུས་བསྒྲིབས་ཀྱང་། རྒྱུ ན་མཐའ་ བའི་རྒྱུད་ཀྱི་བདེ་གཤེགས་སྙིང་བོ་དེ་སྒྲིབ་བྱེད་དགུས་
བསྒྲིབས་པ་མ་ཡིན་པའི་ ཕྱིར། དེ་བཞིན་དུ། སྒོམ་ལམ་པའི་རྒྱུད་ཀྱི་བདེ་གཤེགས་སྙིང་བོ་དེ་ཐེག་དམན་
གྱི་མཐོང་སྤང་གིས་མ་བ སྒྲིབས། དགྲ་བཅོམ་པའི་རྒྱུད་ཀྱི་བདེ་གཤེགས་སྙིང་བོ་དེ་ཉོན་མོངས་དུག་གསུམ་
གྱིས་མ་བསྒྲིབས་པའི་ ཕྱིར། །
བྱས་པ་ལ་ཁོ་ན་རེ། འཆིང་བ་ཀུན་ལྡན་གྱི་སོ་སྐྱེའི་རྒྱུད་ཀྱི་བདེ་གཤེགས་ སྙིང་བོ་ཆོས་ཅན། ཉོན་
མོངས་བའི་སྒྲིབ་པ་ཡིན་པར་ཐལ། ཉོན་མོངས་བའི་བསྒྲིབས་པ་ ཡིན་པའི་ཕྱིར། རྟགས་ཁས། འདོད་
ན། ཉོན་སྒྲིབ་ཡིན་པར་ཐལ། འདོད་པའི་ཕྱིར་ཟེར་ན། ཡིག་ཐོབ་ལ་བསམ་ན། རྩ་བར་མ་ཁྱབ་
ཅེས་ལན་འདེབས་དགོས་ཀྱང་དེང་སང་ནི་ཡིག་ཐོབ་ལ་དཔྱད་པ་བྱེད་མཁན་ཉིན་སྐར་ལྟར་སོང་གཤིས།
ཚོགས་ལངས་ལྟ་བུའི་ཚེ། དེ་འདྲའི་ལན་འདེ བས་པ་ལས། དེ་ཉོན་མོངས་པས་སྒྲིབ་ཀྱང་། དེས་སྒྲིབ་
པ་མ་ཡིན། ཞེས་ལན་བཏབ་ན། སྨྲ་བ་ཉུང་ བར་འདུག་གོ འོ་ན། བསྒྲིབ་བྱ་བདེ་གཤེགས་སྙིང་བོ་
དགུ་བོ་དེ་མངོན་དུ་མ་གྱུར་པ་དུས་མཉམ་མམ་ཞེ་ན། མི་མཉམ་སྟེ། སྒྲིབ་བྱེད་རེ་རེ་བསལ་ བའི་ཚེ། སྒྲིབ་
བྱ་བདེ་གཤེགས་སྙིང་བོ་རེ་རེ་མངོན་དུ་གྱུར་པའི་ཕྱིར། སྒྲིབ་བྱེད་རེ་རེ་བསལ་ན། སྒྲིབ་བྱ་རེ་རེ་མངོན་
དུ་གྱུར་ཀྱང་། དེ་སངས་རྒྱས་སུ་མངོན་དུ་འགྱུར་བར་ནི་མ་ངེས་ཏེ། དེ་ལྟར་ངེས་ན། ཐེག་དམན་
སྒྲི
586



གྱི་མཐོང་སྤངས་སྤངས་པ་ན། དེའི་སྒྲིབ་བྱ་བདེ་གཤེགས་སྙིང་པོ་དེ་སངས་རྒྱས་སུ་ཁས་ལེན་དགོས་པར་
སོང་བའི་ཕྱིར། སྤྱི་དོན་དུ་རིགས་ཅན་སོ་སོར་མ་ངེས་པའི་རྩོད་པ་དང་། དེའི་ལན་གཉིས་འབྲེལ་མེད་
དོན་གཞན་དུ་སོང་འདུག་པ་ནི་ལེགས་པར་བཅོས་སོ། །སྤྱི་མཐའ་གཉིས་ཀར་སྟོང་ཉིད་མངོན་སུམ་དུ་
རྟོ གས་པའི་རིགས་ངེས་ཐེག་དམན་འཕགས་པ་ཡོད་ཚུལ་གསུངས་པ་རྒྱུན་གྱི་ཁས་ལེན་དང་ མི་མཐུན་ཙམ་་་
འདུག་ཀྱང་། ཤེས་བྱེད་ཀྱི་མདོའི་དགོངས་པ་རྟོ གས་དཀའ་བ་དང་བཅས་རྟོག་བཟོའི་བསྒྱུར་བཅོས་མི་
ནུ་ས༑ ཡང་ན། རྒྱུན་གྱི་ཁས་ལེན་དེ་དབུ་མའི་སྐབས་སུ་རང་རྒྱུད་པས་ཆོས་ཀྱི་བདག་མེད་མངོན་སུམ་
དུ་རྟོགས་པའི་རི གས་ངེས་ཐེག་དམན་འཕགས་པ་ཁས་མི་ལེན་ཅེས་འདོད་དགོས་སོ། །དེས་འཁྲུལ་གཞི་
བྱས་ནས་རང་རྒྱུད་པའི་སྐབས་སུའང་ཁས་ལེན་དེ་ལྟར་དུ་སོང་བ་ཡིན་མིན་སྙམ་མོ།།
དབུ་མའི་སྐབས་སུ་ནི། རང་རྒྱུད་པའི་ལུགས་ཞེས་པ་གཙོ་བོར་ལེགས་ལྡན་གྱི་ལུགས་ལ་ངེས་བཟུང་
དགོས་པའི་ཕྱིར་རོ། །སྐྱེས་བུ་དམ་པའི་བླང་བྱ་དང༌། དོར་བྱའི་སྐོར་ལ། སྤྱི་མཐའ་གཉིས་ཚིག་ཟིན་མི་
མཐུན་པ་ལྟར་སྣང་ཡང་། ཞི བ་ཏུ་དཔྱད་ན་བྱང་སེམས་འཕགས་པ་གཞན་དོན་དུ་འཁོར་ བར་སྐྱེ་བ་ལེན་
པས་སྐྱེ་བ་ནི་བྱང་འཕགས་ཀྱི་བླང་བྱ་ཡིན་ལ། འཁོར་བའི་སྐྱེ་བ་ནི་འཁོར་བ་བའི་རྒྱུད་ཀྱི་བསྡུས་པ་ཡིན་
པས་བྱང་འཕགས་ཀྱིས་དེ་དོར་བྱ་ཡིན་ཞེས་ཞིབ་ཆ་བྱས་ན་ཚིག་ཟིན་ལ་མི་མཐུན་པ་འོང་དོན་མི་འདུག་་་་
སྙམ། འཇུག་སྒྲུབ་ཀྱི་མཚན་ཉིད་འཇོག་ཚུལ་ལ། སྤྱི་མཐའ་གཉིས། དོན་བདུན་ཅུ། བྱང་རྩེའི་ཡིག་
ཆ་རྣམས་ཚིག་ཟིན་མི་མཐུན་པར་མ་ཟད། དེ་བས་ཀྱང་། མཐའ་དཔྱོད་དུ། རང་ལུགས་ཀྱི་མཚན་
ཉིད་འཇོག་ཚུལ་ཡིག་སྐྱོན་ཆེ་བས་དེའི་ཐད་ཀྱི་ཁ་ཅིག་དང༌། རང་ལུགས་ཀྱི་ ཕར་ཚུར་སྒྲུབ་བྱེད་འཕེན་
ཚུན་ལ་གློ་གསར་བ་རྣམས་མགོ་བོ་གདུགས་ལྟར་འཁོར་ཉེན་ཆེ་བ་འདུག་པས་ཡིག་སྐྱོན་རྣམས་བསལ་ བར་་
བྱས་སོ།།
སྐབས་གཉིས་པའི་སྤྱི་དོན་དུ། ལམ་ཤེས་སྐྱེ་བ་ལ་གེགས་ང་རྒྱལ་མངོན་གྱུར་པ་དང་བྲལ་བ་ཞིག་
དགོས་ཏེ། དེ་དང་མ་བྲལ་ བར་ལམ་ཤེས་སྐྱེ་མི་ནུས་པའི་ཕྱིར། ཞེས་གསུངས། དེ་ལ་ཁ་ཅིག ལམ་ཤེས་
རྒྱུད་ལྡན་གྱི་གང་ཟག་ཡིན་ན། གེགས་ང་རྒྱལ་མངོན་དུ་གྱུར་པ་དང་བྲལ་བས་ཁྱབ་པར་ཐལ། འདོད་
ན༑ དམན་ལམ་སྔོན་དུ་མ་སོང་བའི་ཐེག་ཆེན་མཐོང་ལམ་བར་ཆད་མེད་ལམ་པ་ཆོས་ཅན། དེར་ཐལ།
དེའི་ ཕྱིར། འདོད་ན། དེས་གེ གས་ང་རྒྱལ་མངོན་གྱུར་པ་སྤངས་པར་ཐལ། འདོད་པའི་ ཕྱིར། འདོད་
མི་ནུས་ཏེ། དེས་དེ་སྤངས་པ་ལ་དེའི་དངོས་གཉེན་བར་ཆད་མེད་ལམ་ཐོབ་དགོས་པའི་ཕྱིར་ཏེ། ཉོན་
མོངས་མངོན་གྱུར་པ་སྤོང་བ་ལ། ཉོན་མོངས་ཀྱི་དངོས་གཉེན་ བར་ཆད་མེད་ལམ་ཐོབ་དགོས་པའི་
་བན
587



ཕྱིར་ཏེ། ཉོན་མོངས་མངོན་གྱུར་པ་ཉོན་མོངས་ཡིན་པའི་ཕྱིར། དེས་ལམ་ཤེས་སྐྱེ་བ་ལ་ལམ་ཤེས་སྐྱེ་
བའི་གེགས་ང་རྒྱལ་མངོན་གྱུར་པ་དང་བྲལ་བ་ཞིག་དགོས་ཀྱི་གེགས་ང་རྒྱལ་མངོན་གྱུར་པ་དང་བྲལ་མི་་་་་་
དགོས་སོ། །ཞེ་ན། འོ་ན་ལམ་ཤེས་རྒྱུད་ལྡན་གྱི་ གང་ཟག་ཡིན་ན་ལམ་ཤེས་སྐྱེ་བའི་གེགས་མངོན་འགྱུར་
བ་དང་བྲལ་བས་ཁྱ བ་པར་ཐལ། ཞེས་སོགས་གོང་ལྟར་གཏོང་། རང་རེ་གེགས་ང་རྒྱལ་མངོན་གྱུར་པ་
དང་བྲལ་བ་ཞེས་པ། དེ་རང་རྒྱུད་ལ་འགགས་པའི་དོན་ཡིན་གྱི་སྤངས་པའི་དོན་མ་ཡིན་ནོ། བྱས་པ་ལ། ཁོ་
ན་རེ། འདོད་ཉོན་དགུ་བའི་དངོས་གཉེན་དུ་ གྱུར་པའི་འཇིག་རྟེན་པའི་ བར་ཆད་མེད་ལམ་ལ་གནས་པའི་
གང་ཟག་ཆོས་ཅན། འདོད་པའི་འདོད་ཆགས་དང་བྲལ་བའི་གང་ཟག་ཡིན་པར་ཐལ། དེ་རང་རྒྱུད་ལ་
འགག་པའི་ གང་ཟག་ཡིན་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། འདོད་པ་ལ་འདོད་
ཆགས་དང་བྲལ་བའི་གང་ཟག་ཡིན་པར་ཐལ་ལོ། །ཞེས་དང་། དེ་བཞིན་དུ་ཁམས་གསུམ་ལ་འདོད་
ཆགས་དང་བྲལ་བའི་སོ་སྐྱེ་ཡོད་པར་ཐལ། ཁམས་གསུམ་གྱི་ཉོན་མོངས་རང་རྒྱུད་ལ་འ ག། ག་པའི་ སོ་
སྐྱེ་ཡོད་པའི་ཕྱིར། ཞེས་སོགས་བརྗོད་ན། ཕྱི་མ་གཉིས་ལ་ཁྱབ་མེད་ཀྱི་ལན་གདབ་པར་བྱའོ། ཡང་སྤྱི་
དོན་ལས། ལམ་ཤེས་ཀྱི་ཡན་ལག་ལ་གེགས་ང་རྒྱལ་མངོན་དུ་འགྱུར་བ་དང་བྲལ་བ་སོགས་ལྔ་ཡོད་པར་
གསུངས་པ་ལ། ཁ་ཅིག གེགས་ང་རྒྱལ་མངོན་འགྱུར་བ་དང་བྲལ་བ་ཆོས་ཅན། ལམ་ཤེས་ཀྱི་ཡན་ལག་
ཡིན་པར་ཐལ། འདོད་པའི་ཕྱིར། དེ་ཆོས་ཅན། ཐེག་པ་ཆེན་པོའི་རིགས་སད་པའི་གང་ཟག་གི་རྒྱུད་
ཀྱི་ཡོན་ཏན་ཡིན་པར་ཐལ། འདོད་པའི་ཕྱིར། ཟེར་ན་རྩ་བར་མ་ཁྱབ་སྟེ། དེ་ཆོས་ཅན། ལམ་ཤེས་
ཀྱི་ཡན་ལག་མ་ཡིན་པར་ཐལ། རྟག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གློ་
བུར་རྣམ་དག་གི་ངོ་བོ་ཉིད་སྐུ་ཁྱོད་ཡིན་པའི་ཕྱིར། དེས་ན་གེགས་ང་རྒྱལ་མངོན་དུ་གྱུར་པ་དང་བྲལ་བ་
ལམ་ཤེས་ཀྱི་ཡན་ལག་མ་ཡིན་ཀྱང་། ལམ་ཤེས་ཀྱི་ཡན་ལག་ལ་གེགས་ང་རྒྱལ་མངོན་གྱུར་པ་དང་བྲལ་བ་
སོགས་ལྔ་ཡོད་པ་མི་འགལ་བའི་ཕྱིར་ཏེ། དེ་ལ་ལམ་ཤེས་ཀྱི་ཡན་ལག་ཏུ་གྱུར་པའི་གེགས་མངོན་གྱུར་ང་
རྒྱལ་མངོན་གྱུར་པ་དང་བྲལ་བ་སོཊ་ལྔ་ཡོད་པ་དོན་བདུན་ཅུར་གསལ་བའི་ཕྱིར། ལྔ་བོ་དེ་སྐྱེ་བའི་ རིམ་པ་
ཡང་ཡོད་དེ། དེར་གྱུར་པའི་གེགས་ང་རྒྱལ་མངོན་གྱུར་པ་དང་བྲལ་བ། ཉེར་ལེན་ཐེག་པ་ཆེན་པོའི་
རིགས་སད་པ། མཐུན་རྐྱེན་བྱང་ཆུབ་ཏུ་སེམས་བསྐྱེད་པ་གསུམ་ནི། ལམ་ཤེས་ཀྱི་རྒྱུས་བསྡུས་པས་དང་
པོར་སྐྱེ། དེར་གྱུར་པའི་རང་བཞིན་ཉོན་མོངས། སྤངས་པའི་ གཙོར་བྱས་ནས་མི་སྤོང་བ། ལམ་ཤེས་ཀྱི་
ངོ་བོས་བསྡུས་པས་ བར་དུ་སྐྱེ། བྱེད་ལས་སེམས་ཅན་སྨིན་པར་བྱེད་པ་ལམ་ཤེས་ཀྱི་འབྲས་བུས་བསྡུས་
པས་ཐ་མར་སྐྱེ་བའི་ཕྱིར། བྱང་སེམས་སོ་སྐྱེ་ལ་ཉོན་མོངས་སྤང་བྱའི་ གཙོ་བོར་བྱས་ནས་མི་སྤོང་བ་
588



དང༌། སེམས་ཅན་སྨིན་པར་བྱེད་པའི་ཡོན་ཏན་ཡོད་ཀྱང་། དེ་གཉིས་རིམ་པ་བཞིན། ལམ་ཤེས་ཀྱི་ངོ་
བོ་དང་འབྲས་བུས་བསྡུས་པ་ནི་མ་ཡིན་ཏེ། ངོ་བོ་བསྡུས་པ་ལ་རང་བཞིན་ཞེས་དང་། འབྲས་བུ་བསྡུས་
པ་ལ་བྱེད་ལས་ཞེ གུ་སྦྱར་བ་ལ་དགོས་པ་ཡོད་པའི་ཕྱིར། མཐུན་རྐྱེན་བྱང་ཆུབ་ཏུ་སེམས་བསྐྱེད་པ་ནི།
ཤེར་ཕྱིན་གྱི་མདོ་ལས་ལྷའི་བུ་གང་དག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཞེས་་་་་་་
སོགས་ཀྱི་མདོ་དང༌། རྩ་བ་ལས། ཡུལ་ངེས་པ་དང་། ཞེས་པས་བསྟན་ཏེ། ལམ་ཤེས་དངོས་སུ་སྐྱེ་
པའི་རྟེན་གྱི་གང་ཟག་ཡིན་ན་བྱང་ཆུབ་མཆོག་ཏུ་སེམས་བ སྐྱེད་པའི་གང་ཟག་ཡིན་པས་ཁྱབ་པ་བསྟན་པས་
དེ་འདྲའི་མདོ་དེ་དབུ་སེམས་གཉིས་ཀས་ཡུལ་ངེས་པའི་མདོ་དང་། སྒྲ་ཇི་བཞིན་པའི་མདོར་བཞེད་དོ།།
ཉེར་ལེན་ཐེག་ཆེན་རིགས་སད་པ་ནི། འོན་ཀྱང་། གལ་ཏེ། དེ་དག་གི་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ཞེས་སོགས་ཤེར་ཕྱིན་གྱི་མདོ་དང་།
རྩ་བ་ལས། ཁྱབ་པ་དང་ཞེས་པས་བསྟན་ཏེ། དེ་གཉིས་ཀས་སེམས་ཅན་ཐམས་ཅད་ལ་སངས་རྒྱས་
ཀྱི་རིགས་ཀྱིས་ཁྱ བ་པར་བསྟན་པའི་ཕྱིར། དེ་འདྲའི་མདོ་དེ་དབུ་མ་པས་ཁྱབ་པ་ངེས་པའི་མདོ་དང་སྒྲ་ཇི་
བཞིན་པའི་ མདོར་བ ཞེད། སེམས་ཙམ་པས་ཁྱབ་པ་ངེས་པའི་མདོར་བ ཞེད་ཀྱང་། ངེས་དོ ན་ གྱི་མདོར་
མི་བ ཞེ ད་དེ། དེས་སངས་རྒྱས་ཀྱི་རིགས་ཅན་གྱི་སེམས་ཅན་ ཐམས་ཅད་ལ་སངས་རྒྱས་ཀྱི་རིགས་ཀྱིས་ཁྱབ་
པ་མདོ་དེའི་དགོངས་གཞིར་བཞེད་པའི་ཕྱིར། ཤེར་ཕྱིན་གྱི་མདོ་ལས། གང་ཡང་དག་པའི་སྐྱོན་མེད་པ་
ལ་ཞུགས་པ་དེ་དག་ལ་ནི་ཞེས་སོགས་དང་། དགོངས་འགྲེལ་ལས་ཉན་ཐོས་ཀྱི་རིགས་ཅན་ཞི་བ་བ གྲོད་པ་
གཅིག་བུ་བ་ནི་ཞེས་སོགས་ཀྱི་མདོ་གཉིས་ནི་དབུ་མ་བས་དྲང་དོན་དང་། སེམས་ཙམ་པས་ངེས་དོན་གྱི་
མདོར་བཞེད་དེ། མདོ་དེ་ ག ཉིས་ཀར་མཐར་ཐུག་ཐེག་པ་གསུམ་དུ་གྲུབ་པར་བསྟན་པའི་ཕྱིར། སྤྱི་དོན་
དུ་མཐར་ཐུག་ཐེག་པ་གསུམ་དུ་གྲུབ་པར་གསུངས་པའི་དངོས་ལ་ གནོད་བྱེད་ཡོད་དེ། གཞན་དབང་དང་
ཡོངས་གྲུབ་བདེན་པར་མ་གྲུབ་ཅིང་། མཐར་ཐུག་ཐེག་པ་གསུམ་དུ་གྲུབ་པར་བསྟན་པའི་མདོ་ཚད་ལྡན་
གྱིས་གནོད་པའི་ཕྱིར། ཞེས་འཁོར་བ་ནི་ཡིག་སྐྱོན་ཏེ། མཐར་ཐུག་ཐེག་པ་གཅིག་ཏུ་གྲུབ་པར་ སྟོན་པའི་
མདོ་ཚད་ལྡན་གྱིས་གནོད་པའི་ཕྱིར། ཞེས་བརྗོད་དགོས་པ་འདྲའོ། །སེམས་ཙམ་པ་ལྟར་ན་མཐར་ཐུག་
ཐེག་པ་གཅིག་ཏུ་གྲུབ་པར་ གསུངས་པའི་དངོས་ལ་ གནོད་བྱེད་ཡོད་དེ། གཞན་དབང་དང་ཡོངས་གྲུབ་
བདེན་པར་གྲུབ་ཅིང༌། མཐར་ཐུག་ཐེག་པ་གསུམ་དུ་གྲུབ་པར་སྟོན་པའི་མདོ་ ཚད་ལྡན་གྱིས་གནོད་པའི་
ཕྱིར། ཡང་མཐར་ཐུག་ཐེག་པ་གཅིག་ཏུ་ གསུངས་པའི་ དགོངས་གཞི་བདུན་འཆད་པའི་སྐབས་སུ་ཉན་
ཐོས་སུ་རིགས་མ་ངེས་པའི་བྱང་ཆུབ་སེམས་དཔའ་འགའ་ཞིག་རྒྱལ་སྲས་ཀྱི་སྤྱོད་པ་བ ཏང་ནས་ཉན་ཐོས་་་
589



ལམ་དུ་ཞུགས་ཏེ། ཞེས་པའི་ཉན་ཐོས་སུ་རིགས་མ་ངེས་ཞེས་པ་ནི། (གསེར་ཕྲེང་རྣམ་བཤད་གཉིས་་
ཀར་ཉན་ཐོས་སུ་རིགས་ངེས་པ་ཁ་ཅིག་གསུངས་པས་མ་ཡིག་ལྷག་པར་བྱས་ན་འགྲིག་གི་ཐེག་ཆེན་དུ་ཞེས་་་
བཅོས་པ་སྤྱི་བརྟོལ་ ལོ) ཐེག་ཆེན་དུ་རིགས་མ་ངེས་ཞེས་པའི་དོན་ཡིན་ནམ་སྙམ་མོ། སྤྱི་དོན་དུ། སེམས་
ཙམ་པས་མཐར་ཐུག་ཐེག་པ་གསུམ་དུ་གྲུབ་པར་འདོད་པ་དེ་ཞི་བ་བགྲོད་པ་དང་། ཡོངས་སུ་གྱུར་པ་
གཉིས་ཐེག་ཆེན་ལས་ལྡོག་མི་སྲིད་ པ་དང་། ལྡོག་སྲིད་ པར་གསུངས་པ་རྣམས་ཀྱི་རྗེས་འབྲངས་ནས་འཆད་་
དོ། །ཞེས་ལས་སྒྲ་སྦྱར་འདུག་པས་དེ་ལྟར་ན། ཞི་བ་བ གྲོད་པ་ཐེག་ཆེན་ལས་ལྡོག་མི་སྲིད་ པ་དང་། ཡོངས་་
གྱུར་ཐེག་ཆེན་ལས་ལྡོག་སྲིད་ པར་སོང་བས། དེས་ན་ཐེག་ཆེན་དུ་སྒྲ་སྦྱར་ན་ལེགས་སམ་སྙམ་སྟེ། འོག་
ཏུའང་ལྷག་བཅས་ནས་ཐེག་ཆེན་དུ་ལྡོག་ཚུལ་ཡང་ཡོད་དེ། ཞེས་གསུངས་པའི་ཕྱིར། ཡོངས་གྱུར་ཐེག་་
ཆེན་དུ་ལྡོག་ཞེས་པ་ནི་ཞུགས་པ་ལ་བྱེད་ཚུལ་ནི། ཚེ་བསྲིངས་ནས་རང་གི་ལུས་མྱ་ངན་ལས་མི་འདའ་བར་
བྱིན་གྱིས་བརླབས་ཤིང༌། སྤྲུལ་པའི་ལུས་ཀྱིས་གཞན་ངོར་ལྷག་མེད་དུ་མྱ་ངན་ལས་འདའ་ཚུལ་བསྟན།
ལུས་སྔ་མ་ལྷ་མི་ཕལ་བ་རྣམས་མི་མཐོང་ བར་དབེན་པར་ གནས་ཏེ་ཐེག་ཆེན་གྱི་ལམ་སྒྲུབ་ནས་རྫོགས་བྱང་་་
ཐོབ་པར་བྱེད་པའི་ཕྱིར། འོ་ན། དེས་རྫོགས་བྱང་ཐོབ་པ་ལ་རྫོགས་ཡོངས་སུ་རྫོགས་པར་བྱ་དགོས་་
པས་དེ་ལ་འ ཆི་འཕོ་དང་སྐྱེ་བ་ཡོད་དམ་ཞེ་ན། ས་སྡེར་དགྲ་བཅོམ་པ་སྐྱེ་བ་མི་ལེན་པར་གསུངས་ཀྱང་།
རྒྱུད་བླའི་འགྲེལ་བར་བ སམ་གྱིས་མི་ཁྱབ་པའི་འཆི་འཕོ་དང་སྐྱེ་བ་ཡོད་པར་ གསུངས་པ་ནི། དེ་ལ་མ་རིག་
བག་ཆགས་ཀྱི་ས་དང༌། ཟག་མེད་ཀྱི་ལས་ལ་བརྟེན་པའི་ཡིད་ལུས་ཡོད་པ་ལ་དགོངས་ནས་བསམ་གྱིས་
མི་ཁྱབ་པའི་འཆི་འཕོ་དང༌། ཡིད་ལུས་ཀྱི་སྐྱེ་བ་ལེན་པར་བཤད་པ་ཙམ་ཡིན་གྱི། དགྲ་བཅོམ་ཤི་ནས་
སྐྱེ་བ་ལེན་པར་བསྟན་པ་མ་ཡིན་པའི་ཕྱིར། འོན་ཀྱང་། གཞུང་གི་ གནད་དོན་དེ་ལྟར་ཡིན་མིན་བློ་ལྡན་
རྣམས་ཀྱིས་དཔྱད་དགོས་སོ།།
མཐའ་དཔྱོད་དུ། མཐར་ཐུག་ཐེག་པ་དུ་མ་གྲུབ་པར་ཐལ། མཐར་ཐུག་གི་ཐེག་པ་དུ་མ་གྲུབ་པའི་་
ཕྱིར་ན་མ་ཁྱབ། མ་གྲུབ་ན། དེར་ཐལ། རྣམ་མཁྱེན་དུ་མ་གྲུབ་པ་གང་ཞིག རྣམ་མཁྱེན་ཡིན་ན།
མཐར་ཐུག་གི་ཐེག་པ་ཡིན་དགོས་པའི་ཕྱིར། ཞེས་དང༌། ཡང་མཐར་ཐུག་ཐེག་པ་དུ་མ་གྲུབ་པར་ཐལ།
མཐར་ཐུག་གི་ཐེག་པ་དུ་མ་གྲུབ་པའི་ཕྱིར་ན་མ་ཁྱབ། ཅེས་གསུངས། དེ་ལ་ཁ་ཅིག མཐར་ཐུག་ཐེག་པ་
དུ་མ་གྲུབ་པར་ཐལ། མཐར་ཐུག་ཐེག་པ་དུ་མ་ཡོད་པའི་ ཕྱིར་ན། རྟགས་མ་གྲུབ་སྟེ། མཐར་ཐུག་ཐེག་
པ་གཅིག་ལས་མེད་པའི་ཕྱིར། ཡང་མཐར་ཐུག་གི་ཐེག་པ་དུ་མར་གྲུབ་པར་ཐལ། མཐར་ཐུག་གི་ཐེག་
པ་དུ་མ་གྲུབ་པའི་ཕྱིར་ན། ཡང་མ་ཁྱབ་སྟེ། མཐར་ཐུག་གི་ཐེག་པ་དུ་མར་མ་གྲུབ་པར་ཐལ། མཐར་
590



ཐུག་གི་ཐེག་པ་གཅིག་ཏུ་གྲུབ་པའི་ཕྱིར། དེར་ཐལ། རྣམ་མཁྱེ ན་གཅིག་ཏུ་གྲུབ་པའི་ཕྱིར་ཏེ། དེ་རྣམ་
མཁྱེན་གཅིག་ཡིན་པའི་ ཕྱིར། ཡང་མཐར་ཐུག་ཐེག་ཆེན་གྱི་ཐེག་པ་དུ་མར་གྲུབ་པར་ཐལ། མཐར་ཐུག་
གི་ཐེག་ཆེན་གྱི་ཐེག་པ་དུ་མ་གྲུབ་པའི་ཕྱིར་ན་ཡང་མ་ཁྱབ་པོ། །དེ་བཞིན་དུ་སེམས་ཙམ་པའི་ལུགས་ལ་
ཡང་མཐར་ཐུག་ཐེག་པ་གསུམ་དུ་མ་གྲུབ་པར་ཐལ། མཐར་ཐུག་ཐེག་པ་གཅིག་ཏུ་གྲུབ་པའི་ཕྱིར། དེར་
ཐལ༑ མཐར་ཐུག་གི་ཐེག་པ་གཅིག་ཏུ་གྲུབ་པའི་ཕྱིར་ན་མ་ཁྱབ། དེར་ཐལ། མཐར་ཐུག་གི་ཐེག་པ་
གཅིག་ཡིན་པའི་ཕྱིར།
གཞན་ཡང་། མཐར་ཐུག་གི་ཐེག་པ་གཅིག་ཏུ་གྲུབ་པར་ཐལ། སྤྱི་དོན་ལས། སྒྲུབ་བྱེད་མཐར་
ཐུག་པའི་ཐེག་པ་གཅིག་ལས་མེད་པ་སྟེ། ཞེས་གསུངས་པའི་ཕྱིར། འོ་ན། མཐར་ཐུག་ཐེག་པ་གཅིག་ཏུ་
གྲུབ་པར་ཐལ། མཐར་ཐུག་ཐེག་པ་གཅིག་ཡིན་པའི་ཕྱིར་ན་མི་མཚུངས་སྟེ། ཆོས་ཅན་ལེན་པའི་ཚེ། །
མཐར་ཐུག་གི་ཐེག་པ་ཆོས་ཅན། ཞེས་བགོད་ན། ཆོས་ཅན་སྐྱོན་ཅན་དུ་མི་འགྲོ་ལ། མཐར་ཐུག་ཐེག་
པ་ཆོས་ཅན། ཞེས་བགོད་ན། ཆོས་ཅན་སྐྱོན་དུ་སོང་བའི་ཕྱིར། ཡང་མཐར་ཐུག་ཐེག་པ་གསུམ་ཡིན་
པར་ཐལ། མཐར་ཐུག་ཐེག་པ་གསུམ་དུ་གྲུབ་པའི་ཕྱིར་ན་མི་མཚུངས་ཏེ། འོ་ན། མཐར་ཐུག་ཐེག་པ་
་དུ་མ་ཡིན་པར་ཐལ། མཐར་ཐུག་ཐེག་པ་དུ་མར་གྲུབ་པའི་ ཕྱིར། ཁྱབ་པ་ཁས། དེར་ཐལ། མཐར་
ཐུག་ཐེག་པ་མང་པོར་གྲུབ་པའི་ ཕྱིར། འཁོར་བ་ལ་མཐའ་ཡོད་མེད་སྐོར་ལ། གསེར་ཕྲེང་ལྟར་ན།
འགྲེལ་བ་ཆེ་ཆུང་གཉིས་དང་ཨ་བྷུ་སོགས་ཀྱིས་འཁོར་བ་མཐའ་ཡོད་དུ་འདོད་ཀྱང་། མཐའ་མེད་ཀྱི་
ཕྱོགས་འཐད་པ་ཡིན་ཏེ། མཐའ་ཡོད་འདོད་པ་རྣམས་ཀྱི་རིགས་པ་ནི། ཞེས་པ་ནས། དྲི་མ་ གློ་བུར་བ་
དང་སེམས་ཀྱི་རང་བཞིན་འོད་གསལ་བ་ཡིན་པས་རྐྱེན་དང་འཕྲད་ན་གཉེན་པོ་སྐྱེ་རུང་དང་སྒྲིབ་པ་སྤོང་་་་་
རུང་ཙམ་ཡིན་ལ། དེ་ཙམ་གྱི་འཁོར་བ་ལ་མཐའ་ཡོད་པར་སྒྲུབ་མི་ནུས་ཏེ། འབྲས་བུ་འབྱུང་ངེས་སུ་
འཁྲུལ་པའི་ཕྱིར། ཞེས་གསུངས་ཀྱང་། འགྲེལ་ཆེན་དང་རྣམ་བཤད་ལྟར་ན་མཚན་བརྗོད་ལས། འཁོར་
བ་ཐོག་མ་ཐ་མ་མེད་ཅེས་གསུངས་པ་ལྟར། འཁོར་བ་ལ་ཐོག་མའི་མཐའ་མེད་ཀྱང་ཐའི་མཐའ་ཡོད་དེ།
སེམས་ ཅན་ཐམས་ཅད་སངས་རྒྱས་ངེས་ཡིན་ པའི་ ཕྱིར་ཏེ། སེམས་ ཅན་ཐམས་ཅད་ཀྱི་རྒྱུད་ཀྱི་སྒྲིབ་པ་དེ་
གཉེན་པོར་སྤོང་རུང་ཡིན་པའི་ཕྱིར། ཞེས་པའི་རང་བཞིན་གྱི་གཏན་ཚིགས་ཀྱི་སྟོབས་ཀྱིས་འཁོར་བ་ལ་
མཐའ་ཡོད་པར་སྒྲུབ་ནུས་པའི་ཕྱིར། འབྲས་བུ་འབྱུང་རུང་འབྱུང་ངེས་སུ་འཁྲུལ་བའི་སྐྱོན་ཡང་མེད་དེ།
སེམས་ ཅན་ཐམས་ཅད་ཀྱི་རྒྱུད་ཀྱི་སྒྲིབ་པ་དེ་གཉེན་པོའི་རྐྱེན་དང་མི་འཕྲད་པ་མི་སྲིད་ པའི་ཕྱིར་ཏེ། དེ་
སྤོང་བའི་ཐབས་སྟོན་པའི་སངས་རྒྱས་ཀྱི་མཛད་པ་རྒྱུན་མི་ཆད་པའི་ཕྱིར། གལ་ཏེ་འཁོར་བ་ལ་མཐའ་
591



，
་
»
EE
པ་
ཡོད་པ་མི་འཐད་དེ། ཐོག་མ་མེད་པ་ནས་སངས་རྒྱས་གྲངས་མེད་པ་བྱོན་ཞིང་། དེ་རེ་རེས་ཀྱང་སེམས་
ཅན་གྲངས་མེད་པ་མྱང་འདས་ལ་བཀོད་ཀྱང་། སེམས་ཅན་ལ་ཟད་མཐའ་མེད་པ་མཐའ་ཉུང་ ངུ་ ་
སོང་བའི་ཕྱིར་ཏེ། གསེར་ཕྲེང་ལས། མང་ཉུང་དུ་འགྲོ་བའི་ གཞི་ལ་ནི། འབྲས་བུའི་ར་པོ་ལྟར་འི་
ཙམ་ ཡོད་ཅེས་གྲངས་ངེས་པ་ ཅན་ཡོད་དགོས་པ་ལས། སེམས་ཅན་ལ་ནི་གྲངས་དང་མཐའ་མེད་པའི་
ཕྱིར། ཞེས་གསུངས་པའི་ཕྱིར་ཟེར་ན། འདས་པའི་སངས་རྒྱས་རྣམས་ཀྱིས་སེམས་ ཅན་གྲངས་མེད་པ་
མྱང་འདས་ལ་བཀོད་པས་སེམས་ཅན་ཉུང་ངུ་མ་སོང་བ་ནི་བདེ ན་ཡོད་ཅིང་། འོན་ཀྱང་། སེམས་ཅན་
གཅི ག་སྒྲོལ་ན་གཅི ག་གི་ཉུང་དུ་སོང་། གཉིས་སྒྲོལ་ན་གཉིས་ཀྱི་ཉུང་ངུ་སོང་ལ། དེ་བཞིན་དུ་སེཡས་
ཅན་བརྒྱ་སྟོང་ཁྲི་འབུམ་ལ་སོགས་པ་མྱང་འདས་ལ་བཀོད་ན་ཅི་ཙམ་བཀོད་པ་དེ་ཙམ་ ཀྱིས་ཉུང་དུ་སོང་་་་་་
ཞིང༌། མཐར་ནི་ཕྱོགས་བཅུ་དུས་གསུམ་གྱིས་སངས་རྒྱས་བྱང་སེམས་རྣམས་ཀྱིས་ཐུགས་རྗེས་ཡུན་རིང་དུ་
བསྲིད་ ཙམ་ ན་འཁོར་བ་དོང་སྤྲུག་ཡང་དང་ཡང་དུ་འབྱུང་ཞིང་། དེ་ཡང་འཇིག་རྟེན་སྤྱི་ཁམས་གྲུངས་
མེད་པར་འ བྱུང་བས་ནམ་ཞིག་གི་ཚེ་ན་སེམས་ཅན་ཐམས་ཅད་འཚང་རྒྱ་བར་ངེས་པའི་ ཕྱིར། །
འོ་ན། སེམས་ ཅན་ཉུང་ངུ་འགྲོ་བ་མི་སྲིད་ པར་ཐལ། མང་ཉུང་དུ་འགྲོ་བའི་ ཡ། ཞི་ལ་ འདི ་ ཚུལ་་ཞེས་
གྲངས་ངེས་པ་ཅན་ཡོད་དགོས་པ་ལས་སེམས་ཅན་ལ་དེ་མེད་པའི་ཕྱིར་ན་མ་ཁྱབ་སྟེ། དེ་ནི་སེམས་ ཅན་
ཉུང་དུ་སོང་མ་སོང་གི་སྒྲུབ་བྱེད་ཡིན་གྱི། ཉུང་དུ་འགྲོ་བ་སྲིད་ མི་སྲིད་ ཀྱི་སྒྲུབ་བྱེད་མ་ཡིན་པའི་ཕྱིར།
སེམས་ ཅན་ཉུང་ངུ་འགྲོ་བ་སྲིད་ པར་ ཐལ། འཁོར་བའི་སེམས་ ཅན་ཉུང་ངུ་འགྲོ་བ་སྲིད་ པའི་ཕྱིར་ཏེ།
འཁོར་བ་སྟོང་བ་སྲིད་ པའི་ ཕྱིར། གཞན་ཡང་སེམས་ ཅན་ཉུང་དུ་འགྲོ་བ་སྲིད་ པར་ཐལ། སངས་རྒྱས་
མང་དུ་འགྲོ་བ་སྲིད་ པའི་ཕྱིར། དེར་ཐལ། །སེམས་ཅན་གཅིག་སངས་རྒྱས་པའི་ཚེ་ནའང་སངས་རྒྱས་དེའི་
སྤྲུལ་པ་གྲངས་མེད་པ་འབྱུང་བ་སྲིད་ པའི་ ཕྱིར་རོ། །སེམས་ཅན་ཐམས་ཅད་སངས་རྒྱས་པའི་ཚེ་སེམས་ ཅན་
ཐམས་ཅད་འཕགས་པ་ཡིན་ཀྱང་གང་ཟག་མ་ ཡིན་ཞེས་གསུངས་ཀྱང་། དེའི་ཚེ་འཕ གས་པ་ཡིན་མིན་
བ རྟག་པར་བྱ་བའི་ གནས་སོ། །སྤྱི་དོན་ལས། དེའི་ཚེ་སེམས་ ཅན་ཐམས་ཅད་སངས་རྒྱས་འཕ གས་
པར་ གྱུར་ཟིན་ཀྱང་སངས་རྒྱས་འཕགས་པ་མ་ཡིན་ཞེས་གསུངས་ཀྱང་། མཐའ་དཔྱོད་ལས། དེའི་ཚེ་
སེམས་ ཅན་ཐམས་ཅད་སངས་རྒྱས་འཕགས་པ་ཡིན་ཞེས་གསུངས་པས་འདི་ཉིད་འཐ ད་ཕྱོགས་སུ་སོང་་་་་་་
སྟེ། སྔར་རྒྱུན་མཐའ་བ་སངས་རྒྱས་པའི་ཚེ་རྒྱུ ན་མཐའ་བ་སངས་རྒྱས་འཕགས་པ་ཡིན་པ་དང༌། རྒྱལ་
བོ་ང་ལས་ནུ་སྟོན་པ་ཤཱཀྱ་ཐུབ་པའི་དུས་སུ་སྟོན་པ་ཤཱཀྱ་ཐུབ་པ་ཡིན་པ་དང་། སྟོན་པ་ཤཱཀྱ་ཐུབ་པ་
རྒྱལ་ བོ་ང་ནུའི་དུས་སུ་རྒྱལ་ བོ་ང་ནུ་ཡིན། ཞེས་གསུངས་པ་རྣམས་དང་རྒྱུ་མཚན་ཀུན་ནས་མཚུངས་པའི་
}
，
592



ཕྱིར༑ རིགས་པས་ ཀྱང་སེམས་ ཅན་ཐམས་ཅད་སངས་རྒྱས་པའི་ སེམས་ ཅན་ཐམས་ཅད་སངས་རྒྱས་འཕགས་
པར་ གྱུར་ ཟིན་པ་གང་ཞིག སེམས་ ཅན་ཐམས་ཅད་སངས་རྒྱས་འཕགས་པར་ གྱུར་པ་ན། སེམས་ ཅན་
ཐམས་ཅད་སངས་རྒྱས་པ་དུས་མཉམ་པའི་ཕྱིར། དང་པོ་གྲུབ་སྟེ། སེམས་ ཅན་ཐམས་ཅད་སངས་རྒྱས་
འཕ གག་པར་ གྱུར་ པའི་དུས་སྲིད་ པའི་ ཕྱིར། སེམས་ཅན་ཐམས་ཅད་སངས་རྒྱས་པའི་ཚེ་ན། བྱང་སེམས་
ཚོགས་ལམ་པ་སངས་མ་རྒྱས་པར་གསུངས་པ་ནི། ཁ་ཅིག་གིས་ལུགས་ཡིན་པར་འོ ག་གི་སྒྲུབ་བྱེད་ལས་ཤེས་
སོ༑ ༑ཡང་བྱང་སེམས་འཕགས་པ་འཁོར་བར་སྐྱེ་བ་ལེན་པའི་རྒྱུ་དེ་ལ་དུ་ཡོད་ཅེ་ན། ཉི་སྣང་དང་འགྲེལ་
ཆེན་ལས། དེའི་རྒྱུད་ཀྱི་འདོད་པའི་འདོད་ཆགས་དང་གཟུགས་ཀྱི་འདོད་ཆགས་གཉིས་བྱང་འཕ གས་
གཞན་དོན་དུ་འཁོར་བར་སྐྱེ་བ་ལེན་པའི་རྒྱུར་དགོས་པར་ གསུངས། བློ་གྲོས་རྒྱ་མཚོས་ཞུས་པའི་མདོ་ལས།
བསོད་ནམས་ཀྱི་ཚོགས་ཡོངས་སུ་འཚོལ་བས་མི་ངོམས་པ་སོགས་དགེ་བའི་ངོ་བོར་གྱུར་པའི་རྒྱུ་བརྒྱད་པོ་་་་
དེ་བྱང་འཕགས་ གཞན་དོན་དུ་འཁོར་བར་སྐྱེ་བ་ལེན་པའི་རྒྱུར་གསུངས།
དཔལ་ཕྲེང་གི་མདོ་ལས། མ་རིག་བག་ཆགས་ཀྱི་ས་དང་ཟག་མེད་ཀྱི་ལས་གཉིས་བྱང་འཕགས་གཞན་
དོན་དུ་འཁོར་བར་སྐྱེ་བ་ལེན་པའི་རྒྱུར་གསུངས་སོ། དགེ་བའི་ངོ་བོར་གྱུར་པའི་རྒྱུ་བརྒྱད་པོ་དེ་ཉོན་མོངས་
དངོས་མ་ཡིན་ ཀྱང་། ཉོན་མོངས་པའི་མིང་གིས་འདོགས་པའི་རྒྱུ་མཚན་ནི། མདོ་དེ་ཉིད་ལས་དེ་ལྟ་བུའི་
ཉོན་མོངས་པ་དེ་དག་གིས་བྱང་ཆུབ་སེམས་དཔའ་ཁམས་གསུམ་དུ་ཀུན་དུ་སྦྱོར་ལ། ཁམས་གསུམ་པོ་ཡང་
ཉོན་མོངས་པ་ལས་བྱུང་བ་ཡིན་ནོ། །ཞེས་དང༌། སྤྱི་དོན་ལས། དེ་ཉོན་མོངས་པ་དང་བྱེད་ལས་མཚུངས་
ཏེ༑ ཉོན་མོངས་པ་རང་རྒྱུད་ལྡན་གྱི་གང་ཟག་ཁམས་གསུམ་སྦྱོར་བར་བྱེད་ལ། འདིས་ཀྱང་དེ་ལྟར་
སྦྱོར་བར་བྱེད་པའི་ཕྱིར་ཞེས་གསུངས་སོ། །དེ་ལ་ཁ་ཅིག འོ་ན། བྱང་འཕགས་ཁམས་གསུམ་དུ་སྐྱེ་བ་
ལེན་པ་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། དེ་ གཟུགས་མེད་ཁམས་སུ་སྐྱེ་བ་
ལེན་པ་ཡོད་པར་ཐལ། འདོད་པའི་ ཕྱིར། འདོད་མི་ནུས་ཏེ། མདོ་བསྡུས་པ་ལས། བྱང་ཆུབ་ཡོན་
ཏ ན་ཕ་རོལ། ཕྱིན་ཕྱིར་ཉམས་འགྱུར་འོངས། ཞེས། གཟུགས་མེད་ཁམས་སུ་སྐྱེ་བ་དོན་དུ་གཉེར་མི་
བྱེད། ཞེས་དང་། ཡིག་ཆར་ཡང་། གཟུགས་མེད་ཀྱི་རྟེན་ཅན་གྱི་བྱང་འཕགས་མེད་པར་ གསུངས་པའི་
ཕྱིར་དང༌། གཟུགས་མེད་ཁམས་ནི་གཞན་དོན་བྱེད་པའི་ གནས་མ་ཡིན་ པས། བྱང་འཕགས་རྣམས་
དེར་སྐྱེ་བ་བླངས་པ་ལ་དགོས་པ་མེད་པའི་ཕྱིར་ཟེར་ན། བྱང་འཕགས་རྒྱུ་བརྒྱད་པོ་དེ་ལ་བརྟེན་ནས་
གཟུགས་མེད་དུ་སྐྱེ་བ་མི་ལེན་ཀྱང་། ལེན་ནུས་པའི་དོན་ཡིན། ཅེས་བརྗོད་ན་ཅིར་འགྱུར་སྙམ་མོ། ཡང་
ཉོན་སྒྲུབ་ཀྱི་བག་ལ་ཉལ་དང་། བག་ལ་ཉལ་གྱི་ཉོན་སྒྲིབ་གཉིས་དོན་གཅིག་གམ་ཞེ་ན་མི་གཅིག་སྟེ། དང་
593



པོ་ནི། ཉོན་མོངས་པའི་བག་ཆགས་སམ་མ་རིག་བག་ཆགས་ཀྱི་ས་ལྟ་བུ་ལ་བྱེད་པས་ཤེས་སྒྲིབ་ཡིན་ལ།
གཉིས་པ་ནི། ཉོན་སྒྲིབ་ཀྱི་ས་བོན་ཡིན་པས་ཉོན་སྒྲིབ་ཏུ་འཇོག་པའི་ཕྱིར། དེ་བཞིན་དུ་ཤེས་སྒྲིབ་ཀྱི་བ ག་
ལ་ཉལ་དང་བ ག་ལ་ཉལ་གྱི་ ཤེས་སྒྲིབ་ཀྱང་དོན་མི་གཅི ག་སྟེ། ཤེས་སྒྲིབ་ཀྱི་བག་ཆགས་ཡིན་ན། དེ་གཉིས་
ཀ་ཡིན་པས་ཁྱབ་ཅིང་། ཉོན་མོངས་པའི་བག་ཆགས་ནི་བག་ལ་ཉལ་གྱི་ ཤེས་སྒྲིབ་ཡིན་གྱི། ཤེས་སྒྲི བ་ཀྱི་
བ ག་ལ་ཉལ་མ་ཡིན་པའི་ཕྱིར་ཏེ། དེ་བ ག་ལ་ཉལ་གྱི་ཤེས་སྒྲིབ་ཡིན་ཏེ། ཤེས་སྒྲིབ་གང་ཞིག་ བ ག་ཆགས་ཡིན་
པའི་ཕྱིར། དེ་ཤེས་སྒྲིབ་ཀྱི་བག་ལ་ཉལ་མ་ཡིན་ ཀྱང་། ཤེས་སྒྲིབ་ཀྱི་དོན་དུ་གྱུར་པའི་བག་ལ་ཉལ་ཡིན་ཏེ།
སྤྱི་དོན་ལས། ཡོངས་གྱུར་པའི་ཉན་ཐོས་འཆད་པའི་སྐབས་སུ། མ་རིག་བག་ཆགས་ཀྱི་ས་དེ་ཤེས་
སྒྲིབ་ཀྱི་རྟེན་དུ་གྱུར་པའི་བག་ལ་ཉལ་ཡིན་འདྲ་བར་ གསུངས་འདུག་པ་གང་ཞིག མ་རིག་བག་ཆགས་ཀྱི་
ས་དང་ཟག་བཅས་ཀྱི་གནས་ངན་ལེན་དོན་གཅིག་ཀྱང་། རང་གི་རིགས་འདྲའི་ཉོན་མོངས་ཕྱི་མ་མི་བསྐྱེད་
པའི་ཉོན་མོངས་ཀྱིས་བ ག་ཆགས་རྣམས་ཀྱང་དེར་འཇོག་པའི་ཕྱིར། ་ མཐའ་དཔྱོད་དུ། བྱང་འཕགས་
འཁོར་བར་སྐྱེ་བ་ལེན་པའི་རྒྱུར་གྱུར་ པའི་ཉོན་མོངས་ཡོད་ན། དེ་ལས་ཉོན་གྱི་དབང་གིས་འཁོར་བར་ སྐྱེ་
བ་ལེན་པར་ཐལ་བའི་སྐྱོན་དུ་འགྱུར་བར་ གསུངས་པ་དང་། དེ་འཁོར་བར་སྐྱེ་བ་ལེན་པའི་རྒྱུར་གྱུར་པའི་
ལས་ཡོད་ན། དེ་ལས་ཉོན་མོངས་ཀྱི་དབང་གིས་འཁོར་བར་སྐྱེ་བ་ལེན་པར་ཐལ་ བའི་ སྐྱོན་དུ་ མི་འགྱུར་
བར་ གསུངས་པ་གཉིས་རི གས་མཚུངས་རིགས་མི་མཚུངས་པ་ལྟ་བུ་སོགས་འདུག་ཀྱང་། སྤྱི་དོན་ལས། དེ་
འཁོར་བར་སྐྱེ་བ་ལེན་པའི་རྒྱུར་གཙོ་བོར་གྱུར་པའི་ཉོན་མོངས་ཡོད་ན། དེ་ལས་ཉོན་གྱི་དབང་གིས་
འཁོར་བར་སྐྱེ་བ་ལེན་པར་ཐལ་བའི་སྐྱོན་དུ་འགྱུར་ཚུལ་ གསུངས་པས། དེ་འཁོར་བར་སྐྱེ་བ་ལེན་པའི་
རྒྱུར་གྱུར་པའི་ཉོན་མོངས་ནི་ཡོད་ཚོད་འདྲ་སྟེ། དེས་རང་རྒྱུད་ཀྱི་འདོད་ཆགས་དང༌། གཟུགས་ཀྱི་
འདོད་ཆགས་ གཉིས་གཞན་དོན་དུ་འཁོར་བར་སྐྱེ་བ་ལེན་པའི་རྒྱུར་དགོས་པར་ གསུངས་པའི་ཕྱིར། ཡང་
མཐའ་དཔྱོད་དུ། རྩོད་སྤོང་གི་ལན་འདེ བས་པའི་ཚེ། བྱང་འཕགས་ཉོན་མོངས་ཀྱི་དབང་གིས་འཁོར་བ་
སྐྱེ་བ་ལེན་པར་ཐལ། དེ་ཤེས་སྒྲིབ་ཀྱི་དབང་གིས་འཁོར་བར་སྐྱེ་བ་ལེན་པའི་ཕྱིར། ཁྱབ་པ་ཁས།
དེར་ཐལ། དེ་ཤེས་སྒྲིབ་ལ་བརྟེན་ནས་འཁོར་བར་སྐྱེ་བ་ལེན་པའི་ཕྱིར། ཁྱབ་པ་ཁས། ཞེས་ཁྱབ་པ་
ཁས་གཉིས་འབྱུང་བའི་ཕྱི་མ་ནི་ཡི་གེ་ལྷག་པ་འདྲའོ།།
གང་ལྟར་ཡང་མཐའ་དཔྱོད་དུ། བྱང་འཕ གས་ཟག་མེད་ཀྱི་ལས་ཀྱི་དབང་གིས་འཁོར་བ་སྐྱེ་བ་
ལེན་ཀྱང་ལས་ ཀྱི་དབང་གིས་འཁོར་ བར་སྐྱེ་བ་མི་ལེན་པར་གསུངས་པས། ། དེའི་དབང་གིས་འཁོར་བ་
སྐྱེ་བ་ལེན་ན། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་འཕེན་གྲུབ་ཀྱི་ ལས་ ཀྱི་དབང་གིས་སྐྱེ་བ་
594



.
ལེན་དགོས་པ་དང༌། ཉོན་མོངས་ཀྱི་དབང་གིས་འཁོར་བར་སྐྱེ་བ་ལེན་ན། དེ་ནང་ཚན་དུ་གྱུར་པའི་མ་
རིག་པ་ དང༌། སྲིད་ལེན་གྱི་དབང་གིས་སྐྱེ་བ་ལེན་དགོས་པར་གྲུབ་པའི་ ཕྱིར་རོ། །ཉན་ཐོས་དགྲ་བཅོམ་
པའི་རྟོགས་པ་སྔོན་སོང་གི་བྱང་སེམས་ཚོགས་ལམ་པས་སྟོང་ཉིད་མངོན་སུམ་དུ་མ་རྟོགས་པར་གསུངས་་་་
པ་ཡང་། དེ་མངོན་སུམ་དུ་རྟོགས་པའི་གང་ཟག་ཡིན་པ་ལ་དགོངས་སོ། །དེ་འདྲའི་བྱང་སེམས་
ཚོགས་ལམ་པའི་རྒྱུད་ཀྱི་འགོག་བདེན་དེ། རང་ཐོབ་བྱེད་ཀྱི་ཐབས་སུ་གྱུར་ པའི་ཐེག་ཆེན་གྱི་ལམ་བདེན་
ལ་ བརྟེན་ནས་མ་ཐོབ་པར་ གསུངས་པ་ཡང་དེ་སྒོམ་སྟོབས་ཀྱི་མ་ ཐོབ་ཅེས་པའི་དོན་ཡིན་ གྱི་ གཞན་དུ་ན་་་་་༌་
རིགས་པའི་ གནོད་བྱེད་འཇུག་ཚུལ་གོང་དུ་ས་ལམ་གྱི་དོགས་གཅོད་སྐབས་སུ་བཀོད་པ་ལས་ཤེས་ནུས་པའི་་
ཕྱིར འཁོར་བའི་རྩ་བ་རང་རྒྱལ་སློབ་པའི་སྤང་བྱའི་གཙོ་བོར་གསུངས་པ་ཡང་ཡི་གེ་ལྷག་པའི་སྐྱོན་ཏེ།
གཞན་དུ་ན། རང་རྒྱལ་དགྲ་བཅོམ་ ལས་འཁོར་བའི་ རྩ་བ་སྤང་བར་འདོད་དགོས་པ་ལས། དེ་ཡང་
མི་འཐད་དེ། ཆོས་ཀྱི་བདག་འཛིན་ཀྱང་ འཁོར་ བའི་རྩ་བ་ཡིན་པའི་ཕྱིར། ཉན་ཐོས་ཀྱི་མཐོང་ལམ་ བར་
ཆད་མེད་ལམ་ མི་མཐུན་ཕྱོགས་ཀྱི་གཞི་ཤེས་སུ་གསུངས་པ་ཡང་། སྟོང་ཉིད་མ་རྟོ གས་པའི་ཉན་ཐོས་
འཕ གས་པའི་རྒྱུད་ཀྱི་དེ་དགོངས་སོ། །སྤྱི་མཐའ་ གཉིས་སུ། ལས་ཉོན་གྱི་དབང་གིས་བྱུང་བའི་བྱང་
འཕགས་ཀྱི་སྐྱེ་བ་ཡོད་པ་ ལྟར་བཤད་པ་ནི། ཁ་ཅིག་གི་ལུགས་ཡིན་ནམ་སྙམ་སྟེ་ གཞན་དུ་ན། བསམ་
གཟུགས་དང་རྟེན་འབྲེལ་གྱི་དོགས་གཅོད་དུ་བཀོད་པའི་ལུང་རིགས་ཀྱི་གནོད་བྱེད་རྣམས་འཇུག་པའི་་་་་་
ཕྱིར༔ རང་རྒྱལ་དགྲ་བཅོམ་པས་སྲིད་པ་ཐ་མའི་ཚེ། འདོད་པའི་རྟེན་ལ་རང་རྒྱལ་གྱི་བྱང་ཆུབ་མངོན་
དུ་བྱས་པར་ཐལ། ཞེས་པ་ལ། རང་གི་བྱང་ཆུབ་ཅེས་དང༌། རང་གི་བྱང་ཆུབ་མངོན་དུ་བྱས་པའི་
ཕྱིར། ཞེས པ་ པ། རང་རྒྱལ་ཀྱི་བྱང་ཆུབ་ཅེས་སྦྱར་བའི་རྟོག་བཟོའི་བསྒྱུར་བཅོས་འགའ་རེ་འདུག་པ་
ནི༑ རང་གི་བྱང་ཆུབ་དང༌། རང་རྒྱལ་གྱི་བྱང་ཆུབ་ཁྱད་མེད་དུ་གོ་བ་ཞིག་ གིས་བྲིས་པར་མངོན་ནོ།།
འདོད་པའི་རྟེན་ལ་ཉན་ཐོས་དགྲ་བཅོམ་པའི་འབྲས་བུ་མངོན་དུ་བྱས་པའི་གང་ཟག་ཡིན་ན་སྲིད་པ་ཐ་་་་་
མའི་ཚེ་སློབ་དཔོན་གཞན་ གྱི་གདམས་ངག་ལ་མི་ལྟོས་པར་བྱང་ཆུབ་མངོན་དུ་བྱེད་པའི་གང་ཟག་ཡིན་པས་
ཁྱབ་པར་ གསུངས་པ་ནི་ཡིག་སྐྱོན་ཡིན་པར་རྩ་བའི་སྒྲུབ་བྱེད་ཡོད་རྐྱེན་ལས་ཤེས་སོ། །ཐེག་ཆེན་གྱི་མཐོང་
ལམ་རྗེས་ བཟོད་དང་ཆོས་བཟོད་དང༌། རྗེས་ བཟོད་ལ་རྗེས་ཤེས་ཅེས་པ་ལྟ་བུའི་ནོར་འཁྲུལ་མང་ཙམ་
འདུག་པ་རྣམས་དག་པར་བྱས་སོ། །ཐེག་ཆེན་གྱི་མཐོང་ལམ་ཆོས་ཤེས་སྐད་ཅིག་ཐ་མ་མཐོང་སྤངས་
རྟོག་པ་ལས་དངོས་སུ་གྲོལ་བའི་ལམ་མ་ཡིན་པར་གསུངས་པ་ནི་དཔྱད་དགོས་ཏེ། གཞན་དུ་ན། ས་
ལམ་སོགས་དང་ཆེས་མི་མཐུན་པའི་ཕྱིར་རོ། །ཉན་ཐོས་ཀྱི་མཐོང་ལམ་བཟོད་པ་བརྒྱུད་རིམ་ཅན་དུ་སྐྱེ་
མ་
595



II
མི་སྐྱེའི་སྐོར་ལ། ཁ་ཅིག་དང༌། རང་ལུགས་ཀྱི་ཕར་ཚུར་སྒྲུབ་བྱེད་འཕེན་ཚུལ་རྣམས་ལ་ཡིག་སྐྱོན་
ཤིན་ཏུ་ཆེ་ བས་ བཟོད་པ་བརྒྱད་རིམ་ཅན་དུ་སྐྱེ་མི་སྐྱེ་གཉིས་ཀ་ཡིན་འདྲའི་ཚིག་ཟིན་གོང་འོག་ནང་འགལ་
གྱི་ཕུང་བོ་ལྟ་བུར་སོང་འདུག་པ་ཡང་དག་པར་ བཅོས་སོ། །
མཐའ་དཔྱོད་ལས། ལམ་ཤེས་ཀྱི་ཡན་ལག་འཆད་པའི་སྐབས་སུ། ཐེག་ཆེན་ གྱི་སྒོམ་ ལ་མ་ ཐེག་
ཆེན་སྒོམ་ལས་ཀྱི་བྱེད་པ་དང༌། ཐེག་ཆེན་གྱི་སྦྱོར་བ་ཐེག་ཆེན་སྦྱོར་བའི་ཡོན་ཏན་ཡིན་པར་གསུངས་ཀྱང་།
འོག་ཏུ། སྤྱི་མཐའ་ གཉིས་ཀར། དེ་གཉིས་རིམ་པ་བཞི ན་དུ་ཐེག་ཆེན་གྱི་སྒོམ་ལམ་གྱི་བྱེད་པ་དང་། ཐེག་
ཆེན་ གྱི་སྦྱོར་བའི་ཡོན་ཏན་མ་ཡིན་པར་གསུངས་པ་མ་ཟད། སྤྱི་མཐའ་ གཉིས་དང༌། དོན་བདུན་ཅུ་སོཊ་
ལས་ ཀྱང་། དེ་དག་སོ་སོའི་མཚན་ཉིད་ཀྱི་ཟུར་དུ། དེ་དང་དེ་སྒོམ་སྟོབས་ཀྱིས་ཐོབ་པའི་ཡོན་ཏན་ཞེས་
སྦྱར་བ་དང༌། སོ་སོའི་ས་མཚམས་ཀྱང་། རིམ་པ་ བཞིན་དུ་ཐེག་ཆེན་གྱི་སྒོམ་ལམ་སྒོམ་ པའི་ སྐད་ཅིག་གཉིས་
པ་དང་། ཐེག་ཆེན་གྱི་སྦྱོར་བ་བསྒོམ་པའི་སྐད་ཅིག་གཉིས་པ་ནས་འཇོག་པར་ གསུངས་པའི་ ཕྱིར་དང་།
རིགས་པས་ཀྱང་ཐེག་ཆེན་གྱི་སྒོམ་ལམ་དེ་ཐེག་ཆེན་ གྱི་སྒོམ་ལམ་ གྱི་བྱེད་པ་མ་ཡིན་པར་ཐལ། དེ་ རང་ཐོབ་
བྱེད་ཀྱི་ཐབས་སུ་གྱུར་པའི་ཐེག་ཆེན་གྱི་སྒོམ་ལམ་སྒོམ་ སྟོབས་ཀྱི་ཐོབ་པའི་ཕན་ཡོན་མ་ཡིན་ པའི་ ཕྱིར། མ་
གྲུབ་ན། དེ་ཆོས་ཅན། དེ་མ་ཡིན་པར་ཐལ། བྱང་སེམས་སྒོམ་ལམ་པ་དང་རྒྱུད་གཅིག་པའི་ གང་ཟག་ གིས་
དེ་སྒོམ་སྟོབས་ཀྱིས་ཐོབ་པའི་ ཕན་ཡོན་མ་ཡིན་པ་གང་ཞིག དེ་དང་རྒྱུད་ཐ་དད་པའི་གང་ཟག་ གིས་དེ་
སྒོམ་སྟོབས་ཀྱིས་ཐོབ་པའི་ ཕན་ཡོན་མ་ཡིན་པའི་ཕྱིར། དང་པོ་གྲུབ་སྟེ། ཐེག་ཆེན་ གྱི་སྒོམ་ལམ་སྒོམ་པའི་
བྱང་སེམས་མཐོང་ལམ་པ་ མེད་པའི་ཕྱིར། གཉིས་པ་གྲུབ་སྟེ། བྱང་སེམས་སྒོམ་ལམ་པ་དང་རྒྱུད་ཐ་དད་
པའི་གང་ཟག་མེད་པའི་ ཕྱིར་དང་། རང་ཉིད་ཀྱི་ལམ་མ་སྒོམ་པར་གང་ཟག་གཞན་གྱི་ལམ་སྒོམ་ པས་ རང་
རྒྱུད་ལ་སྒོམ་ལམ་ སྐྱེ་བ་ཧ་ ཅང་ཐལ་བའི་ཕྱིར་རོ། །བྱང་ཆུབ་མཆོག་ཏུ་སེམས་བསྐྱེད་པའི་གང་ཟག་ལམ་
ཤེས་རྒྱུད་ལྡན་གྱི་གང་ཟག་ཡིན་པར་ གསུངས་པ་ནི་ལམ་ཤེས་རྒྱུད་ལྡན་ཡིན་པ་ལ་དགོངས་སོ། །སྤྱི་དོན་
ལས༑ ་ཐེག་ཆེན་གྱི་སྒོམ་ལམ་ཐོབ་བྱེད་ཀྱི་ཐབས་སུ་གྱུར་པའི་ཐེག་ཆེན་སྒོམ་པར་ གསུངས་པ་ནི་སྔོ མས་
རྟགས་ལ་ཁྱད་མེད་ཀྱི་ལན་ལན་དུ་སོང་སྟེ། དེ་ལྟར་མིན་ན་ལུང་རིགས་ཀྱི་གནོད་པ་གོང་དུ་ས་ལམ་གྱི་
སྐབས་སུ་བསྟན་ཟིན་པའི་ཕྱིར། ཐེག་ཆེན་སེམས་བསྐྱེད་རྣམ་མཁྱེན་གྱི་རྒྱུ་མ་ཡིན་པར་གསུངས་པས།
དེའི་རྒྱུ་མཚན་ཡང་རྣམ་མཁྱེན་གྱི་རྒྱུར་གྱུར་པའི་ཤེས་པ་ཡིན་ན། སེམས་ཅན་ གྱི་རྒྱུད་ཀྱིས་བསྡུས་དགོས་
པར་སོང་ལདུག་པས། དེ་ལྟར་ན་ཚོགས་ལམ་སྦྱོར་ལམ་གྱི་རྒྱུ་དང་རྣམ་རྫོགས་སྦྱོར་བ་རྩེ་སྦྱོར་གྱི་རྒྱུ་དང་།
རྒྱུ་འབྲས་མན་ངག་བདུན་གྱི་སྔ་མ་རྣམས་ཕྱི་མའི་རྒྱུ་མ་ཡིན་པར་ཐལ་བ་སོགས་ལུང་རིགས་ཀྱི་ གནོད་བྱེད་་་་
.596



དུ་མ་འཇུག་པའི་ ཕྱིར། རྫོགས་པའི་སངས་རྒྱས་ཀྱི་རྒྱུ་མེད་པར་ གསུངས་པ་ནི་དེ་སྐྱེད་བྱེད་ཀྱི་རྒྱུ་མེད་པ་
ལ་དགོངས་སོ། །དེ་ལྟར་མ་ཡིན་ན། སེམས་ཅན་གྱི་དགོས་རྩ་ཇི་སྙེད་བསགས་པ་རྣམས་རྫོགས་བྱང་གི་
རྒྱུར་འགྲོ་བ་མི་སྲིད་པར་ཐལ་བ་སོགས་ལུང་རིགས་ཀྱི་ གནོད་ཚེ་ཆར་ལྟར་འབབ་པའི་ ཕྱིར། བསྔོ་བ་སྒོམ་
ལམ་ གྱི་ཐད་དུ་ཁ་ཅིག་གིས་ བཞག་པའི་མཚན་ཉིད་རང་ལུགས་སུ་བཀོད་པ་ དང༌། ཁ་ཅིག་གིས་འཕངས་
པའི་སྒྲུབ་བྱེད་རང་ལུགས་སུ་བཀོད་འདུག་པ་རྣམས་ལ་མགོ་མཇུག་ཚང་མ་སྒྲིལ་ཏེ་ཞི བ་མོར་དཔྱད་ཚེ།
ཡིག་སྐྱོན་གྱི་འདུས་ཚོགས་ཆེན་པོ ར་སོང་འདུག་པ་རྣམས་ཀྱང་དག་པར་བྱས་སོ། །རྣམ་དག་སྒོམ་ལམ་
གྱི་སྐོར་ལ།
སྤྱི་དོན་ལྟར་ན་། རང་ལུགས་ཀྱིས་ས་བརྒྱད་པའི་རྣམ་ གྲོལ་ལམ་དེ། ས་བརྒྱད་པའི་རྣམ་གྲོལ་ལམ་
གྱི་ངོས་སྐལ་གྱི་དྲི་མས་དག་པར་ཁས་བླངས་པ་ལས། ས་བརྒྱད་པའི་རྣམ་གྲོལ་ལམ་དེ། རང་གི་ངོས་སྐལ་
གྱི་དྲི་མས་དག་པར་ཁས་མ་བླངས་ལ། དེའི་རྒྱུ་མཚན་ཡང་རྒྱུན་མཐའི་ བར་ཆད་མེད་ལམ་རང་གི་ངོས་
སྐུལ་གྱི་དྲི་མའི་དངོས་གཉེན་ བར་ཆད་མེད་ལམ་ཡིན་པའི་རྒྱུ་མཚན་གྱིས་ཡིན་འདུག་ཅིང་། མཐའ་དཔྱོད་
ལྟར་ན། དེ་འདྲ་ཡིན་ཚོད་འདུག་ཀྱང༌། ཡིག་སྐྱོན་ལ་བརྟེན་ཁ་ཅིག་དང་རང་ལུགས་དབྱེ་བ་འབྱེད་དཀའི་
བར་སོང་འདུག་ལགས། ཐེག་པ་གསུམ་གྱི་རྣམ་གཞག་སོ་སོའི་མཚན་ཉིད་དུ། རང་ཐོབ་བྱེད་ཀྱི་ཐབས་
སུ་གྱུར་པའི་ བར་ཆད་མེད་ལམ་གྱི་ངོས་སྐལ་ཀྱི་སྒྲིབ་པ་མ་ལུས་པར་སྤངས་པའི་ཐེག་པ་དེ་དང་དེའི་བྲལ་་་་
བ། ཞེས་གསུངས་པ་ཡང་ཚིག་ཟིན་ལྟར་ཁས་ལེན་པ་དཀའ་སྟེ། གོང་གི་ས་ལམ་ གྱི་དོགས་གཅོད་དུ་བཀོད་
པའི་ལུང་རིགས་ཀྱི་ གནོད་བྱེད་རྣམས་འཇུག་པའི་ཕྱིར། ས་བ ཅུའི་རྣམ་གྲོལ་ལམ་འདྲེན་བྱེད་ཀྱི་ས་བཅུའི་
བར་ཆད་མེད་ལམ་ཐེག་ཆེན་གྱི་སྒོམ་ལམ་ཆེན་པོའི་ཆེན་པོ་ཡིན་པར་ གསུངས་པ་ནི། ས་ལམ་སོགས་དང་
ཆེས་མི་མཐུན་པས་ཡིག་སྐྱོན་ཏེ། དེ་འདྲའི་ བར་ཆད་མེད་ལམ་མེད་པའི་ ཕྱིར་རོ། །གཞན་ཡང་། སྐབས་
གཉིས་པའི་མཐའ་དཔྱོད་དུ། དོགས་གཅོད་འདིར་མ་འཁོར་བའི་ལྷག་ཆད་དང་ནོར་འཁྲུལ་མང་ཙམ་
ཡོད་པ་དེ་དག་ཀྱང་ཞུས་དག་པར་བྱས་སོ། །སྐབས་གསུམ་པའི་སྤྱི་མཐའ་སོགས་ཡིག་ཆ་རྣམས་སུ་སློབ་
ལམ་ན་བློ་གཅིག་གིས་བདེན་ ག ཉིས་ཅིག་ཆར་དུ་མངོན་སུམ་དུ་རྟོགས་པ་མེད་ཅེས་གསུངས་པ་དང་། གལ་
ཏེ་དེ་ཡོད་པར་ཐལ། རིགས་ངེས་བྱང་འཕགས་ཀྱི་རྒྱུད་ཀྱི་མཚན་གཞི་རྣམ་ཤེས་དེ། བདེན་གཉིས་
ཅིག་ཆར་དུ་མངོན་སུམ་དུ་རྟོགས་པའི་བླ ཡིན་པའི་ཕྱིར། དེར་ཐལ། དེ་ཅིག་ཆར་དུ་མངོན་སུམ་དུ་
རྟོགས་པའི་ཤེས་པ་ཡིན་པའི་ཕྱིར། དེར་ཐལ། དེ་ཅིག་ཆར་དུ་མངོན་སུམ་དུ་རྟོགས་པའི་མཚན་གཞི་རྣམ་
ཤེས་ཡིན་པའི་ཕྱིར་ན་རྟགས་མ་གྲུབ་པོ། །ཡང་དེ་ཆོས་ཅན། དེ་ལྟར་མངོན་སུམ་དུ་རྟོགས་པའི་མཚན་
597



གཞི་རྣམ་ཤེས་ཡིན་པར་ཐལ། དེ་ལྟར་མངོན་སུམ་དུ་རྟོགས་པ་གང་ཞིག་ མཚན་གཞི་རྣམ་ཤེས་ཡིན་ པའི་
ཕྱིར་ན་མ་ཁྱབ། དང་པོ་གྲུབ་སྟེ། དེ་ལྟར་མངོན་སུམ་དུ་རྟོགས་པའི་གང་ཟག་ཡིན་པའི་ཕྱིར། བྱང་
འཕགས་ཡིན་ པའི་ ཕྱིར་ཞེས་བྱས་པ་ལ། འོ་ན། དེའི་མཚན་གཞི་རྣམ་ཤེས་ཆོས་ཅན། དེ་ལྟར་མངོན་
སུམ་དུ་རྟོགས་པའི་གང་ཟག་གི་མཚན་གཞི་རྣམ་ཤེས་ཡིན་པར་ཐལ། དེ་ལྟར་མངོན་སུམ་དུ་རྟོ གས་པའི་
བྱང་འཕ གས་ཀྱི་མཚན་གཞི་རྣམ་ཤེས་ཡིན་ པའི་ ཕྱིར་ཏེ། བྱང་འཕགས་ཀྱི་ མཚན་གཞི་རྣམ་ཤེས་ཡིན་ པའི་
ཕྱིར་ན་མ་ཁྱབ་སྟེ། བྱང་འཕགས་ཀྱི་རྒྱུད་ཀྱི་ གཞི་ཤེས་ཆོས་ཅན། སྟོང་ཉིད་མངོན་སུམ་དུ་རྟོགས་པའི་
བྱང་འཕགས་ཀྱི་མཁྱེན་པ་ཡིན་པར་ཐལ། བྱང་འཕགས་ཀྱི་མཁྱེན་པ་ཡིན་པའི་ཕྱིར། ཁྱབ་པ་འགྲིག ཡང་
སློབ་ལམ་ན་བློ་གཅིག་གིས་བདེན་གཉིས་མངོན་སུམ་དུ་རྟོགས་པ་མེད་པར་ཐལ། འདོད་པའི་ཕྱིར། འདོད་
མི་ནུས་ཏེ། སློབ་ལམ་ན་བདེན་གཉིས་མངོན་སུམ་དུ་རྟོགས་པའི་བློ་གཅིག་ཡོད་པའི་ཕྱིར་ན་མ་ཁྱབ་ཏེ།
བློ་གཅིག་ གིས་བདེན་གཉིས་མངོན་སུམ་དུ་རྟོགས་ན་ཅིག་ཆར་དུ་རྟོགས་པ་ལས་འོས་མེད་པའི་ཕྱིར་ཞེས་་་་་
བརྗོད་ན་ཅིར་འགྱུར་སྙམ་མོ། ། གལ་ཏེ། སློབ་ལམ་ན་བློ་གཅིག་གིས་བདེན་གཉིས་མངོན་སུམ་དུ་རྟོ གས་
པ་ཡོད་པར་ཐལ། དེ་འདྲའི་མཚན་གཞི་རྣམ་ཤེས་དེ་བློ་གཅིག་ཡིན་པ་གང་ཞིག དེས་བདེན་གཉིས་
མངོས་སུམ་དུ་རྟོགས་པའི་ ཕྱིར་ན་མ་ཁྱབ་སྟེ། འོ་ན་སློབ་ལམ་ན་བློ་ གཅིག་གིས་བདེན་གཉིས་ཅིག་ཆར་
མངོན་སུམ་དུ་རྟོགས་པ་ཡོད་པར་ཐལ། སྒྲུབ་བྱེད་དེ་དང་རིགས་འདྲ་བའི་ཕྱིར། ཁྱབ་པ་འགྲིག བྱས་
པ་ལ། འོ་ན། དེ་འདྲའི་མཚན་ང་ཞི་རྣམ་ཤེས་ཆོས་ཅན། བདེན་གཉིས་མངོན་སུམ་དུ་རྟོ གས་ པའི་
བློ་མ་ཡིན་པར་ཐལ། འདོད་པའི་ཕྱིར། འདོད་ན། དེ་བདེན་གཉིས་རྟོགས་པའི་བློ་མ་ཡིན་པར་ཐལ།
འདོད་པའི་ཕྱིར། འདོད་ན། དེ་བདེན་གཉིས་གང་ཡང་རྟོ གས་པའི་བློ་མ་ཡིན་པར་ཐལ། འདོད་
པའི་ཕྱིར། འདོད་ན། དེ་རང་ཡུལ་རྟོགས་པའི་བློ་མ་ཡིན་པར་ཐལ། འདོད་པའི་ཕྱིར། འདོད་
ན། དེ་རང་ཡུལ་མ་རྟོགས་པའི་བློ་ཡིན་པར་ཐལ། འདོད་པའི་ཕྱིར་ན་མ་ཁྱབ་སྟེ། དེ་རང་ཡུལ་རྟོ གས་
པའི་ཕྱིར། དེར་ཐལ། དེས་བདེན་གཉིས་མངོན་སུམ་རྟོགས་པའི་ཕྱིར་ཏེ། བྱང་འཕགས་ཡིན་པའི་
ཕྱིར། ཡང་འཁོར་བ་ལ་ཐོག་མཐའ་མེད་ཀྱང་ཕྱི་མཐའ་ཡོད་པར་གསུངས་པས། དེ་འདྲའི་ཕྱི་མཐའ་
དེ་གང་ལ་ངོས་འཛིན་པ་ཡིན་ཞེ་ན། །
གསུམ་པའི་ ཕྱི་ ་པ ཐའ་གཉིས་སུ། སངས་འཕགས་ཏེ་འཁོར་བའི་ཕྱི་མཐའ་མངོན་དུ་བྱས་པའི་གང་
ཟག་ཡིན་ཚུལ་ཙམ་ལས། ཕྱི་མཐའ་འདི་ཡིན་ཞེས་གསལ་ཁ་མ་ གསུངས་ཀྱང་། ས་བོན་ཐོག་མ་
ཡོད་མིན་ཀྱང་མེས་བསྲེགས་པས་ནི་ཕྱི་མཐའ་མཐོང་། དེ་བཞིན་འཁོར་བ་ཐོག་མེད་ཀྱང་། བདག་མེད་
598



མཐོང་ན་ཕྱི་མཐའ་མཐོང་། ཞེས་གསུངས་པས། ཕྱི་མཐའ་དེ་ཉིད། མྱང་འདས་ལ་དངོས་འཛིན་
དགོས་སམ་སྙམ། འོ་ན། འཁོར་བའི་ཕྱི་མཐའ་དེ་འཁོར་བའི་མཐའ་ཡིན་པར་ཐལ། འཁོར་བ་ལ་མཐའ་
ཡོད་ པ་གང་ཞིག་ ཐོག་མཐའ་མེད་པའི་ཕྱིར་ཟེར་ན་མ་ཁྱབ་སྟེ། འཁོར་བ་ལ་མཐའ་ཡོད་ ཕྱེས་པ་ཕྱི་
མཐའ་ཡོད་པར་ གོ་དགོས་ཀྱང་། ཕྱི་མཐའ་དེ་ནི་འཁོར་བའི་མཐའ་མ་ཡིན་ཏེ། འཁོར་བའི་མཐའ་
ཡིན་ན་འཁོར་བ་ཡིན་དགོས་པའི་ཕྱིར། སྲིད་ པའི་ མཐའ་ཡིན་ན་སྲིད་ པ་ཡིན་དགོས་པའི་ཕྱིར། ཡང་ཁ་
ཅིག ཐེག་ཆེན་གྱི་མྱང་འདས་ཡིན་ན་ཆད་པའི་མྱང་འདས་ཡིན་ པའི་ཁྱབ་བམ་མ་ཁྱབ། མ་ཁྱ བ་ན་ནི་
ཡིག་ཆ་མང་པོ་དང་འགལ། ཁྱ བ་ན། དག་ཞིང་དུ་སྐྱེ་བ་ལེན་ངེས་ཀྱི་ཉན་ཐོས་ལྷག་བཅས་པའི་རྒྱུད་ཀྱི་
མྱང་འདས་དང༌། ཚེ་དེ་ལ་ཐེག་ཆེན་ལམ་དུ་འཇུག་ངེས་ཀྱི་ཉན་ཐོས་ལྷག་བཅས་པའི་རྒྱུད་ཀྱི་མྱང་འདས་
གཉིས་ཆོས་ཅན། དེར་ཐལ། དེའི་ཕྱིར། འདོད་ན། དེ་གཉིས་ཆོས་ཅན། ལས་ཉོན་གྱི་དབང་
གིས་བྱུང་བའི་སྐྱེ་བ་དང༌། སྙིང་རྗེ་དང་སྨོན་ལམ་གྱི་སྐྱེ་བ་གཉིས་ཀ་ཆད་པའི་མྱང་འདས་ཡིན་པར་ཐལ།
འདོད་པའི་ཕྱིར། ཁྱ བ་པ་ཡིག་ཆ་རྣམས་སུ་གསལ། འདོད་ན། དེ་འདྲའི་དགྲ་བཅོམ་པ་གཉིས་པོ་
དེ༑ སྙིང་རྗེ་དང་སྨོན་ལམ་གྱི་སྐྱེ་བ་ཆད་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་མི་
ནུས་ཏེ། ་ སྔ་མ་དེ་སྨོན་ལམ་གྱི་དབང་གིས་སྐྱེ་བ་ལེན་པ་གང་ཞིག ཕྱི་མ་དེས་སྙིང་རྗེའི་དབང་གིས་སྐྱེ་
བ་ལེན་པའི་ཕྱིར། དང་པོ་གྲུབ་སྟེ། དེས་དག་ཞིང་དུ་སྐྱེ་བ་བླངས་ཏེ་ཉེར་ཞིའི་དབྱིངས་ལ་རྩེ་གཅིག་
ཏུ་མཉམ་པར་གཞག་པར་བྱའོ་སྙམ་པའི་ འཕེན་པ་བཏང་བ་ལ་བརྟེན་ནས་སྐྱེ་བ་ལེན་པའི་ཕྱིར་དང༌།
དག་ཞིང་གི་སྣོད་བཅུད་རྣམས་ཀྱང་། སྨོན་ལམ་དང་དགེ་རྩའི་དབང་གིས་བྱུང་བ་ཤ་སྟག་ཡིན་ པའི་ ཕྱིར་
ཟེར་ན། མི་འཐད་དེ། དེས་དེ་ལྟར་མཉམ་པར་ གཞག་པར་བྱའོ། །སྙམ་པའི་འཕེན་པ་བཏང་བ་
ལ་བརྟེན་ནས་དེར་སྐྱེ་བ་ལེན་པ་ཡིན་མོད་ཀྱང་། སྨོན་ལམ་གྱི་དབང་གིས་སྐྱེ་བ་ལེན་པ་མ་ཡིན་པའི་ཕྱིར་
དང༌། དག་ཞིང་གི་སྣོད་བཅུད་རྣམས་ཀྱང་སྨོན་ལམ་སོགས་ གཉིས་པོ་ཅི་རིགས་ཀྱི་དབང་གིས་བྱུང་བ་
ལས༑ དེ་གཉིས་ཀའི་དབང་གིས་འབྱུང་བའི་ངེས་པ་མེད་པའི་ ཕྱིར། ཚེ་དེ་ལ་ཐེག་ཆེན་ལམ་དུ་འཇུག་
ངེས་ཀྱི་ལྷག་བཅས་པ་དེས་ཀྱང་མ་རིག་བག་ཆགས་ཀྱི་ས་དང་ཟག་མེད་ཀྱི་ ལས་ལ་བརྟེན་ནས་སྐྱེ་བ་ལེན་པ་
ལས༑ སྙིང་རྗེའི་ད བང་གིས་སྐྱེ་བ་ལེན་པ་ནི་མ་ཡིན་པའི་ཕྱིར། གལ་ཏེ། དེས་སྙིང་རྗེའི་དབང་
གིས་སྐྱེ་བ་ལེན་པར་ཐལ། དེའི་རྟོགས་པ་སྔོན་སོང་གི་བྱང་འཕགས་དེ ས་དེ་ལྟར་ལེན་པའི་ ཕྱིར་ན་མ་
ཁྱབ་པོ། །འདི་སྐོར་གྱི་དོགས་གཅོད་འགའ་ཞིག་ རྟེ ན་འབྲེལ་དང་དགེ་འདུན་ཉི་ཤུའི་དོགས་པ་ཅོད་ཁོངས་
སུ་ཐལ་ཟིན་པའོ། །
599



མི་མཐུན་ཕྱོགས་ཀྱི་གཞི་ཤེས་ལ་གཞི་ལམ་རྣམ་གསུམ། བདེན་གྲུབ་ཏུ་བདེན་ཞེན་གྱིས་འདོད་པའི་
གང་ཟག་གི་རྒྱུད་ཀྱི་ གཞི་ཤེས་ཡིན་པས་ཁྱབ་པར་ གསུངས་པའི་དོན་འཇོག་ཚུལ་ཡང་གཅིག་དུ་བྲལ་གྱི་་་་་
སྐབས་སུ་ཐལ་ཟིན་ཏོ། །མི་མཐུན་ཕྱོགས་ཀྱི་ གཞི་ཤེས་ཞེས་པའི་མི་མཐུན་ཕྱོགས་དང་། གཉེན་པོ་ ཕྱོགས་
ཀྱི་གཞི་ཤེས་ཞེས་པའི་གཉེན་པོ་ཕྱོགས་དེ་གང་ལ་བྱེད་པ་ཡིན་ཞེ་ན། འདི་དག་ཡིག་ཆ་རྣམས་སུ་རྣམ་
བཤད་ལྟ་བུའི་ཅུང་ཞིག་ གོ་དཀའ་བ་འདུག་ཀྱང་། རང་གི་རྨོངས་ཚོད་ལྟར་ན། བདེན་འཛིན་དང་
གཞི་ལམ་འབྲས་གསུམ་གྱི་ཆོས་རྣམས་ལ་བདེན་པར་ཞེན་པའི་སྒོ་ནས་ལམ་ལ་སློབ་པ་དེ་དང་པོ་དང༌།
བདེན་མེད་རྟོགས་པའི་ཤེས་པ་དང༌། དེ་དག་ལ་བདེན་ཞེན་བཀག་པའི་སྒོ་ནས་ལམ་ལ་སློབ་པ་དེ་གཉིས་
ཀའི་མཚན་གཞིར་འཇོག་དགོས་སམ་སྙམ་སྟེ། དཔེར་ན། དེ་བཞིན་གཤེགས་པ་སྐྱབས་གནས་ཡང་
དག་ཏུ་བདེན་པར་བཟུང་བའི་སྒོ་ནས་དགེ་བ་རྫོགས་ཞིང་དུ་བསྔོ་བ་ལྟ་བུ་སྐབས་འདིའི་མི་མཐུན་ཕྱོགས་་་་
སམ་ཆགས་པ་ཕྲ་མོ་དང༌། དེ་དག་ཏུ་བདེན་ཞེན་བཀག་པའི་སྒོ་ནས་ཕྱག་མཆོད་བསྟོད་པ་སོགས་བྱ་བ་
སྐབས་འདིའི་གཉེན་པོ་ཕྱོགས་སུ་འཇོག་དགོས་པ་བཞིན་ནོ། །འོ་ན། དེ་ལྟར་བདེན་པར་ཞེན་པའི་སྒོ་
ནས་ལམ་ལ་སློབ་པ་དེ་ཆོས་ཅན། སྤང་བྱ་དང་གཉེན་པོ་གཉིས་ཀ་ཡིན་པར་ཐལ། དང་པོ་གང་ཞིག་
གཉིས་ཀ་ཡིན་པའི་ཕྱིར། དང་པོ་གྲུབ་སྟེ། སྤང་བྱ་དང་མི་མཐུན་ཕྱོགས་ཀྱི་གཉིས་ཀ་ཡིན་པའི་ཕྱིར་
ཟེར་ན། རྟགས་གྲུབ་སྟེ། དེ་བྱང་སེམས་ལམ་ལ་བལྟོས་ཏེ་སྤང་བྱ་ཡིན་ ཀྱང་སྤང་བྱ་མ་ཡིན།
བྱང་སེམས་ལམ་གྱི་གོལ་ས་མི་མཐུན་ཕྱོགས་ཡིན་ ཀྱང་མི་མཐུན་ཕྱོགས་མ་ཡིན་པའི་ཕྱིར། དང་པོ་གྲུབ་
སྟེ། དགེ་བ་ཡིན་ པའི་ ཕྱིར། གཉིས་པ་གྲུབ་སྟེ། མཐུན་ཕྱོགས་ཡིན་པའི་ཕྱིར་ཏེ། གཞི་གྲུབ་
པའི་ཕྱིར། བྱས་པ་ལ། འོ་ན། བདེ་འགྲོའི་སྐྱེ་བ་འཕེན་བྱེད་ཀྱི་ ལས་ཆོས་ཅན། སྤང་བྱ་མ་ཡིན་
པར་ཐལ། དགེ་བ་ཡིན་པའི་ཕྱིར། ཁྱབ་པ་ཁས་ཟེར་ན། འཕེན་བྱེད་ཀྱི་ལས་ཡིན་ན་སྤང་བྱ་ཡིན་དགོས་
པར་ཐལ། འདོད་པའི་ཕྱིར། དལ་བརྒྱད་འབྱོར་བཅུ་ཚང་བའི་མི་ལུས་རྣམ་པར་དག་པ་འཕེན་བྱེད་ཀྱི་
ལས་ཆོས་ཅན། དེར་ཐལ། དེའི་ཕྱིར། འདོད་ན། དེ་འདྲའི་མི་ལུས་ཐོབ་ཕྱིར་དུ་སྐྱེ་བུ་ཆུང་ངུའི་
ལམ་ལ་བློ་སྦྱོང་བ་དང་སྨོན་ལམ་འདེབས་པ་མི་རིགས་པར་ཐལ་ལོ། །ཡང་དེ་ལྟར་ཞེན་པའི་སྒོ་ནས་ལམ་
ལ་སློབ་པ་དེ་ཆོས་ཅན། སྤང་བྱ་ཡིན་པར་ཐལ། ཆགས་པ་ཡིན་པའི་ཕྱིར། རྟགས་ཁས་བླངས་ཤིང་།
རྒྱུན་ལས་ཀྱང་། རྒྱལ་ལ་སོགས་པ་ཆགས་པ་འདྲ། ཞེས་གསུངས་པའི་ཕྱིར་ན་མ་ཁྱབ་སྟེ། ཆགས་པ་
ཕྲ་མོ་ཡིན་ན་ཆགས་པ་ཡིན་མི་དགོས་པའི་ཕྱིར། ཞེས་བརྗོད་ན་འགལ་བ་ཅི་ཡོད་སྙམ་མོ། །དེ་དག་ལ་
ཆགས་ པ་ཞེས་བརྗོད་པ་ནི། བདེན་པར་ཞེན་པའམ་བདེན་པར་ཆགས་པའི་རྒྱུ་མཚན་གྱིས་ཚོད་ཡོད་
600



འདྲ་སྟེ། ཡིག་ཆ་ལས། ལས་སྒྲིབ་སོགས་ས་འགའ་ཞིག་གི་གཉེན་པོ་ཡིན་མོད་ཀྱི་རྣམ་པ་ཐམས་ཅད་དུ་
གཉེན་པོ་མ་ཡིན་པས་སྐྱོན་མེད་དེ། ཆགས་པ་སྟེ་ཞེན་པ་ཕྲ་མོའི་ངོ་བོ་ཉིད་ཡིན་པའི་ཕྱིར། ཞེས་ གསུངས་
པའི་ཕྱིར། རྣམ་པ་ཐམས་ཅད་དུ་གཉེན་པོ་མ་ཡིན་ཞེས་པ་ཡང་བདེན་འཛིན་ལ་སོགས་པའི་ གཉེན་པོ་
མ་ཡིན། ཞེས་དོན་ཡིན་ནམ་སྙམ་མོ། །ཡང་འགའ་ཞིག་ནས་སྟོང་ཉིད་རྟོགས་པའི་ཉན་ཐོས་འཕགས་
པའི་རྒྱུད་ཀྱི་ གཞི་ཤེས་དེ་ཐབས་ཁྱད་པར་ཅན་དང་བྲལ་ཡང་། སྟོང་ཉིད་མ་རྟོགས་པའི་དགྲ་བཅོམ་
རྟོ གས་པ་སྔོན་སོང་གི་ཐེག་ཆེན་ལམ་དུ་འཇུག་ཁ་མའི་གང་ཟག་གི་རྒྱུད་ཀྱི་ གཞི་ཤེས་དེ་ཡང་ཤེས་རབ་ཁྱད་་
པར་ཅན་ དང་བྲལ་བ་ལ་བསམ་ནས་དེ་གཉིས་ཀ་ཐབས་ཤེས་ཁྱད་པར་ཅན་དང་བྲལ་བའི་ གཞི་ཤེས་ཡིན་་་་
ཟེར་བ་མི་འཐད་དེ། ཐབས་ཤེས་ཁྱད་པར་ཅན་ གཉིས་དང་བྲལ་བའི་ གཞི་ཤེས་ཡིན་ན། མི་མཐུན་ཕྱོགས་
ཀྱི་ གཞི་ཤེས་ཡིན་དགོས་པ་གང་ཞིག དེ་གཉིས་མི་མཐུན་ཕྱོགས་ཀྱི་གཞི་ཤེས་དང་། གཉེན་པོ་ཕྱོགས་
ཀྱི་ གཞི་ཤེས་གང་ཡང་མ་ཡིན་ པའི་ ཕྱིར། གལ་ཏེ། དེ་གཉིས་ཐབས་ཤེས་ཁྱད་པར་ཅན་གཉིས་དང་བྲལ་
བ་ཡིན་པར་ཐལ། གང་ཟག་དེ་གཉིས་ཀྱི་རྒྱུད་ལ་ཐབས་ཤེས་ཁྱད་པར་ཅན་ གཉིས་མེད་པའི་ཕྱིར་ན་མ་
ཁྱབ་སྟེ། ཐབས་ཤེས་ཁྱད་པར་ཅན་ དང་བྲལ་བ་ལ་ཐབས་ཤེས་གཉིས་རེ་རེ་དང་བྲལ་དགོས་པའི་ཕྱིར།
ཡིག་ཆར། སྐབས་གསུམ་པས་ གཞི་ཤེས་མཚོན་བྱེད་ཀྱི་ཆོས་དགུ་དངོས་བསྟན་བསྟན་བྱའི་ གཙོ་
བོར་བྱས་ནས་བསྟན་ཞེས་གསུངས། འོ་ན། དེས་རང་གི་དངོས་བསྟན་བསྟན་བྱའི་གཙོ་བོར་གྱུར་
པའི་གཞི་ཤེས་མཚོན་བྱེད་ཀྱི་ཆོས་དགུ་དངོས་བསྟན་བསྟན་བྱའི་ གཙོ་བོར་བྱས་ནས་བསྟན་པར་ཐལ། དེས་
གཞི་ཤེས་མཚོན་བྱེད་ཀྱི་ཆོས་དགུ་དེ་ལྟར་བསྟན་པའི་ཕྱིར་ན་མ་ཁྱབ། འདོད་ན། དེའི་དངོས་བསྟན་
བསྟན་བྱའི་གཙོ་བོར་གྱུར་པའི་གཞི་ཤེས་མཚོན་བྱེད་ཀྱི་ཆོས་དགུ་ཡོད་པར་ཐལ་ལོ། །འདོད་ན། དེར་
གྱུར་པའི་མི་མཐུན་ཕྱོགས་ཀྱི་གཞི་ཤེས་ཡོད་པར་ཐལ་ལོ་ཟེར་ན། རྩ་བར་མ་ཁྱབ་སྟེ། མཁྱེན་པ་གསུམ་
པོ་དེ་རང་སྡུད་བྱེད་ ཀྱི་མངོན་པར་རྟོགས་པ་བརྒྱད་ཀྱི་བསྡུས་པར་ཐལ། དེ་མངོན་པར་རྟོགས་པ་བརྒྱད་
ཀྱིས་བསྡུས་པའི་ཕྱིར། ཁྱབ་པ་ཁས། འདོད་ན། དེ་བསྡུ་བྱེད་ཀྱི་མངོན་པར་རྟོགས་པ་
བརྒྱད་ཡོད་པར་ཐལ་ལོ། ། འདོད་ན། དེ་བསྡུ་བྱེད་ཀྱི་སྦྱོར་བཞི་ཡོད་པར་ཐལ་ལོ། །དེ་བཞིན་དུ།
དགྲ་བཅོམ་རྟོགས་པ་སྔོན་སོང་གི་རྒྱུན་མཐའི་ བར་ཆད་མེད་ལམ་ཆོས་ཅན། རང་གི་ངོས་སྐལ་གྱི་སྤང་
བྱར་གྱུར་པའི་སྒྲིབ་གཉིས་ཡོད་པར་ཐལ་ལོ། །བུམ་པ་བསྡུ་བྱེད་ཀྱི་ཀ་བུམ་གཉིས་ལའང་དེ་དང་འདྲའོ།།
མཐའ་དཔྱོད་དུ། མི་རྟག་སོགས་བཅུ་དྲུག་རྟོ གས་པའི་བྱང་སེམས་ཀྱི་སྒོམ་ལམ་ཏེ་སྐབས་གསུམ་པའི་དངོས་
བསྟན་བསྟན་བྱའི་ གཙོ་བོར་གྱུར་པའི་གཞི་ཤེས་མ་ཡིན་ པའི་རྒྱུ་མཚན་འཆད་པའི་སྐོར་ལ་ཡིག་སྐྱོན་དང་་་་
601



ནོར་འཁྲུལ་གྱི་འཕྲེང་བ་བསྒྲིགས་ཏེ། བརྗོད་བྱའི་དོན་གང་ཡིན་མི་ཤེས་པ་ལྟ་བུར་སོང་འདུག་ཀྱང་།།
རྣམ་ བཤད་དང་སྤྱི་དོན་གྱི་དགོངས་པ་ལྟར་ན། འདི་ལྟར་བརྗོད་རྒྱུ་ཡིན་ནམ་སྙམ་སྟེ། ཁ་ཅིག མི་རྟག་
སོགས་ བཅུ་དྲུག་རྟོགས་པའི་བྱང་སེམས་ཀྱི་སྒོམ་ལམ་དེ་སྐབས་གསུམ་པའི་དངོས་བསྟན་བསྟན་བྱའི་གཙོ་་་༌
བོར་གྱུར་པའི་གཞི་ཤེས་ཡིན་ཟེར་ན་མི་འཐད་དེ། མི་རྟག་སོགས་བཅུ་དྲུག་སྒོམ་པ་ལྷུར་ལེན་པའི་ཚུལ་
གྱིས་སྒོམ་པའི་བྱང་སེམས་སྒོམ་ལམ་པ་མེད་པའི་ཕྱིར། འགྲེལ་བ་ལས། ཉན་ཐོས་ཀྱི་ལམ་ནི་བྱང་ཆུབ་
སེམས་དཔའ་ཡོངས་སུ་ཤེས་པར་བྱ་བ་ཡིན་གྱི། མངོན་དུ་བྱ་བ་ནི་མ་ཡིན་པས་སྒོམ་པའི་ལམ་ནི་མ་
བསྟན་ཏེ། ཞེས་གསུངས་པས། བྱང་སེམས་ཀྱི་ཚོགས་སྦྱོར་དུ་མི་རྟག་སོགས་བཅུ་དྲུག་སྒོམ་པ་ལྷུར་ལེན་
གྱི་ཚུལ་གྱིས་སྒོམ་ ཀྱང་། ཐེག་ཆེན་གྱི་མཐོང་ལམ་ཐོབ་ནས་དེ་ལྟར་མི་སྒོམ་པའི་ཕྱིར། ཞེས་བརྗོད་རྒྱུ་
ཡིན་ འདུག འོ་ན། དམན་ལམ་སྔོན་དུ་མ་སོང་བའི་བྱང་སེམས་མཐོང་ལམ་པའི་རྒྱུད་ཀྱི་མི་རྟག་སོགས་
བཅུ་དྲུག་མངོན་སུམ་དུ་རྟོགས་པའི་མཁྱེན་པ་དེ་ཡང་སྐབས་གསུམ་པའི་དངོས་ཀྱི་ བསྟན་བྱའི་ གཙོ་བོ་་་་་༌
གྱུར་པའི་གཞི་ཤེས་མ་ཡིན་པར་ཐལ། མི་རྟག་སོགས་བཅུ་དྲུག་སྒོམ་པ་ལྷུར་ལེན་གྱི་ཚུལ་གྱིས་སྒོམ་པའི་
བྱང་སེམས་མཐོང་ལམ་ པ་མེད་པའི་ཕྱིར། ཁྱབ་པ་ཁས། ཟེར་ན། མི་མཚུངས་ཏེ། དམན་ལམ་
སྔོན་དུ་མ་སོང་བའི་བྱང་སེམས་སྒོམ་ལམ་པའི་རྒྱུད་ཀྱི་ མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་་་་
མཁྱེན་པ་དེ་གཞི་ཤེས་ཀྱིས་སྐབས་འདི་ཡོངས་སུ་བསྟན་ན། བྱང་སེམས་སྒོམ་ལམ་པས་མི་རྟག་སོགས་
བཅུ་དྲུག་སྒོམ་པ་ལྷུར་ལེན་གྱི་ཚུལ་གྱིས་སྒོམ་པའི་ཕྱིར་དུ་བསྟན་དགོས་པ་ལས། དགོས་པ་གཞན་
མེད་པའི་ཕྱིར་ཏེ། གདུལ་བྱ་རྗེས་སུ་འཛིན་པའི་ཕྱིར་དུ་ནི་དེ་འདྲའི་མཐོང་ལམ་བསྟན་པས་ཆོག་པའི་
ཕྱིར། ལམ་དེ་སྒོམ་པ་ལྷུར་ལེན་གྱི་སྒོམ་ཞེས་པ་ཡང་ལམ་དེ་འབད་བརྩོན་ཆེན་པོས་སྒོམ་པའི་དོན་ཡིན་གྱི།
སྒོམ་བྱའི་གཙོ་བོར་བྱས་ནས་སྒོམ་པའི་དོན་ནི་མ་ཡིན་ཏེ། དེ་ལྟར་ཡིན་ན་དམན་ལམ་སྔོན་དུ་མ་སོང་
བའི་བྱང་སེམས་ཚོགས་སྦྱོར་བས་མི་རྟག་སོགས་བཅུ་དྲུག་རྟོ གས་པའི་ཡེ་ཤེས་དེ་ཉིད་སྒོམ་བྱའི་གཙོ་བོར་་་་་
བྱེད་དགོས། དེ་བྱས་ན། དེ་མཐོང་ལམ་གྱི་ གནས་སྐབས་སུ་ཉོན་སྒྲིབ་ཟད་པར་སྤོང་དགོས་པ་ལས།
མི་སྤོང་པའི་ ཕྱིར་རྒྱུ་མཚན་འདི་ནི་ཡང་དག་མཐའི་དོགས་གཅོད་དུ་ཡང་བཀོད་ཟིན་ཏོ། །བྱང་སེམས་
འཕགས་པས་མི་རྟག་སོགས་བཅུ་དྲུག་རྟོགས་པའི་ལམ་དེ་ཉིད་ཡོངས་སུ་ཤེས་པར་བྱ་བ་ཡིན་གྱི། ཞེས་
པའི་དོན་ནི། ལམ་དེ་ཤེས་མཐོང་གིས་བལྟས་ནས་འདའ་ བར་བྱ་བའི་དོན་ཡིན་ཏེ། ལམ་དེ་བྱང་སེམས་
འཕ གས་པ་རྣམས་ལ་ཉེ་བར་མི་མཁོ་བས་མངོན་དུ་བྱ་བའི་རིགས་སུ་གནས་པའོ། །ཞེས་ཀློང་རྡོལ་བླ་མ་
རིན་པོ་ཆེས་གསུངས་སོ།།
602



མངོན་དུ་བྱ་བ་ནི་མ་ཡིན་ནོ། །ཞེས་པའི་དོན་ནི་སྒོམ་པ་ལྷུར་ལེན་གྱིས་མི་སྒོམ་པའི་དོན་ནོ། །ལམ་
དེ་བྱང་འཕ གས་ཀྱི་མངོན་དུ་བྱ་བ་མ་ཡིན་ ཀྱང་། མངོན་དུ་བྱས་པ་ནི་ཁས་ལེན་དགོས་སོ། ། མི་རྟག་
སོགས་བཅུ་དྲུག་རྟོ གས་པའི་བྱང་སེམས་ཀྱིས་སྒོམ་ལམ་དེ་གཞི་ཤེས་ཀྱི་སྐབས་འདིར་དངོས་སུ་མི་སྟོན་རྒྱུའི་
རྒྱུ་མཚན་གཉིས་ཚང་བའི་སྒོམ་ལམ་ཡིན་ པས་སྐབས་འདིར་དངོས་སུ་མི་སྟོན་རྒྱུའི་སྒོམ་ལམ་ཡིན་ ཀྱང་།
སྤྲོས་བྲལ་མངོན་སུམ་དུ་རྟོགས་པའི་བྱང་སེམས་ ཀྱི་སྒོམ་ལམ་དང༌། ཐེག་དམན་གྱི་སྒོམ་ལམ་ནི་སྐབས་
འདིར་དངོས་སུ་མི་སྟོན་རྒྱུའི་སྒོམ་ལམ་མ་ཡིན་ཏེ། དེ་དག་ལ་སྐབས་འདིར་དངོས་སུ་མི་སྟོན་པའི་རྒྱུ་མཚན་
གཉིས་མ་ཚང་བའི་ཕྱིར། དང་པོ་དེ་བྱང་འཕགས་ཀྱིས་མངོན་དུ་བྱ་བ་ཡིན་ ཞིང་། ཕྱི་མ་དེ་དེས་ཤེས་
མཐོང་ གིས་བལྟས་ནས་འདའ་བར་བྱ་བ་མ་ཡིན་ པའི་ཕྱིར་ཏེ། དེས་རང་རྒྱུད་ལ་སྐྱེད་པའི་སྒོ་ནས་ཤེས་
ཤིང་འདའ་བ་མ་ཡིན་ པའི་ཕྱིར། འོན་ཀྱང་། དེ་དག་སྐབས་འདིར་དངོས་སུ་མ་བསྟན་པའི་ སྒོམ་ལམ་ཡིན་
ཏེ༑ སྒོམ་ལམ་ཡིན་ན་སྐབས་འདིར་དངོས་སུ་མ་བསྟན་པས་ཁྱ བ་པའི་ཕྱིར་ཏེ། སྐབས་འདི་ཞེས་པ་
ནི༑ དེ་ལྟར་ཀུན་ཤེས་ཉིད་ལུགས་ལ་ཞེས་པ་ནས་དེ་ལྟར་འདི་ དང་ཡང་འདི་ དང་། ཞེས་པའི་ བར་
འདིར་འཆད་དགོས་པ་གང་ཞིག དེའི་ བར་དེར་སྒོམ་ལམ་སྟོན་པའི་རྒྱུན་གྱི་གཞུང་ཚིག་གཅིག་མ་བྱུང་
བའི་ཕྱིར་ཞེས་གསུང་པའི་ཕྱིར། ཡིག་ཆ་ལས། སྒོམ་ལམ་ཡིན་ན་སྐབས་འདིར་མ་བསྟན་པས་ཁྱ བ་པ་
ལྟ་བུ་གསུངས་པ་ནི། དངོས་སུ་མ་བསྟན་པས་ཁྱབ་པའི་དོན་ཏེ། གཞན་དུ་ན་རྣམ་ བཤད་ལས། སྐབས་
གསུམ་པར་དོན་གྱི་འཕངས་པའི་སྒོམ་ལམ་མོ། །ཞེས་དང༌། ཡིག་ཆའི་སྐབས་འགའ་ཞིག་ཏུ་ཡང་།
སྐབས་གསུམ་པར་ཐེག་ཆེན་གྱི་སྨོན་ལས་ཤུགས་ལ་ བ སྟན་པར་ གསུངས་པའི་ཕྱིར། ཡང་ན། དེའི་བར།།
དེར་ཐེག་ཆེན་ གྱི་མཐོང་ལམ་བསྟན་པའི་གཞུང་ཚིག་བྱུང་ཡང་། དེའི་རྗེས་ སུ་སྒོམ་ལམ་སྟོན་པའི་ གཞུང་
ཚིག་མ་བྱུང་ཡང་སྒོམ་ལམ་ཡིན་ན་ཐེག་ཆེན་གྱི་མཐོང་ལམ་ སྟོན་པའི་རྗེས་དེ་མ་ཐག་ཏུ་མ་བསྟན་པས་ཁྱབ།
ཅེས་པའི་དོན་ཡིན་ནམ་སྙམ་སྟེ། སྐབས་གཉིས་པར་ཐེག་ཆེན་གྱི་མཐོང་ལམ་བསྟན་པའི་རྗེས་ སུ་ཐེག་ཆེན་།
གྱི་སྒོམ་ལམ་བསྟན་པས། སྐབས་འདིར་ཡང་ཐེག་ཆེན་ གྱི་མཐོང་ལམ་བསྟན་པའི་རྗེས་དེར་ཐེག་ཆེན་གྱི་་
སྒོམ་ལམ་ཞིག་ སྟོན་རིགས་སྙམ་པའི་དོགས་པ་གཅོད་བྱེད་དུ་ཉན་ཐོས་ཀྱི་ལམ་ནི་བྱང་ཆུབ་སེམས་དཔའ་་་་
ཡོངས་སུ་ཤེས་པར་བྱ་ བ་ཡིན་གྱི། མངོན་དུ་བྱ་བ་ནི་མ་ཡིན་པས་སྒོམ་པའི་ལམ་ནི་མ་བསྟན་ཏོ། །ཞེས་་
པའི་ གཞུང་འདི་གསུངས་པའི་ ཕྱིར། གལ་ཏེ་དེ་ལྟར་ཀུན་ཤེས་ཉིད་ལུགས་ལ་ཞེས་པ་ནས། དེ་ལྟར་འདི་
དང་ཡང་འདི་དང་ཞེས་པའི་ བར་དེར་སྒོམ་ལམ་བསྟན་པར་ཐལ། བྱང་སེམས་ཀྱི་སྒོམ་ལམ་དེ་དེའི་བར་
དེར་བསྟན་པའི་སྒོམ་ལམ་ཡིན་ པའི་ ཕྱིར། དེར་ཐལ། དེ་དེའི་ བར་དུ་བསྟན་པ་གང་ཞིག སྒོམ་ལམ་
མས་
603



ཡིན་ པའི་ཕྱིར། དང་པོ་གྲུབ་སྟེ། དེ་དེའི་ བར་དུ་བསྟན་པའི་བྱང་སེམས་ཀྱི་སྦྱོར་བ་ཡིན་པའི་ཕྱིར་ཟེར་
ན༑ འོ་ན། དམན་ལམ་སྔོན་དུ་མ་སོང་བའི་བྱང་སེམས་མཐོང་ལམ་པའི་རྒྱུད་ཀྱི་མི་རྟག་སོགས་བཅུ་དྲུག་
མངོན་སུམ་དུ་རྟོགས་པའི་མཁྱེན་པ་དེ། སྐབས་གསུམ་པར་དངོས་སུ་བསྟན་པའི་མཐོང་ལམ་ཡིན་པར་
ཐལ༑ དེ་སྐབས་གསུམ་པར་དངོས་སུ་བསྟན་པ་གང་ཞིག མཐོང་ལམ་ཡིན་ པའི་ཕྱིར། ཁྱབ་པ་འགྲིག
དང་པོ་གྲུབ་སྟེ། དེ་སྐབས་གསུམ་པའི་དངོས་བསྟན་བསྟན་བྱའི་གཙོ་བོར་གྱུར་པའི་གཞི་ཤེས་ཡིན་ པའི་
ཕྱིར། འདོད་མི་ནུས་ཏེ། དེ་སྐབས་གསུམ་པར་ ཤུགས་ལ་བསྟན་པའི་མཐོང་ལམ་ཡིན་ པའི་ཕྱིར། ཡིག་
ཆར། དེའི་བར་དེར་སྒོམ་ལམ་སྟོན་པའི་གཞུང་ཚིག་མ་བྱུང་ཞེས་གསུངས་པ་དེ། དངོས་སུ་བསྟན་པའི་
གཞུང་ཚིག་མ་བྱུང་བའི་དོན་ཡིན་ཞེས་སྨྲ་དགོས་སམ་སྙམ་མོ།།
གཟུགས་རྟག་མ་ཡིན་ མི་རྟག་མིན། ཞེས་སོགས་ཀྱི་སྤྲོས་བྲལ་མངོན་སུམ་དུ་རྟོ གས་པའི་འདའ་བྱེད་
ཀྱི་མཐོང་ལམ་དངོས་སུ་བསྟན་ནས། མི་རྟག་སོགས་བཅུ་དྲུག་རྟོགས་པའི་འདའ་བྱའི་མཐོང་ལམ་མ་
བསྟན་ཅིང་། སྤྲོས་བྲལ་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་དེ་འདའ་བྱའི་མཐོང་ལམ་
མ་ཡིན་ ཀྱང་། འདའ་བྱའི་ས་ཡིན་ཏེ། དམན་པ་ས་བརྒྱད་དང་དེའི་སྟེང་དུ་ས་དང་པོ་ནས་དགུ་པའི་ བར་
གྱིས་ཡེ་ཤེས་རྣམས་ལ་བྱང་སེམས་ཀྱི་ས་ཞེས་གཅིག་ཏུ་དྲངས་པའི་འདའ་བྱའི་ས་དགུ་ཡོད་པའི་བར། ས་
བཅུའི་ཡེ་ཤེས་དེ་ནི་འདའ་བྱེད་ཀྱི་ས་ཡིན་ཏེ། ས་དགུ་འདས་ནས་ཡེ་ཤེས་ནི། གང་གི་སངས་རྒྱས་སར་
གནས་པ་ཞེས་སོགས་གསུངས་པའི་ཕྱིར། དེས་ན་འདའ་བྱའི་ས་དང་འདའ་བྱའི་མཐོང་ལམ་གཉིས་མི་
འགལ་ཡང་། འདའ་བྱེད་ཀྱི་ས་དང་འདའ་བྱེད་ཀྱི་མཐོང་ལམ་གཉིས་མི་འགལ་ལོ། མི་རྟག་སོགས་བཅུ་
དྲུག་རྟོགས་པའི་འདའ་བྱའི་མཐོང་ལམ་དེ་ཡང་སྐབས་འདིར་ཤུགས་ལ་བསྟན་ཀྱང་། གཉེན་པོ་ཕྱོགས་
ཀྱི་ གཞི་ཤེས་འཆད་ པའི་སྐབས་སུ་ནི་དངོས་སུ་བསྟན་ཏེ། དམན་ལམ་སྔོན་དུ་མ་སོང་བའི་བྱང་སེམས་
མཐོང་ལམ་པའི་རྒྱུད་ཀྱི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་མཁྱེན་པ་སྟེ། སྐབས་གསུམ་
པའི་དངོས་ཀྱི་བསྟན་བྱའི་ གཙོ་བོར་གྱུར་པའི་ གཞི་ཤེས་ཡིན་པར་གོང་དུ་སྒྲུབ་ཟིན་པའི་ཕྱིར།
བཞིའི་མཐའ་དཔྱོད་དུ། ཁ་ཅིག་གིས། ཤེས་རྣམ་སྒོམ་བྱ་ཡིན་དོན་རྣམ་བསྒོམ་བྱ་མ་ཡིན།
ཞེས་ཁས་བླངས་པ་ལ། སྟོང་ཉིད་སྒོམ་ན་སྟོང་ཉིད་རྟོགས་པའི་ཡེ་ཤེས་སྒོམ་དགོས་པའི་ཤེས་བྱེད་དུ།
རྣམ་བཤད་ཀྱི་ལུང་དྲངས་པའི་ལུང་ཚིག་མ་ཚང་བའི་ཁར་ནོར་འཁྲུལ་ ཀྱང་ཆེ་ཙམ་བྱུང་ བར་མ་ཟད། མི་
རྟག་པ་རྟོགས་པའི་ཡེ་ཤེས་སྒོམ་བྱར་འདོད་པ་དེས་ཀྱང་མི་རྟག་པ་བསྒོམ་བྱར་ཁས་ལེན་དགོས་ལ་ཞེས་་་་་
པའི་ལུང་འདི་དགོས་ལ། ཞེས་པའི་ལུང་འདི་ཤེས་རྣམ་བསྒོམ་བྱ་ཡིན་པའི་ཤེས་བྱེད་དུ་དྲངས་པ་ནི། ཁ་
604



ཅིག་གིས་ཁས་བླངས་ཀྱི་ཐོག་ཏུ་མ་སོང་འདུག་པ་དེ་དག་ཐམས་ཅད་སྤྱི་དོན་ལྟར་གསལ་བར་བཅོས་སོ།།
མཐའ་དཔྱོད་དང་བྱང་རྩེའི་སྤྱི་དོན་ལས། མཁྱེན་གསུམ་གང་རུང་གི་ཤེས་རྣམ་ལེགས་པར་བཤད་ནས་
བསྒོམ་པར་བྱེད་པའི་ ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར། སེམས་དཔའི་རྒྱུད་ཀྱི་ གཉེན་
ཕྱོགས་ཤེས་རྣམ་གྱི་མཚན་ཉིད་ཅེས་གསུངས།
དེ་ལ་ཁ་ཅིག རྣམ་པ་ཞེས་བྱ་མཚན་ཉིད་དེ། ཞེས་པའི་རྣམ་པ་མཚོན་བྱ་ལ་བྱེད་རིགས་པར་
གསལ། སྐབས་འདིར་སེམས་དཔའི་རྒྱུད་ཀྱི་གཉེན་ཕྱོགས་ཤེས་རྣམ་ཀྱི་མཚན་ཉིད་འཇོག་པ་སྐབས་སུ་བབ་
པའི་ཕྱིར། རྟགས་ཁས། འདོད་མི་ནུས་ཏེ། རྩ་བར་རྣམ་པ་ཞེས་བྱ་མཚན་ཉིད་དེ། ཞེས་སོགས་ལུང་ཚན་
ལྔ་དྲངས་པ་ལ། རང་ལུགས་ཀྱི་སྐྱོན་མེད་དེ། རྣམ་པ་ཞེས་བྱ་མཚན་ཉིད་དེ། ཞེས་པའི་རྣམ་པ་མཚོན་
བྱར་ཁས་བླངས་ན། སྐྱོན་དེ་འཇུག་ཀྱང་དེ་ལྟར་ཁས་མ་བླངས་པའི་ཕྱིར། ཞེས་གསུངས་པས། དེའི་
སྐབས་ཀྱི་རྣམ་པ་དེ་མཚོན་བྱ་ལ་བྱེད་མི་རིགས་པ་ནི། ཉི་སྣང་སོགས་དང་། མཐའ་དཔྱོད་དང༌། བྱང་རྩེའི་
སྤྱི་དོན་རྣམས་བཤད་ཚུལ་མཐུན་པར་འདུག འོ་ན། དེ་འདྲའི་རྣམ་པ་དེ། མཚན་ཉིད་ལ་བྱེད་དམ་མི་
བྱེད༑ མི་བྱེད་ན་ལུང་ཚན་དེ་དག་དང་འགལ་ལོ། བྱེད་ན་དེ་སེམས་དཔའི་རྒྱུད་ཀྱི་གཉེན་ཕྱོགས་ཤེས་རྣམ་
གྱི་མཚན་ཉིད་ལ་བྱེད་རིགས་པར་ཐལ། འདོད་པའི་ཕྱིར། འདོད་ན། སེམས་པའི་རྒྱུད་ཀྱི་གཉེན་
ཕྱོགས་ཤེས་རྣམ་གྱི་མཚན་ཉིད་དེ། དེའི་སྐབས་ཀྱི་རྣམ་པ་ཡིན་པར་ཐལ་ལོ། །འདོད་མི་ནུས་ཏེ། དེ་
མཚོན་བྱ་ཡིན་ པའི་ ཕྱིར། དེས་ན་ཉི་སྣང་དང་། རྒྱན་སྣང༌། འགྲེལ་པ། གསེར་ཕྲེང་། རྣམ་
བཤད། སྤྱི་མཐའ་སོགས་ཀྱི་ གསུང་རིགས་ལ་དཔྱད་ན། གཞི་བདེན་བཞི་མི་རྟག་སོགས་རྟོགས་པའི་
ཡེ་ཤེས་ཀྱི་བྱེ་བྲག་རྣམས་ལ་གཉེན་ཕྱོགས་ཤེས་རྣམ་ཞེས་བྱ་ཞིང་། ཤེས་རྣམ་དེ་ཡང་རང་གི་མི་མཐུན་
ཕྱོགས་འཇོམས་ནུས་ཀྱི་གཉེན་པོའི་མཚན་ཉིད་ཀྱི་རང་བཞིན་ཡིན་ལ། དེ་ཡང་། རིགས་བསྡུ་ན་མཁྱེན་
པ་གསུམ་གྱི་ཤེས་རྣམ་ གསུམ་དུ་འདུས་པ་ཡིན་ཞེས་བརྗོད་དམ་སྙམ། རྣམ་པ་ཞེས་བྱ་མཚན་ཉིད་དེ།
ཞེས་པའི་མཚན་ཉིད་དེ་མཚོན་བྱ་ལ་བྱེད་མི་བྱེད་ཀྱི་རྒལ་ལེན་འཁོར་འདུག་པ་ནི་ཡིག་སྐྱོན་བྱུང་བ་ཡིན་་་་་
ནམ་སྙམ་མོ།།
འདིར་བསྟན་བསྟན་བྱའི་ གཙོ་བོར་གྱུར་པའི་ གཉེན་ཕྱོགས་ཤེས་རྣམ་ཡིན་ན། དམན་ལམ་སྔོན་
དུ་མ་སོང་བའི་ཐེག་ཆེན་ལམ་ཞུགས་ཀྱི་མཁྱེན་པ་ཡིན་ པས་ཁྱ བ་པར་གསུངས་པ་ནི་རྫས་སྤྱི་བཅད་པའི་་
དབང་དུ་བྱས་པའམ། ཡང་ན། དེ་ཡིན་ན་དམན་ལམ་སྔོན་སོང་གི་ཐེག་ཆེན་ལམ་ཞུགས་ཀྱི་མཁྱེན་པ་
མ་ཡིན་པས་ཁྱབ་པའི་དོན་སྟེ། དེ་ལྟར་ཡིན་ན། རྣམ་མཁྱེན་སོགས་ ཀྱང་དམན་ལམ་སྔོན་དུ་མ་སོང་
605



བའི་མཁྱེན་པར་འདོད་པའི་ཕྱིར་རོ། །གཞི་ཤེས་ཀྱི་རྣམ་པ་བསྒོམ་པའི་སེམས་དཔའི་རྣལ་འབྱོར་ཡིན་ན།
ཐེག་ཆེན་གྱི་རྟོགས་རིགས་སུ་གནས་པའི་སེམས་དཔའི་རྣལ་འབྱོར་ཡིན་ མི་དགོས་ཏེ། ཐེག་ཆེན་གྱི་ཚོགས་
ལམ་དེ་མཁྱེན་པ་གསུམ་ཀའི་རྣམ་པ་བསྒོམ་པའི་སེམས་དཔའི་རྣལ་འབྱོར་ཡིན་པའི་ཕྱིར། གཞི་ཤེས་ཀྱི་
འཛིན་རྣམ་ ཡིན་ན། གཞི་ཤེས་ཡིན་དགོས་པར་ གསུངས་པ་ནི་དེའི་འཛིན་སྟངས་ལ་དགོངས་པ་ཡིན་
གྱི། གཞན་དུ་ན། དེ་ཉམས་སུ་མྱོང་བའི་རང་རིག་ཀྱང་དེའི་འཛིན་རྣམ་ཡིན་པས་ གཞི་ཤེས་སུ་འདོད་
དགོས་པའི་ཕྱིར་རོ། །ཡིག་ཆར་མཁྱེན་གསུམ་ཆོས་ཅན། ཁྱོད་ཁྱོད་གཟུང་རྣམ་ཡིན་པར་ཐལ། ཁྱོད་
གཞན་རིག་གི་ཤེས་པ་ཡིན་ པའི་ཕྱིར། ཞེས་གསུངས་པ་ལ། ཁ་ཅིག རྣམ་མཁྱེན་ཆོས་ཅན། ཁྱོད་
ཁྱོད་ཀྱི་གཟུང་རྣམ་ཡིན་པར་ཐལ། ཁྱོད་གཞན་རིག་གི་ཤེས་པ་ཡིན་པའི་ཕྱིར། ཁྱབ་པ་ཁས། འདོད་
ན། རྣམ་མཁྱེ ན་ཡིན་ན། རྣམ་མཁྱེན་གཟུང་རྣམ་ཡིན་དགོས་པར་ཐལ། འདོད་པའི་ཕྱིར་ན་མ་ཁྱབ།
འདོད་ན། རྣམ་མཁྱེན་ཉམས་སུ་མྱོང་བའི་ རང་རིག་ཆོས་ཅན། དེ་ལ། དེའི་ཕྱིར། འདོད་མི་ནུས་
ཏེ༑ རྣམ་མཁྱེན་གྱི་འཛིན་རྣམ་ ཡིན་ པའི་ ཕྱིར། མ་གྲུབ་ན། རྣམ་མཁྱེན་ཆོས་ཅན། ཁྱོད་ཉམས་
སུ་མྱོང་བའི་རང་རིག་ཁྱོད་ཀྱི་འཛིན་རྣམ་ ཡིན་པར་ཐལ། ཁྱོད་གཞན་རིག་གི་ཤེས་པ་ཡིན་པའི་ཕྱིར། །
ཁོ་ན་རེ། རྣམ་ མཁྱེན་ཉམས་སུ་མྱོང་བའི་རང་རིག་ཆོས་ཅན། རྣམ་མཁྱེན་གྱི་ གཟུང་རྣམ་ ཡིན་པར་ཐལ།
རྣམ་མཁྱེན་གྱི་གཟུང་ཡུལ་ཡིན་པའི་ཕྱིར་ན་མ་ཁྱབ། དེར་ཐལ། གཞི་གྲུབ་པའི་ཕྱིར། འོ་ན། ཤེས་
བྱ་ཆོས་ཅན། རྣམ་མཁྱེན་གྱི་འཛིན་སྟངས་ཡིན་པར་ཐལ། དེའི་འཛིན་སྟངས་ཀྱི་ཡུལ་ཡིན་པའི་ཕྱིར། །
ཁྱ བ་པ་འགྲིག ཤེས་བྱ་ཆོས་ཅན། རྣམ་མཁྱེན་གྱི་འཛིན་སྟངས་ཀྱི་ཡུལ་ཡིན་པར་ཐལ། གཞི་
གྲུབ་པའི་ ཕྱིར། རྩ་བར་འདོད་ན་དེ་ཆོས་ཅན། རྣམ་མཁྱེན་ཡིན་པར་ཐལ། རྣམ་མཁྱེན་གྱི་འཛིན་
སྟངས་ཡིན་པའི་ཕྱིར།
གཞན་ཡང་། ལམ་ཤེས་གྱི་འཛིན་སྟངས་ཀྱི་ཡུལ་ཡིན་ན། དེའི་འཛིན་སྟངས་ཡིན་དགོས་པར་ཐལ།
རྣམ་མཁྱེན་ལ་དེའི་ཕྱིར། འདོད་ན། སྟོང་ཉིད་ཆོས་ཅན། དེར་ཐལ། དེའི་ཕྱིར་ཏེ། དེའི་ཡུལ་ གྱི་
གཙོ་བོ་ཡིན་པའི་ཕྱིར། འདོད་མི་ནུས་ཏེ། ལམ་ཤེས་མ་ཡིན་པའི་ཕྱིར། དེས་ན་གཟུང་རྣམ་དང་གཞན་
རིག་གི་ཤེས་པ་དོན་གཅིག་འཛིན་རྣམ་ དང་རང་རིག་དོན་གཅིག འཛིན་རྣམ་ ཡིན་ན་སེམས་དང་
སེམས་བྱུང་གང་རུང་མ་ཡིན་པས་ཁྱབ། དབང་ཤེས་ཡིད་ཤེས་གང་རུང་མ་ཡིན་པས་ཁྱབ་སྟེ། དེ་བློ་ཡན་
གར་བ་ཡིན་པའི་ཕྱིར། གཞན་གྱི་ཡིག་ཆར། རང་རིག་དེ་ཕུང་པོ་ལྔ་པོ་གང་རུང་ཡང་མ་ཡིན་ཏེ།
དེ་ཕུང་པོ་ལྔ་པོ་གང་རུང་ཡིན་ན། མཚུངས་ལྡན་མ་ཡིན་ པའི་འདུ་བྱེད་ཀྱི་ཕུང་པོ་ལས་འོས་མེད་ཅིང་།
606



དེ་མཚུངས་ལྡན་མ་ཡིན་པའི་ འདུ་བྱེད་ཀྱི་ཕུང་པོ་མ་ཡིན་ པའི་ ཕྱིར་སྟེ། ཤེས་པ་ཡིན་པའི་ཕྱིར། ཞེས་
གསུངས་ཀྱང་། རང་ལུགས་ལ་དེ་ཤེས་པ་མ་ཡིན་པའི་འདུ་བྱེད་ཀྱི་ཕུང་པོ་མ་ཡིན་ཀྱང་། མཚུངས་ལྡན་
མ་ཡིན་པའི་འདུ་བྱེད་ཀྱི་ཕུང་པོ་ཡིན་ཏེ། སེམས་དང་སེམས་བྱུང་གང་རུང་མ་ཡིན་པའི་འདུ་བྱེད་ཀྱི་
ཕུང་པོ་མ་ཡིན་ པའི་ ཕྱིར། ཁྱབ་སྟེ། མཚུངས་ལྡན་མ་ཡིན་པ་ཞེས་པ་སེམས་དང་སེམས་བྱུང་གང་རུང་
མ་ཡིན་པ་ལ་བྱེད་དགོས་པའི་ཕྱིར། མཐའ་དཔྱོད་དུ། རྣམ་མཁྱེན་ཡིན་ན། ཁྱོད་ཀྱི་རིགས་འདྲ་
མཚོན་ཕྱིར་འཛིན་པ་འོག་མའི་རྒྱུད་ལ་ཡོད་པས་ཁྱ བ་པར་ གསུངས་ པ་ལ། འོ་ན། རྣམ་མཁྱེན་སྐད་ཅིག་
དང་པོ་ལ་གནས་པའི་ སངས་འཕགས་ཀྱི་རྒྱུད་ཀྱི་མིག་ཤེས་ཆོས་ཅན། དེར་ཐལ། དེའི་ཕྱིར། འདོད་
ན༑ རྒྱུན་མཐའ་བའི་རྒྱུད་ལ་དེའི་ཉེར་ལེན་དུ་གྱུར་བའི་ཤེས་པ་ཡོད་པར་ཐལ། འདོད་པའི་ཕྱིར། །
འདོད་མི་ནུས་ཏེ། དེར་གྱུར་པའི་དབང་ཤེས་དང་ཡིད་ཤེས་གང་ཡང་མེད་པའི་ཕྱིར་ཟེར་ན། དེའི་རྒྱུད་
ལ་དེ་འདྲའི་མིག་ཤེས་ཀྱི་ཉེར་ལེན་དུ་གྱུར་པའི་ས་བོན་ཞིག་ བཞག་ན་ཅིར་འགྱུར་སྙམ་མོ། ཐུན་མོང་བའི་
རྣམ་མཁྱེན་གྱི་རྣམ་པ་ཡོད་མེད་སྐོར་ལ་ཡིག་སྐྱོན་འགའ་རེ་འདུག་པ་དག་པར་བྱས་སོ། །དེས་ན་བློ་དེའི་
འཛིན་སྟངས་དང༌། བློ་དེའི་གཟུང་རྣམ་ ཞེས་པ་བློ་དེ་ཁོ་རང་ལ་ངོས་འཛིན་དགོས་ཤིང་། བློ་དེའི་
འཛིན་རྣམ་ ཞེས་པ་བློ་དེ་ཉམས་སུ་མྱོང་བའི་རང་རིག་ལ་ངོས་འཛིན་དགོས་པ་འདྲ་ བར་སྣང་ངོ༌། །ཡང་
འདིར་བསྟན་གཙོ་བོར་གྱུར་པའི་གཉེན་ཕྱོགས་ཤེས་རྣམ་ལ། མཁྱེན་པ་གསུམ་དུ་གྲངས་ངེས་པ་དང་།
རྫས་སྤྱི་བཅད་ཚེ། དེ་ཡིན་ན་དམན་ལམ་སྔོན་དུ་མ་སོང་བའི་ཐེག་ཆེན་འཕགས་པའི་མཁྱེ ན་པ་ཡིན་ པས་
ཁྱ བ་པར་ གསུངས་པས་འཁྲུལ་གཞི་བྱས་ནས། སྐབས་འདིར་དངོས་སུ་བསྟན་པའི་གཉེན་ཕྱོགས་ཤེས་
རྣམ་ལ་ཡང་། དམན་ལམ་སྔོན་དུ་མ་སོང་བའི་ཐེག་ཆེན་འཕགས་པའི་མཁྱེན་པ་ཡིན་པའི་ཁྱ བ་ཅེས་
ཟེར་བ་ནི་ཤིན་ཏུ་མི་རིགས་ཏེ། དངོས་བསྟན་གྱི་ གཉེན་ཕྱོགས་ཤེས་རྣམ་ལ་མཁྱེན་པ་གསུམ་དུ་གྲངས་
ངེས་པ་དག་གོང་དང་འདྲ་ཡང་། དངོས་བསྟན་གྱི་ གཞི་ཤེས་ཀྱི་ཤེས་རྣམ་ལ་བྱང་འཕགས་ཀྱི་རྒྱུད་ཀྱི་
གཞི་ཤེས་ཀྱི་ཤེས་རྣམ་ དང་ཐེག་ཆེན་འཕ གས་པའི་རྒྱུད་ཀྱི་དེ་གཉིས་སུ་ཡོད་པར་མ་ཟད། གཉིས་སྟོང་
རྟོགས་པའི་ཐེག་ཆེན་གྱི་མཐོང་སྒོམ་གཉིས་ཀྱང་དངོས་བསྟན་གྱི་ གཞི་ཤེས་ཀྱི་ཤེས་རྣམ་ ཡིན་པར་ གསུངས་་་
པས། རིགས་ངེས་ཀྱི་རྒྱུད་ཀྱིས་བསྡུས་པས་མ་ཁྱབ་བོ། །འོན་ཀྱང་། དངོས་བསྟན་གྱི་ལམ་ཤེས་
དང་རྣམ་ མཁྱེན་གྱི་ཤེས་རྣམ་ལ་ནི་རྫས་སྤྱི་བཅད་ན། རིགས་ངེས་ཀྱི་རྒྱུད་ཀྱིས་བསྡུས་པས་ཁྱ བ་པ་མ་ཟད།
དེ་འདྲའི་ལམ་ཤེས་ཀྱི་ཤེས་རྣམ་ལ་ནི་བྱང་འཕ གས་ཀྱི་མཁྱེ ན་པ་ཡིན་པས་ཁྱབ་སྟེ། དེ་ཡིན་ན་རྒྱུ་ལམ་
ཤེས་ཡིན་དགོས་པའི་ཕྱིར། འདིར་བསྟན་ལམ་ཤེས་ཀྱི་ཤེས་རྣམ་ལ་ནི་སངས་འཕ གས་ཀྱི་རྒྱུད་ཀྱི་ལམ་ཤེས་
-
，
607



E
ཀྱང་ཡོད་དོ། །
སྤྱི་དོན་དུ། ཁ་ཅིག མཁྱེན་གསུམ་གང་རུང་གི་རྣམ་པ་སྒོམ་པར་བྱེད་པའི་ཐེ་ག་ཆེན་སྒོམ་ལམ་པའི་
མཁྱེན་པ། སྐབས་ འདིར་བསྟན་གྱི་ལམ་ཤེས་ཀྱི་ཤེས་རྣམ་གྱི་མཚན་ཉིད་དུ་འགོད་རྒྱུ་ཡིན་ པ་ལ། ཐིག་
ཆེན་འཕགས་པའི་ཞེས་འཁོད་པ་ཡང་ཡི་གེ་ནོར་བ་མཐའ་དཔྱོད་ལས་ཤེས་སོ། །འདིར་བསྟན་གཞི་ ཤེས་
ཀྱི་ཤེས་རྣམ་སངས་འཕགས་ཀྱི་རྒྱུད་ཀྱི་གཞི་ཤེས་མེད་དེ། དེ་ལ་བྱང་འཕགས་ཀྱི་རྒྱུད་ཀྱི་དེ་དང་། ཐེག་
ཆེན་འཕགས་པའི་རྒྱུད་ཀྱི་དེ་གཉིས་སུ་གྲངས་ངེས་པའི་ཕྱིར། འདིར་བསྟན་གཉེན་ཕྱོགས་ཤེས་རྣམ་ཙམ་ལ་
ནི་ལམ་ཞུགས་ཀྱི་མཁྱེན་པ་ཐམས་ཅད་འཇོག་རིགས་པ་མཚན་ཉིད་འཇོག་ཚུལ་གྱིས་ཤེས་ལ། སེམས་་
དཔའི་རྒྱུད་ཀྱི་གཉེན་ཕྱོགས་ཤེས་རྣམ་ལ་མཁྱེན་གསུམ་སོ་སོའི་དམིགས་པའི་ཆོས་ལ་ལོགས་ ཕྱོགས་སུ་སྒྲོ་་་་
འདོགས་པའི་སྒྲོ་འདོགས་ཀྱི་གཉེན་པོ་གསུམ་ཡོད་པ་ལས། བྱང་སེམས་ཀྱི་མཁྱེན་པ་ཡིན་ན། དེ་གསུམ་
ཀ་ཡིན་པས་ཁྱ བ་པ་ཡང་སོ་སོའི་མཚན་ཉིད་འཇོག་ཚུལ་གྱིས་ཤེས་ནུས་པའི་ཕྱིར་རོ། །ཁ་ཅིག་གིས། མཁྱེན་
པ་གསུམ་གང་རུང་གི་རྣམ་པ་སྒོམ་པར་བྱེད་པའི་ཐེག་ཆེན་སྒོམ་ལམ་པའི་མཁྱེན་པ་འདིར་བསྟན་ལམ་་་་་་
ཤེས་ཀྱི་ཤེས་རྣམ་གྱི་མཚན་ཉིད་དུ་བཞག་པ་ལ། རང་ལུགས་ཀྱིས་གཉིས་སྟོང་རྟོགས་པའི་ཐེག་ཆེན་
གྱི་མཐོང་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ཞེས་བཀོད་པ་ནི་རྟགས་དང་
གསལ་ བ་ནོར་བ་ཡིན་ནམ་སྙམ་ཏེ། དེ་འདྲའི་མཐོང་ལམ་དེ་སྒོམ་ལམ་མ་ཡིན་པའི་ཕྱིར་རོ། །ཐེག་
-ཆེན་མཐོང་ལམ་སྡུག་བསྔལ་ཆོས་བཟོད་དང༌། སྟོང་ཉིད་རྟོ གས་པའི་བྱང་སེམས་ཀྱི་སྦྱོར་ལམ་མཉམ་
གཞག་ཡེ་ཤེས་གཉིས་བདེན་འཛིན་གྱི་དངོས་གཉེན་དུ་གསུངས་པ་ནི། ཁ་ཅིག་གིས་ཁས་བླངས་ཀྱི་ཐོག་ཏུ་
་འཁྲིད་པ་ཡིན་ཞིང་། དེའི་གཉེན་པོ་ཡིན་ ཀྱང་། དེའི་དངོས་གཉེན་མ་ཡིན་པར་གསུངས་པའི་ཕྱིར་རོ། །
དེར་མ་ཟད་སྒྲིབ་པ་དེའི་དངོས་གཉེན་ཡིན་ན་བར་ཆད་མེད་ལམ་ཡིན་དགོས་པ་ཡིག་ཆར་ལན་དུ་མར་་་་་་
གསུངས་པའི་ཕྱིར། ཐེག་ཆེན་གྱི་སྒོམ་ལམ་ བར་ཆད་མེད་ལམ་བདག་འཛིན་ལྷན་སྐྱེས་ཀྱི་དངོས་གཉེན་
བར་ཆད་མེད་ལམ་དུ་གསུངས་པ་ཡང་། དམན་ལམ་ སྔོན་དུ་མ་སོང་བའི་ཐེག་ཆེན་གྱི་སྒོམ་ལམ་ བར་
“ཆད་མེད་ལམ་དེ། རང་གི་ངོས་སྐལ་གྱི་དེའི་དངོས་གཉེན་བར་ཆད་མེད་ལམ་ཡིན་ པ་ལ་དགོངས་སོ། ། སྤྱི་
དོན་དུ། ཐར་པ་ཡིན་ན་ཐེག་ཆེན་གྱི་ཐར་པ་ཡིན་དགོས་པར་ཐལ། རྟགས་རིགས་འདྲའོ། །ཞེས་པ་
ལ༑ ཐར་པ ཡིན་ན་ཐེག་ཆེན་གྱི་ཐར་པ་ཡིན་དགོས་པར་ཐལ། ཞེས་འཁོད་པ་ཡང་ཡིག་སྐྱོན་ནོ།།
ཡང་སྤྱི་དོན་དུ། མཐོང་ལམ་དེ་སྒོམ་ལམ་ལས་ཆེས་མྱུར་ བར་འགྲོ་བའི་ཕྱིར། །ཞེས་ལས་སྒྲ་སྦྱར་
བ་ཡི་གེ་ལྷག་པའོ། །ཡང་ཐེག་ཆེན་གྱི་དྲན་པ་ཉེར་བཞག་སྟེ་ཐེག་ཆེན་གྱི་དྲན་པ་ཉེར་བཞག་ལས་མཆོག་
，
608



ཏུ་གྱུར་པའི་ཕྱིར། ཞེས་ལས་སྒྲ་སྦྱར་དགོས་པ་ལ་མ་སྦྱར་བ་ནི་ཡི་གེ་ཆད་པའོ། །གོང་དུ་དེ་ལྟར་མ་ཡིན།
དེ་འདྲའི་ བར་ཆད་མེད་ལམ་སྤྱི་ཙམ་པ་དེ་སློབ་ལམ་དུ་ཐལ་བ་དང་། ཐེག་ཆེན་གྱི་སྒོམ་ལམ་རྣམ་ གྲོལ་
ལམ་གྱིས་བདག་འཛིན་ལྷན་སྐྱེས་སྤང་བར་འདོད་དགོས་པའི་ཕྱིར། ལམ་རྗེ་ཤེས་ལ་གནས་པའི་ཕྱིར་མི་
འོང་གིས་འདོད་ཉོན་སྤངས་པ་ལ་དགག་པ་བྱེད་མི་རིགས་པར་ཐལ་བ་འཕངས་པ་ནི། འདོད་ཉོན་གྱི་
ས་བོན་སྤངས་པར་འདོད་པ་ལ་དེ་ ལྟར་ཐལ་བ་འཕང་པར་མངོན་ནོ།།
རྣམ་མཁྱེན་གྱི་ཤེས་རྣམ་གྱི་མཚན་ཉིད་ལ། སངས་རྒྱས་འཕགས་པའི་བཞེད་དོན་ཕུན་ཚོགས་སྒྲུབ་
ནུས་ཏེ་ཞེས་ལན་གཉིས་སུ་སྦྱར་བ་ཡང་རང་གི་སྲས་སུ་གྱུར་པའི་དེའི་བཞེད་དོན་སྒྲུབ་ནུས་ལ་དགོངས་སོ།།
གཞན་དུ་ན། རྒྱུ་འབྲས་ཀྱི་ གནོད་བྱེད་དུ་མ་འཇུག་པའི་ཕྱིར། སངས་རྒྱས་འཕགས་པའི་ལམ་ཡིན་ན།
འཕགས་ལམ་ཡིན་པས་མ་ཁྱབ་པའི་ལན་ཁྱབ་འགྲིག་དང་བཅས་ཏེ་བཏབ་པ་ནི། དང་པོའི་སྤྱི་མཐའ་
གཉིས་དང་ཆེས་མི་མཐུན་པས་ཡིག་སྐྱོན་བསལ་ལོ། རིགས་ཀྱང་སངས་རྒྱས་པར་བགྲོད་པར་བྱེད་པའི་ལམ་
ཡིན་ན་སངས་རྒྱས་ཀྱི་ལམ་ཡིན་དགོས་ནའང་སངས་རྒྱས་འཕགས་པའི་སར་བགྲོད་པར་བྱེད་པའི་ལམ་་་་་་
ཡིན་ན། སངས་རྒྱས་འཕགས་པའི་ལམ་ཡིན་མི་དགོས་ཏེ། དེ་ལྟར་ན་སྒྲིབ་པ་སྤངས་པའི་སར་བགྲོད་
པར་བྱེད་པའི་ལམ་ཡིན་ན་ཡང་། ཐེག་ཆེན་གྱི་ཚོགས་ལམ་སངས་རྒྱས་ཀྱི་སློབ་ལམ་དུ་གསུངས་པའང་
དམན་ལམ་སྔོན་དུ་སོང་བའི་དབང་དུ་བྱས་སོ། །དུས་གསུམ་གྱི་སྐོར་ལ། ཡིག་ལྷག་ནོར་འཁྲུལ་མང་ཙམ་
འཇུག་པ་དག་པར་བྱས་སོ། །གསེར་ཕྲེང་ལས་འཕགས་ལམ་ཡན་ལག་བརྒྱད་ཀྱི་ དང་པོ་ལྔ་ལ་ཐོབ་པ་
མཉམ་བཞག་པའི་རྒྱུད་ལ་མངོན་གྱུར་དུ་མེད་པར་ གསུངས་སོ། །རྣམ་ཐར་སྒོ་གསུམ་པོ་གང་རུང་ལ་
སྟོང་ཉིད་ཡིན་པས་ཁྱབ་མ་ཁྱབ་ཀྱི་ཁས་ལེན་སྣ་ཚོགས་འདུག་ཀྱང་། སྤྱིར་རྣམ་ཐར་སྒོ་གསུམ་པོ་གང་རུང་
ཡིན་ན། སྟོང་ཉིད་ཡིན་པས་ཁྱ བ་ཏེ། འདིར་བསྟན་གཉེན་པོའི་ལམ་དུ་གྱུར་པའི་རྣམ་ཐར་སྒོ་གསུམ་
པོ་གང་རུང་ཡིན་ན། རྣམ་ཐར་སྒོ་གསུམ་པོ་གང་རུང་མ་ཡིན་དགོས་པའི་ཕྱིར། འདིར་བསྟན་གཉེན་
པོའི་ལམ་དུ་གྱུར་པའི་རྣམ་ཐར་སྒོ་གསུམ་ཡོད་དེ། སྡུག་བདེན་གྱི་ཁྱད་ཆོས་སུ་གྱུར་པའི་སྟོང་ཉིད་བདག་
མེད་གཉིས་རྟོགས་པའི་མཁྱེན་པ་དེ། དེར་གྱུར་པའི་རྣམ་པར་ཐར་པའི་སྒོ་སྟོང་བ་ཉིད་དང་། འགོག་
ལམ་གཉིས་ཀྱི་ཁྱད་ཆོས་བརྒྱུད་རྟོགས་པའི་མཁྱེན་པ་དེ། དེར་གྱུར་པའི་ རྣམ་པར་ཐར་པའི་སྒོ་མཚན་
མ་མེད་པ་དང༌། སྡུག་བདེན་གྱི་ཁྱད་ཆོས་དང་པོ་གཉིས་དང་། ཀུན་འབྱུང་གི་ཁྱད་ཆོས་བཞི་རྟོ གས་
པའི་མཁྱེན་པ་དང་། དེར་གྱུར་པའི་རྣམ་པར་ཐར་པའི་སྒོ་སྨོན་པ་མེད་པའི་ལམ་ཡིན་པའི་ཕྱིར། དེ་
ལྟར་དུ། འགྲེལ་བ་དང་། གསེར་ཕྲེང་ལས་བཤད་པའི་ཕྱིར། འདིར་བསྟན་གཉེན་པོའི་ལམ་ཡིན་
ལམ་
609



ན། གསུམ་པོ་གང་རུང་ཡིན་པས་ཁྱབ་སྟེ། ཐེག་ཆེན་མཐོང་ལ་མ་ བར་ཆད་མེད་ལམ་དེ་འདིར་བསྟན་
གཉེན་པོའི་ལམ་ཡིན་པ་གང་ཞིག དེ་དེ་གསུམ་པོ་གང་རུང་མ་ཡིན་ པའི་ ཕྱིར། དང་པོ་དེར་ཐལ། དེ་
རང་གིས་ བསལ་བྱར་གྱུར་ པའི་སྒྲོ་འདོགས་ཀྱི་ཞེན་ཡུལ་མེད་པར་རྟོ གས་པའི་སྒོ་ནས། རང་གི་བསལ་བྱར་
གྱུར་ པའི་ སྒྲོ་འདོགས་འཇོམས་པར་ནུས་པའི་རབ་ཏུ་ཕྱེ་བའི་ མཁྱེན་པ་ཡིན་ པའི་ཕྱིར། ཁྱབ་སྟེ། དེ་འདྲའི་
མཁྱེན་པ་དེ་འདིར་བསྟན་གཉེན་པོའི་ལམ་གྱི་མཚན་ཉིད་ཡིན་པའི་ཕྱིར། གཉིས་པ་དེར་ཐལ། སློབ་
པའི་རྒྱུད་ཀྱི་འདིར་བསྟན་གཉེན་པོའི་ལམ་གསུམ་པོ་གང་རུང་ཡིན་ན་ཐེག་ཆེན་གྱི་རྟོགས་རིགས་སུ་གནས་་
པས་ཁྱ བ་པའི་ ཕྱིར།
ཡང་གཟུགས་ཅན་ གཟུགས་ལ་བལྟ་བའི་རྣམ་ཐར། གཟུགས་མེད་གཟུགས་ལ་བལྟ་བའི་རྣམ་ཐར།
བགེགས་སེལ་སྡུག་བསྔལ་བའི་རྣམ་ཐར་དང་གསུམ་པོ་དེ། འདིར་བསྟན་སྤྲུལ་པའི་ལན་གསུམ་མོ། །དེ་
གསུམ་ཕྱི་མ་ཕྱི་མ་ཐོབ་པ་ལ་སྔ་མ་སྔ་མ་ཐོབ་པ་སྔོན་དུ་འགྲོ་དགོས། དེ་གསུམ་ཐོབ་པའི་རྟེན་གྱི་གང་ཟག་
ནི་གསེར་ཕྲེང་ལས། ཐེག་ཆེན་གྱི་ཚོགས་ལམ་ཆེན་པོ་ཡན་ཆད་དང༌། ཕྱིར་མི་འོང་ལུས་མངོན་བྱེད་
དང༌། དགྲ་བཅོམ་གཉིས་ཀའི་ཆ་ལས་རྣམ་ གྲོལ་གྱིས་སོ། །ཞེས་གསུངས། དེ་གསུམ་གྱི་སྟེང་དུ་འགོག་
པའི་རྣམ་ཐར་དང༌། གཟུགས་མེད་ཀྱི་རྣམ་ཐར་བཞི་ བསྟན་པའི་ བརྒྱད་པོ་དེ་ལ་རྣམ་ཐར་བརྒྱད་ཅེས་
བརྗོད་དོ། ། རྣམ་ཐར་བརྒྱད་ཐོབ་པའི་གང་ཟག་ཡིན་ན། འགོག་སྙོམས་ཐོབ་པའི་ གང་ཟག་ཡིན་པས་
ཁྱབ་སྟེ། དེ་ བརྒྱད་ཐོབ་པའི་ དགྲ་བཅོམ་ཡིན་ན། འགོག་སྙོམས་ཐོབ་པའི་ དགྲ་བཅོམ་ཡིན་ པའི་ ཁྱ བ་
པའི་ཕྱིར་ཏེ། འགོག་ཐོབ་གཉིས་ཀ་ལས་རྣམ་གྲོལ། ཞེས་གསུངས་པའི་ཕྱིར། འགོག་སྙོམས་ཐོབ་
པའི་ གང་ཟག་ཡིན་ན། རྣམ་ཐར་བརྒྱད་ཐོབ་པའི་ གང་ཟག་ཡིན་པས་ཁྱ བ་སྟེ། འགོག་སྙོམས་ཐོབ་
པའི་ཕྱིར་མི་འོང་ཡིན་ན། དེ་ བརྒྱད་ཐོབ་པའི་ཕྱིར་མི་འོང་ཡིན་ པས་ཁྱ བ་པའི་ཕྱིར་ཏེ། འགོག་པ་ཐོབ་
པའི་ ཕྱིར་མི་འོང་ལུས་ཀྱི་མངོན་དུ་བྱེད་པར་འདོད། ཅེས་དང་། ཀུན་བཏུས་ལས། ལུས་ཀྱི་མངོན་དུ་
བྱེད་པ་གང་ཞེ་ན། གང་རྣམ་པར་ཐར་པ་བརྒྱད་ལ་བསམ་ གཏན་པའོ། ཞེས་གསུངས་པའི་ཕྱིར། གཟུགས་
ཅན་གྱི་ རྣམ་ཐར་གསུམ་གསར་དུ་སྐྱེ་བའི་ལུས་རྟེན་ནི། མི་དང་འདོད་གཟུགས་ཀྱི་ལྷའི་རྟེན་ལ་སྐྱེ་སྟེ།
གསེར་ཕྲེང་ལས། བྱང་སེམས་ཀྱི་ནི་གཟུགས་དང་འདོད་ལྷའི་རྟེན་ལ་སྒོམ་ནུས་སམ་སྙམ་མོ། ། ཞེས་
གསུངས་པར། སེམས་རྟེན་ནི་བསམ་གཏན་གྱི་དངོས་གཞི་ལ་རྟེན་ནས་སྐྱེ་སྟེ། གསེར་ཕྲེང་ལས། བསམ་
གཏན་གྱི་ ས་པ་ཡིན་ པས་ གཟུགས་མེད་ཀྱི་ས་པར་འགག་པའི་ ཕྱིར། ཞེས་གསུངས་པར། ཡིག་ཆ་འགའ་
ཞིག་ ཏུ། དེ་གསུམ་གཟུགས་མེད་ཀྱི་ངོས་གཞི་ལ་མི་བརྟེན་པའི་སྒྲུབ་བྱེད་དུ། གཟུགས་ཅན་གྱི་ རྣམ་
，
610



ཐར་ཡིན་ན་གཟུགས་ད་ངོས་ཡུལ་བྱེད་པས་ཁྱག སེམས་ཅན་ གྱི་རྒྱུད་ཀྱི་ གཟུགས་མེད་ཀྱི་དངོས་གཞི་
ཡིན་ན་གཟུགས་དངོས་ཡུལ་དུ་མི་བྱེད་ པས་ཁྱབ་པའི་ཕྱིར། ཞེས་གསུངས་ ཀྱང་། དེ་ནི་ཕལ་ཆེ་བའི་
དབང་དུ་བྱས་པ་ཡིན་ནམ་སྙམ་སྟེ། སྤང་བྱ་ཅིག་ཆར་པའི་ཉན་ཐོས་དགྲ་བཅོམ་པའི་རྒྱུད་ལ་གཟུགས་
ཅན་གྱི་རྣམ་ཐར་ཡོད་པ་གང་ཞིག དེའི་རྒྱུད་ཀྱི་བསམ་གཟུགས་བརྒྱུད་ཡིན་ཁྱབ་མཉམ་ཡིན་པའི་ཕྱིར།
གསེར་ཕྲེང་ལས་ཀྱང་། གཟུགས་མེད་ཀྱིས་ངོས་གཞི་ལ་གཟུགས་དངོས་ཡུལ་དུ་མི་བྱེད་པ་དུ་མ་ཞིག་
གསུངས་སོ། ། ཞེས་གསུངས་པ་ལ། སེམས་ཅན་གྱི་རྒྱུད་ལ་གཟུགས་དངོས་ཡུལ་དུ་བྱེད་པའི་ གཟུགས་
གཞི་མེད་པར་མ་གསུངས་པའི་ཕྱིར། རྣམ་ཐར་སྔ་མ་བདུན་པོ་དེ་སོ་སྐྱེ་ལ་ཡང་ཡོད། འགོག་པའི་རྣམ་
ཐར་ལ་འདས་ལམ་གྱིས་ཁྱབ་སྟེ། གསེར་ཕྲེང་ལས། རྣམ་ཐར་བདུན་སོ་སྐྱེ་ལ་ཡང་ཡོད་པས་འཕགས་
པ་ཁོ་ན་ལ་འཆད་པ་ལ་ཤེས་བྱེད་མེད་པའི་ཕྱིར། ཁྱབ་སྟེ། གསེར་ཕྲེང་ལས། རྣམ་པ་གང་དང་གང་གི་
ངོ་བོར་སྐྱེས་པ་ལ་བརྟེན་པའི་ཐ་སྙད་བྱས་ཏེ། ཚུལ་འདི་ནི་ལམ་གྱི་སེམས་རྟེན་ཐམས་ཅད་ལ་རིག་པར་
བྱ་སྟེ། ཞེས་གསུངས་པར། དེས་ན་དེ་གསུམ་བསམ་གཏན་བཞི་པའི་དངོས་གཞི་ལ་བརྟེན་ནས་སྐྱེ་བ་
ཡིན་ཏེ། དེ་རྣམས་རབ་མཐའི་བསམ་གཏན་བཞི་པའི་དངོས་གཞི་ སྙོམས་འཇུག་ཡིན་པའི་ཕྱིར། མཐོང་
ཆོས་ལ་འདིར་གནས་ཀྱི་ལམ་ལྔ་ཡོད་དེ། གཟུགས་མེད་ཀྱི་ རྣམ་ཐར་བཞི་དང་འགོག་པའི་རྣམ་ཐར་སྡེ་
ལྔ་ཡོད་པའི་ ཕྱིར། གཟུགས་མེད་ཀྱི་རྣམ་ཐར་བཞི་པོ་དེ་ཁམས་གསུམ་ཀའི་རྟེན་ལ་དངོས་སུ་གསར་དུ་
སྐྱེ་བ་ཡོད། སེམས་རྟེན་ནི་རང་རང་གི་དངོས་གཞི་ལ་བརྟེན་ནས་དངོས་སུ་གསར་དུ་སྐྱེ་བའི་ཕྱིར།
འགོག་སྙོམས་ལ་སྙོམས་པར་འཇུག་པའི་སྲིད་ རྩེས་དངོས་གཞི་ སྙོམས་འཇུག་དེ། འགོག་པའི་རྣམ་ཐར་
གྱི་མཚན་ཉིད། འགོག་སྙོམས་ དང་འགོག་པའི་ རྣམ་ཐར་ལ་ཁྱད་པར་ཡོད་དེ། འགོག་པའི་རྣམ་ཐར་
ཡིན་ན། འདས་ལམ་ཡིན་དགོས། འགོག་པའི་ སྙོམས་འཇུག་ཡིན་ན་ཤེས་པ་ལས་ གཞན་པའི་ལྡན་
མིན་འདུ་བྱེད་ཡིན་དགོས། འགོག་པའི་རྣམ་ཐར་དེ་ཁམས་གསུམ་ཀའི་རྟེན་ལ་གསར་དུ་སྐྱེ་བ་ཡོད་
ཅིང་། སེམས་རྟེན་ཡང་སྲིད་རྩེའི་དངོས་གཞི་ལ་བརྟེན་ནས་དངོས་སུ་གསར་དུ་སྐྱེ། འགོག་པའི་སྙོམས་
འཇུག་དེ་ཁམས་གོང་མའི་རྟེན་ལ་དངོས་སུ་གསར་དུ་མི་སྐྱེ། དེའི་སེམས་རྟེན་ཡང་མེད་པའི་ཕྱིར། ཡང་
འཇིག་རྟེན་ལས་འདས་པའི་ལམ་དགུ་ཡོད་དེ། དེར་གྱུར་པའི་ བསམ་གཏན་གཟུགས་མེད་ཀྱི་དངོས་
གཞི་ སྙོམས་འཇུག་བརྒྱད་དང༌། དེར་གྱུར་པའི་འགོག་པ་ལ་སྙོམས་པར་འཇུག་ནུས་ཀྱི་ཡེ་ཤེས་དང་དགུ་
ཡོད་པའི་ཕྱིར། འགོག་སྙོམས་དེ་འདས་ལམ་གྱི་སྟོབས་ཀྱིས་ཐོབ་པས་ན། དེ་ལ་འདས་ལམ་གྱི་མིང་གིས་
བཏགས་པ་ཙམ་ལས་ འདས་ལམ་དངོས་མ་ཡིན་ནོ། །འགོག་སྙོམས་ལ་སྙོམས་པར་འཇུག་པའི་རྟེན་གྱི་གང་
611



ཟག་ཡོད་དེ། ཐེག་ཆེན་གྱི་དབང་བྱས་ན་ཕྱིར་མི་འོང་ལུས་མངོན་བྱེད་དང་གཉིས་ཀའི་ཆ་ལས་རྣམ་གྲོལ་
གྱི་དགྲ་བཅོམ་པ་རྣམས་ཀྱིས་དེ་ལ་སྙོམས་པར་འཇུག ཐེག་ཆེན་གྱི་དབང་དུ་བྱས་ན། དམན་ལམ་སྔོན་
སོང་གི་བྱང་སིམས་རྣམས་ཀྱིས་ཐེག་ཆེན་གྱི་ཚོགས་ལམ་ནས་དང་། དམན་ལམ་ སྔོན་དུ་མ་སོང་བའི་བྱང་་
སེམས་རྣམས་ཀྱི་ཐེག་ཆེན་གྱི་མཐོང་ལམ་ནས་དེ་ལ་སྙོམས་པར་འཇུག་པ་ཡོད་དོ།།
འགོག་སྙོམས་དངོས་སུ་གསར་དུ་སྐྱེ་བའི་རྟེན་ལ་གོང་མའི་རྟེན་ཅན་མེད་ ཀྱང་། གཟུགས་དང་།
གཟུགས་མེད་ཀྱི་རྟེན་ལ་འགོག་སྙོམས་མངོན་དུ་བྱེད་པ་ཡོད་དོ། །དེ་གཉིས་ཀའི་རྟེན་ཅན་ གྱི་ཕྱིར་མི་འོང་།
ལུས་མངོན་བྱེད་དང༌། གཉིས་ཀའི་ཆ་ལས་རྣམ་གྲོལ་གྱི་དགྲ་བཅོམ་ཡོད་པའི་ཕྱིར། འོན་ཀྱང་། གཟུགས་
མེད་ཀྱི་རྟེན་ལ་ཚོར་འདུ་རགས་པས་ཡིད་སྐྱོ་ནས་དེ་ལ་སྙོམས་པར་འཇུག་པ་ནི་མེད་དོ། །གོང་མའི་རྟེན་
ཅན་ གྱི་ཕྱིར་མི་འོང་ཕལ་ཆེ་བས་སྔོན་མའི་རྟེན་ལ་འགོག་སྙོམས་ཐོབ་ ཀྱང་། ཐམས་ཅད་ཀྱིས་དེ་ལྟར་ཐོབ་
པ་མ་ཡིན་ཏེ། འདོད་ལྷའི་རྟེན་ཅན་གྱི་ཕྱིར་མི་འོང་ལུས་མངོན་བྱེད་ཀྱི་རྟོགས་པ་སྔོན་དུ་སོང་བའི་ གོང་
མའི་རྟེན་ཅན་གྱི་དེ་ཡོད་པ་གང་ཞིག འདོད་ལྷའི་རྟེན་ཅན་ གྱི་ཕྱིར་མི་འོང་ལུས་མངོན་བྱེད་དེས། སྔར་
མའི་རྟེན་ལ་འགོག་སྙོམས་ཐོབ་པ་མ་ཡིན་པའི་ཕྱིར། མིའི་རྟེན་ལ་འགོག་སྙོམས་ཐོབ་པའི་ ཕྱིར་མི་འོང་།
འདོད་ལྷར་ལས་ཉོན་གྱི་སྐྱེ་བ་ལེན་པ་མི་སྲིད་ པའི་ཕྱིར། འགོག་པ་ལ་སྙོམས་པར་འཇུག་པའི་ཡུན་ཚད་
ནི། ཐེག་ཆེན་པ་བསྐལ་པའི་བར་དུ་སྙོམས་པར་འཇུག བྱང་སེམས་རྣ མས་ཞག་བདུན་ལས་ལྷག་པ་
སྙོམས་པར་མི་འཇུག་སྟེ། དེ་ལས་ལྷག་ན་རྒྱལ་སྲས་ཀྱི་སྤྱོད་པ་འདོད་པའི་ ཕྱིར། སྐྱེ་བ་གཅིག་ཐོགས་
ཀྱི་བྱང་སེམས་ཀྱིས་ཀྱང་བསྐལ་བ་བཅུའི་བར་དུ་སྙོམས་པར་འཇུག་ནུས་ཀྱང་འཇུག་པ་ནི་མ་ཡིན་ནོ།།
འགོག་སྙོམས་ཐོབ་པ་ལ་སྙོམས་འཇུག་གི་སྒྲིབ་པ་སྤོང་དགོས་ཤིང༌། སྙོམས་འཇུག་གི་སྒྲིབ་པ་ལ་སྒྲིབ་པ་ཡིན་
མིན་གཉིས་ཡོད་དོ། །སྙོམས་འཇུག་གི་སྒྲིབ་པར་ གྱུར་ པའི་བྱིང་བ་དེ་སྒྲི བ་པ་མ་ཡིན། དེར་གྱུར་པའི་
རྒོད་པ་དེ་སྒྲིབ་པ་ཡིན་པའི་ཕྱིར་ཏེ། དེ་ཉེ་ཉོན་ཉི་ཤུའི་ནང་ཚན་དུ་གྱུར་པའི་ཉོན་མོངས་ཡིན་པའི་ ཕྱིར།།
བྱང་རྩེའི་སྤྱི་དོན་དུ། གཟུགས་མེད་ཀྱི་རྣམ་ཐར་གང་ཞིག སྲིད་རྩེའི་སས་བསྡུས་ཀྱི་སྙོམས་འཇུག་གི་
སྒྲིབ་པའི་ཆ་ཕྱོགས་རེ་བ་ལས་གྲོལ་བ་ཡང་ཡིན་ པའི་སྲིད་རྩེའི་དངོས་གཞི་སྙོམས་འཇུག་སྟེ། སྲིད་ རྩིའི་
རྣམ་ཐར་གྱི་མཚན་ཉིད་དུ་བཞག་འདུག་ཀྱང་། འོག་ཏུ་སྲིད་རྩེའི་སས་བསྡུས་ཀྱི་སྙོམས་འཇུག་གི་སྒྲི བ་
པ་ཡོད་མེད་དཔྱད་གཞིར་ཡང་གསུངས་སོ། །ཡང་ལམ་ཡིན་ན། སངས་རྒྱས་ཀྱི་ལམ་ཡིན་པས་ཁྱབ་སྟེ།
སངས་རྒྱས་ཀྱི་ལམ་ཡིན་ན། སངས་རྒྱས་ཉིད་ཀྱི་ལམ་ཡིན་དགོས་པའི་ ཕྱིར། དེར་ཐལ། སངས་རྒྱས་
ཉིད་ཀྱི་ལམ་དེ། བྱང་ཆུབ་སེམས་དཔའ་ལ་ཡོད་པ་དང་། རྗེས་སུ་མཐུན་པའི་རྣམ་མཁྱེན་གྱིས་ཤེས་
612



་རྣམ་སུམ་ ཅུ་རྩ་བཞིའི་གྲངས་ངེས་ཡིན་པའི་ཕྱིར། སངས་རྒྱས་ཉིད་ཀྱི་ལམ་ཡིན་ན། སངས་རྒྱས་ཉིད་
ཀྱི་རྣམ་པར་ གྱུར་པའི་རྣམ་མཁྱེན་གྱི་ཤེས་རྣམ་ཡིན་པའི་ཁྱབ་སྟེ། དེ་ཡིན་ན། ཆོས་ཐམས་ཅད་མངོན་
སུམ་དུ་རྟོགས་པ་མཐར་ཕྱིན་པའི་ཡེ་ཤེས་ཡིན་ པས་ ཁྱབ་པར་ཐལ། སངས་རྒྱས་ཉིད་ཀྱི་ ལམ་དེ་བྱང་ཆུབ་
སེམས་དཔའ་ལ་ཡོད་ པ་དང་ རྗེས་སུ་མཐུན་པའི་ རྣམ་མཁྱེན་གྱི་ཤེས་རྣམ་ཡིན་པ་གང་ཞིག གཅིག་ཤོས་
ཐུན་མོང་མ་ཡིན་པའི་ རྣམ་མཁྱེན་གྱི་ཤེས་རྣམ་ཡིན་པའི་ཕྱིར་ན། མ་ཁྱབ་སྟེ། རྣམ་མཁྱེན་གྱི་ཤེས་
རྣམ་ཡིན་ན། ཐུན་མོང་མ་ཡིན་ པའི་རྣམ་མཁྱེན་གྱི་ཤེས་རྣམ་ཡིན་དགོས་པའི་ཕྱིར། དེར་ཐལ། ཐུན་མོང་
བའི་རྣམ་མཁྱེན་གྱི་ཤེས་རྣམ་མེད་པའི་ཕྱིར་ཏེ། ཐུན་མོང་བའི་ རྣམ་མཁྱེན་མེད་པའི་ཕྱིར། འོན་ཀྱང་། ཐུན་
མོང་བའི་རྣམ་མཁྱེན་གྱི་རྣམ་པ་ཡོད་པ་ནི་ཁས་ལེན་དགོས་སོ། །ཡིག་ཆར། སྟོང་ཉིད་ལ་དམིགས་པའི་
ཞི་ལྷག་ཟུང་འབྲེལ་གྱིས་ཟིན་པའི་སྐབས་འདིར་དངོས་སུ་བསྟན་པའི་སེམས་དཔའི་རྣལ་འབྱོར། སྐབས་
འདིར་དངོས་བསྟན་བསྟན་བྱའི་གཙོ་བོར་གྱུར་པའི་སྦྱོར་བའི་མཚན་ཉིད་ཅེས་གསུངས།
དེ་ལ་ཁ་ཅིག བྱང་སེམས་ཚོགས་ལམ་པ་དབང་རྣོན་གྱི་རྒྱུད་ཀྱི་མཁྱེན་པ་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། དེར་ཐལ། སྐབས་བཞི་བའི་དངོས་བསྟན་བསྟན་བྱའི་གཙོ་བོར་གྱུར་
པའི་སྦྱོར་བ་ཡིན་ པའི་ཕྱིར། དེར་ཐལ། དེར་གྱུར་པའི་རྣམ་ རྫོགས་སྦྱོར་བ་ཡིན་པའི་ཕྱིར། མ་གྲུབ་
ན༑ དེར་གྱུར་པའི་ རྣམ་རྫོགས་སྦྱོར་བ་ཐེག་ཆེན་གྱི་ཚོགས་ལམ་ནས་འཇོག་པ་མ་ཡིན་ པར་ཐལ། འདོད་
པའི་ཕྱིར། འདོད་ན། དེ་ཐོབ་པ་ལ་སྦྱོར་ལམ་རྩེ་སྦྱོར་ཐོབ་པ་སྔོན་དུ་འགྲོ་དགོས་པ་ཡིག་ཆའི་
དགོངས་པ་ཡིན་པའི་ཕྱིར། གཞན་ཡང་། དེ་ཆོས་ཅན། སྐབས་བཞིའི་དངོས་བསྟན་བསྟན་བྱའི་གཙོ་
བོར་གྱུར་པའི་ རྣམ་རྫོགས་སྦྱོར་བ་ཡིན་པར་ཐལ། དེར་གྱུར་པའི་ཐེག་ཆེན་གྱི་ཐར་པ་ཆ་མཐུན་ཡིན་ པའི་
ཕྱིར། མ་གྲུབ་ན། ཡིག་ཆ་དང་འགལ། རྩ་བར་འདོད་ན། དེ་ཆོས་ཅན། སྟོང་ཉིད་ལ་དམིགས་ པའི་
ཞི་ལྷག་ཟུང་འབྲེལ་གྱིས་ཟིན་པར་ཐལ་ལོ་ཟེར་ན། དེ་འདྲའི་མཁྱེན་པ་དེ་སྐབས་བཞི་པའི་དངོས་བསྟན་
བསྟན་བྱའི་ གཙོ་བོར་གྱུར་པའི་སྦྱོར་བ་ཡིན་ཀྱང་། འདིར་བསྟན་བསྟན་བྱའི་གཙོ་བོར་གྱུར་པའི་སྦྱོར་
བ་མ་ཡིན་ཏེ། འདིར་བསྟན་བསྟན་བྱའི་གཙོ་བོར་གྱུར་པའི་སྦྱོར་བ་ཞེས་པ་ནི། རྣམ་པ་སྦྱོར་བར་
བཅས་རྣམས་དང་། ཞེས་པའི་ གཞུང་འདིའི་དངོས་བསྟན་བསྟན་བྱའི་ གཙོ་བོར་གྱུར་པའི་སྦྱོར་བ་དེ་ལ་
ངོས་འཛིན་དགོས་པའི་ཕྱིར། དེ་ལྟར་མ་ཡིན་ན། དེ་འདྲའི་མཁྱེན་པ་ཆོས་ཅན། འདིར་བསྟན་བསྟན་
བྱའི་གཙོ་བོར་གྱུར་པའི་གཉེན་ཕྱོགས་ཤེས་རྣམ་ཡིན་པར་ཐལ། སྐབས་བཞིའི་བསྟན་བྱའི་གཙོ་བོར་གྱུར་
པའི་ གཉེན་ཕྱོགས་ཤེས་རྣམ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། འདིར་བསྟན་བསྟན་
་ 613



བྱའི་ གཙོ་བོར་གྱུར་ པའི་ གཉེན་ཕྱོགས་ཤེས་རྣམ་ལ་མཁྱེན་པ་གསུམ་དུ་གྲངས་ངེས་པའི་ཕྱིར། རྣམ་
པ་སྦྱོར་བར་བཅས་རྣམས་དང་། ཞེས་པའི་ དངོས་བསྟན་གྱི་སྦྱོར་བ་ཉི་ཤུ་པོ་ཐམས་ཅད་རིགས་ངེས་
ཀྱི་རྒྱུད་ཀྱིས་བསྡུས་པར་མ་ཟད། སྟོང་ཉིད་རྟོགས་པའི་སྦྱོར་བ་ཡང་ཡིན་ཏེ། དངོས་བསྟན་གྱི་ཚོགས་
ཆེན་ཡུན་རིང་རྟོགས་དཀའ་བའི་སྦྱོར་བ་དེ། སྟོང་ཉིད་རྟོགས་པའི་སྦྱོར་བར་གསུངས་ན། གཞན་
རྣམས་ལྟ་ཅི་སྨོས་དགོས་པའི་ཕྱིར། དངོས་བསྟན་གྱི་སྦྱོར་བ་ཚོགས་ལམ་ནས་རྒྱུན་མཐའི་བར་ན་ཡོད་
ཀྱང་། དངོས་བསྟན་གྱི་ གཙོ་བོ་སྦྱོར་བ་ནི་སྦྱོར་ལམ་ནས་རྒྱུན་མཐའི་བར་དུ་ཡོད་དེ། དེ་ཐོབ་པ་ལ་
སྟོང་ཉིད་ལ་དམིགས་ པའི་ སྒོམ་བྱུང་གི་བློ་ཐོབ་དགོས་པའི་ཕྱིར། སྤྱིར་སྦྱོར་བ་ཉི་ ཤུ་པོ་སོ་སོའི་ས་མཚམས་
ནི། དང་པོ་ལྔ་ཚོགས་ལམ་ནས་རྒྱུན་མཐའི་ བར་དང༌། ཚེགས་ཆེན་ཡུན་རིང་རྟོགས་ཀྱི་སྦྱོར་བ་ཚོགས་
ལམ་ཁོ་ན་དང་། དེ་འོག་བཞི་སྦྱོར་ལམ་དྲོད་སོགས་ བཞི་ལ་རིམ་པ་བཞིན་དང་། བྱང་ཆུབ་ལ་ཉེ་
སྦྱོར་མཐོང་ལམ་དང༌། མྱུར་བའི་སྦྱོར་བ་ས་གཉིས་པ་ནས་བདུན་པའི་ བར་དང་། དེ་འོག་ས་བརྒྱད་
པ་དང་། འབྲས་བུ་རིན་ཆེན་སྦྱིན་བྱེད་ས་དགུ་པ་དང་རྣམ་པར་དག་པའི་སྦྱོར་བ་ས་བཅུ་པ། ཐ་མ་
ཚོགས་ལམ་ནས་རྒྱུན་མཐའི་ བར་ན་ཡོད་པར་ གསུངས། དེས་ན་དངོས་བསྟན་གྱི་ གཙོ་བོ་སྦྱོར་བ་བཅུ་
དགུའི་དང་པོ་ལྔ་དང་། ཐ་མ་ནི་སྦྱོར་ལམ་ནས་རྒྱུན་མཐའི་བར་དུ་འཇོག་དགོས་སམ་སྙམ་མོ། །ཡང་
སེམས་ཙམ་པར་ གྱུར་པའི་བྱང་སེམས་ཚོགས་ལམ་པ་དི། ཡུམ་མདོ་ཉན་ པའི་སྣོད་དུ་རུང་ངམ་མི་
རུང་། རུང་ན་ནི་སྤྱི་མཐའ་གཉིས་ཀ་དང་འགལ་ལོ། །མི་རུང་ན་ནི། དེ་ཆོས་ཅན། ཡུམ་མདོ་ཉན་
པའི་སྣོད་རུང་ཡིན་པར་ཐལ། ཐེག་ཆེན་གྱི་དགེ་བའི་ བཤེས་གཉེན་མགོན་དང་ བཅས་ཤིང་། སྔོན་་
སངས་རྒྱས་རྣམས་ལ་ལྷག་པར་བྱ་བ་བྱས་པ་སོགས་ ཕྱི་ནང་གི་རྐྱེན་གཉིས་དང་ལྡན་པའི་ སེམས་དཔའ་ཡིན་
པའི་ཕྱིར་ན་མ་ཁྱབ། ཁྱ བ་པ་ཡོད་པར་ཐལ། བྱང་སེམས་ཚོགས་ལམ་པ་ཆོས་ཅན། ཡུམ་མདོའི་ཉན་པའི་
སྣོད་རུང་ཡིན་ཏེ། ཐེག་ཆེན་གྱི་དགེ་བའི་ བཤེས་གཉེན་ཞེས་སོགས་གོང་ལྟར་གསུངས་པའི་ཕྱིར་ཟེར་ན།
དེ་ནི་གཞུང་གི་དོན་སྦྱོར་ཙམ་ཡིན་པས་ཁྱབ་པ་མི་བཤད་པའི་ཕྱིར། འོ་ན། སེམས་ཙམ་པར་གྱུར་པའི་བྱང་
སེམས་ཚོགས་ལམ་ཆོས་ཅན། ཡུམ་མདོ་ཉན་པ་དང་ཐོས་པ་དང༌། ལུང་ནོད་པ་དང༌། ཚོགས་
སུ་ཀློག་འདོན་སོགས་ཀྱང་བྱར་མི་རུང་ལ། དེ་འདྲའི་སྣོད་དུ་མི་རུང་བའི་ཕྱིར་ན་མ་ཁྱ བ་སྟེ། དེ་ཐེག་ཆེན་
གྱི་སྦྱོར་བ་སྒོམ་པ་པོའི་གང་ཟག་གང་ཞིག ཡུམ་མདོ་ལ་ཉན་བསམ་སྒོམ་གསུམ་མ་བྱས་ན། ཡུམ་མདོའི་
སྦས་དོན་གྱི་མངོན་རྟོགས་སྒོམ་མི་ཤེས་པའི་ཕྱིར་རོ། །ཐེག་ཆེན་གྱི་སྦྱོར་བའི་ ཤེས་མཚན་ལ་སྤྱི་བྱེ་བྲག་
གཉིས་ལས།
614



དང་པོ་ནི། རང་གི་ཐོབ་བྱར་གྱུར་བའི་འབྲས་བུ་ཤེར་ཕྱིན་ཐོབ་བྱེད་ཀྱི་ཐབས་སུ་གྱུར་པའི་ཞི་ ལྷ་ག་
ཐུང་འབྲེལ་གྱི་སེམས་དཔའི་རྣལ་འབྱོར་ཏེ། སྤྱིར་ལམ་ཤེར་ཕྱིན་གྱི་རྣལ་འབྱོར་མཚོན་བྱེད་ཡིན་ པས་
དེའི་ཤེས་མཚན་ཡིན། དེས་དེ་མཚོན་ཚུལ་ཡོད་དེ། ཉོན་མོངས་རྟགས་སོགས་ཀྱིས་དབེན་པའི་རྣལ་
འབྱོར་བཅུ་དྲུག་མཚན་གཞི། ལམ་ཤེར་ཕྱིན་གྱི་རྣལ་འབྱོར་དུ་མཚོན། རང་གི་ཐོབ་བྱར་གྱུར་པའི་འབྲས་
བུ་ཤེར་ཕྱིན་ཐོབ་བྱེད་ཀྱི་ཐ བས་སུ་ གྱུར་པའི་ཞི་ལྷག་ཟུང་འབྲེལ་གྱི་སེམས་དཔའི་རྣལ་འབྱོར་ཡིན་ པའོ།། –
ཞེས་མཚོན་པར་བྱེད་པའི་ཕྱིར། ཤེས་མཚན་ལ་བྱེ་བྲག་ཏུ་ཕྱེ་ན་བཞི་བཅུ་བཞི་བརྒྱ་ཡོད་དེ། མཁྱེན་
གསུམ་གྱི་སྦྱོར་བ་སོ་སོའི་ཤེས་མཚན་བཅུ་དྲུག་རེ་ཡོད་པའི་ཕྱིར། སྤྱིར་སེམས་དཔའི་གཞི་ཤེས་སྦྱོར་བའི་
ཤེས་མཚན་ཡོད་དེ། དེ་བཞིན་གཤེགས་པ་འབྱུང་བ་ཤེས་པ་སོགས་ གཞི་ཤེས་ཀྱི་རྣམ་པ་གང་ཡང་རུང་
བ་ལ་དམིགས་པའི་ཐེག་ཆེན་ གྱི་རྟོགས་རིགས་སུ་གནས་པའི་སེམས་དཔའི་རྣལ་འབྱོར་དེ། དེ་ལྟར་ཡིན་
པའི་ཕྱིར། དེས་སེམས་དཔའི་ གཞི་ཤེས་སྦྱོར་བ་མཚོན་ཚུལ་ཡོད་དེ། ཉོན་མོངས་རྟགས་སོགས་ཀྱིས་
དབེན་པའི་སེམས་དཔའི་རྣལ་འབྱོར་དང་པོ་ བཞི་མཚན་གཞི། སེམས་དཔའི་གཞི་ཤེས་སྦྱོར་བར་མཚོན།
དེ་བཞིན་གཤེགས་པ་འབྱུང་བ་ཤེས་པ་སོགས་ གཞི་ཤེས་ཀྱི་རྣམ་པ་གང་ཡང་རུང་བ་ལ་དམིགས་པའི་ཐེག་་་་
ཆེན་གྱི་ རྟོགས་རིགས་སུ་གནས་པའི་སེམས་དཔའི་རྣལ་འབྱོར་ཡིན་ པའོ། ། ཞེས་མཚོན་པར་བྱེད་པའི་ཕྱིར།
སེམས་དཔའི་གཞི་ཤེས་སྦྱོར་བའི་ཤེས་མཚན་བཅུ་དྲུག་གི་དོགས་ཡོད་དོ། །དེ་བཞིན་གཤེགས་པ་འབྱུང་བ་
ཤེས་པ་ཡང་ཡིན། ཐེག་ཆེན་གྱི་རྟོགས་རིགས་སུ་གནས་པ་ཡང་ཡིན་པའི་གཞི་མཐུན་པར་ གྱུར་པའི་སེམས་
དཔའི་རྣལ་འབྱོར་དེ་དེ་ལྟར་ཡིན་པའི་ཕྱིར། དེ་ཡང་། དེ་བཞིན་གཤེགས་པ་འབྱུང་བ་ཤེས་པའི་སེམས་
དཔའི་གཞི་ཤེས་སྦྱོར་བའི་ཤེས་མཚན་ཡིན་ ཀྱང་། སེམས་དཔའི་གཞི་ཤེས་སྦྱོར་བའི་ཤེས་མཚན་མ་ཡིན་
ཏེ། སེམས་དཔའི་གཞི་ཤེས་སྦྱོར་བའི་ཤེས་མཚན་བཅུ་དྲུག་པོ་ གང་རུང་ཡིན་ན། དེའི་ཤེས་མཚན་
མ་ཡིན་དགོས་པའི་ཕྱིར། ཤེས་མཚན་ལྷག་མ་ བཅོ་ལྔ་པོ་ལ་ཡང་དེའི་རིགས་ འདྲའི་ཕྱིར་རོ། །དེ་བཞིན་
དུ་སེམས་དཔའི་ལམ་ཤེས་སྦྱོར་བ་དང་རྣམ་མཁྱེན་གྱི་སྦྱོར་བ་སོ་སོའི་སྤྱི་དང་བྱེ་བྲག་གི་ཤེས་མཚན་འཇོག་
ཚུལ་དང༌། ཤེས་མཚན་དེས་རང་རང་གི་མཚོན་བྱ་མཚོན་ཚུལ་སོགས་རིགས་འགྲེས་ཤེས་དགོས་སོ།
ཁྱད་པར་མཚན་ལ་སྤྱི་དང་བྱེ་བྲག་གཉིས་ལས། །
དང་པོ་ནི། བསམ་གྱིས་མི་ཁྱབ་སོགས་ཀྱིས་ཁྱབ་པར་དུ་བྱས་པའི་ སེམས་དཔའི་རྣལ་འབྱོར་དེའོ། །
དེ་ནི་སྤྱིར་ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་སྦྱོར་བར་མཚོན་བྱེད་ཡིན། མཚོན་ཚུལ་ནི།
ཉོན་མོངས་རྟགས་སོགས་ཀྱིས་དབེན་པའི་སེམས་དཔའི་རྣལ་འབྱོར་བཅུ་དྲུག་མཚན་གཞི། ཉན་རང་གི་
615



སྦྱོར་བ་ལས་ཁྱད་པར་དུ་འཕགས་པའི་སྦྱོར་བར་མཚོན། བསམ་གྱིས་མི་ཁྱབ་སོགས་ཀྱིས་ཁྱད་པར་དུ་
བྱས་པའི་སེམས་དཔའི་རྣལ་འབྱོར་ཡིན་ནོ། །ཞེས་མཚོན་པའི་ཕྱིར། ཁྱད་མཚན་ལ་བྱེ་བྲག་ཏུ་ཕྱེ་ན་
བཅུ་དྲུག་ཡོད་དེ། སྡུག་བདེན་གྱི་ཆོས་ཉིད་བསམ་གྱིས་མི་ཁྱབ་པ་རྟོགས་པའི་མཐོང་ལམ་སྡུག་བསྔལ་
ཆོས་བཟོད་སོགས་ བཅུ་དྲུག་ཡོད་པའི་ཕྱིར། བཅུ་དྲུག་གི་དང་པོ་སྡུག་བདེན་གྱི་ཆོས་ཉིད་བསམ་གྱིས་མི་
ཁྱབ་པར་རྟོགས་པའི་ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་དེས། ཉན་རང་གི་སྦྱོར་བ་ལས་ཁྱད་
པར་དུ་འཕགས་པའི་ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་ཀྱི་ཁྱད་མཚན་ཡིན་ ཀྱང༌། སྤྱིར་ཐེག་
ཆེན་གྱི་སྦྱོར་བའི་ ཁྱད་མཚན་མ་ཡིན་ཏེ། ཐེག་ཆེན་གྱི་སྦྱོར་བའི་ཁྱད་མཚན་མ་ཡིན། ཐེག་ཆེན་གྱི་
སྦྱོར་བའི་ཁྱད་མཚན་བཅུ་དྲུག་པོ་གང་རུང་ཡིན་ན། ་ ཐེག་ཆེན་གྱི་སྦྱོར་བའི་ཁྱད་མཚན་མ་ཡིན་དགོས་
པའི་ཕྱིར་དང༌། དེ་ཡིན་ན་ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་ཐེག་ཆེན་གྱི་སྦྱོར་བའི་
མཚན་ཉིད་མ་ཡིན་དགོས་པའི་ཕྱིར། ཁྱབ་སྟེ། སྦྱོར་བ་གང་གིས་ཁྱད་མཚན་ཡིན་ན། ཉན་རང་གི་སྦྱོར་
བ་ལས་ཁྱད་པར་དུ་འཕགས་པའི་སྦྱོར་བ་དེའི་མཚན་ཉིད་ཡིན་པས་ཁྱ བ་པའི་ཕྱིར། སྐབས་འདིར་ཁྱད་
གཞི་མཐོང་ལམ་ལ་སྦྱར་ན། དངོས་སུ་བསྟན་ཀྱང་། དེར་ངེས་པ་ནི་མ་ཡིན་ཏེ། སེམས་དཔའི་རྣལ་
འབྱོར་ཡིན་ན། ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་སྦྱོར་བ་ཡིན་དགོས་པའི་ཕྱིར། ཁྱད་
མཚན་ཡིན་ན། ཐེག་ཆེན་གྱི་སྦྱོར་བའི་ཁྱད་མཚན་ཡིན་པས་ཁྱབ་ཏེ། ཉན་རང་གི་སྦྱོར་བ་ལས་ཁྱད་
པར་དུ་འཕགས་པའི་ཐེག་ཆེན་གྱི་དོན་མངོན་རྟོགས་ཏེ་ཁྱད་མཚན་ཡིན་པའི་ ཕྱིར་ཏེ། དེ་ཉན་རང་གི་སྦྱོར་
བ་ལས་ཁྱད་པར་དུ་འཕགས་པའི་ཐེག་ཆེན་སྦྱོར་ལམ་གྱི་ཁྱད་མཚན་ཡིན་པའི་ཕྱིར་ཏེ། དེ་ཐེག་ཆེན་གྱི་སྦྱོར་
བའི་ཁྱད་མཚན་མ་ཡིན་ཏེ། དེ་ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་ཐེག་ཆེན་གྱི་སྦྱོར་བའི་
མཚན་ཉིད་མ་ཡིན་པའི་ཕྱིར། དེར་ཐལ། ཐེག་ཆེན་གྱི་ཚོགས་ལམ་ཡང་ཉན་རང་གི་སྦྱོར་བ་ལས་ཁྱད་
པར་དུ་འཕགས་པའི་ཐེག་ཆེན་གྱི་སྦྱོར་བ་ཡིན་པའི་ཕྱིར། བྱེད་མཚན་ལ་ཡང་སྤྱི་དང་བྱེ་བྲག་གཉིས་ལས། །
དང་པོ་ནི། ཕན་བདེ་སྐྱོབ་སོགས་ཀྱི་བྱེད་ལས་ཁྱད་པར་ཅན་དང་ལྡན་པའི་སེམས་དཔའི་རྣལ་འབྱོར་
དེའོ༑ ༑དེ་ནི་སྤྱིར་གཞན་དོན་སྒྲུབ་པའི་བྱེད་ལས་ཁྱད་པར་ཅན་དང་ལྡན་པའི་སྦྱོར་བའི་བྱེད་མཚན་
게 거기
ཡིན། །
T
མཚོན་ཚུལ་ནི། ཉོན་མོངས་རྟ གས་སོགས་ཀྱིས་དབེན་པའི་སེམས་དཔའི་རྣལ་འབྱོར་བཅུ་དྲུག་
མཚན་གཞི། གཞན་དོན་སྒྲུབ་པའི་བྱེད་ལས་ཁྱད་པར་ཅན་དང་ལྡན་པའི་སྦྱོར་བར་མཚོན། ཕན་བདེ་
སྐྱོབ་སོགས་ཀྱི་བྱེད་ལས་ཁྱད་པར་ཅན་དང་ལྡན་པའི་སེམས་དཔའི་རྣལ་འབྱོར་ཡིན་པའོ། །ཞེས་མཚོན་
616



པར་བྱེད། དེ་ལ་བྱེ་བྲག་ཏུ་ཕྱེ་ན་བཅུ་གཅིག་ཡོད་དེ། སེམས་དཔའི་ གཞི་ཤེས་སྦྱོར་བའི་བྱེད་མ ཚན་
གསུམ། ལམ་ཤེས་སྦྱོར་བའི་ བདུན། རྣམ་མཁྱེན་གྱི་སྦྱོར་བའི་གཅིག་རྣམས་སུ་ཡོད་པའི་ཕྱིར། ཐེག་
ཆེན་གྱི་ གཞི་ཤེས་སྦྱོར་བའི་བྱེད་མཚན་དང་། ཐེག་ཆེན་གྱི་སྦྱོར་བའི་བྱེད་མཚན་འགལ་ཏེ། ཐེག་ཆེན་
གྱི་སྦྱོར་བའི་བྱེད་མཚན་ཡིན་ན་གཞན་དོན་སྒྲུབ་པའི་བྱེད་ལས་ཁྱད་པར་ཅན་དང་ལྡན་པའི་ཐེག་ཆེན་གྱི་
གཞི་ཤེས་སྦྱོར་བའི་མཚན་ཉིད་ཡིན་དགོས་པའི་ཕྱིར། དེར་ཐལ། ཐེག་ཆེན་གྱི་སྦྱོར་བའི་བྱེད་མཚན་
བཅུ་གཅིག་པོ་གང་རུང་ཡིན་ན། ཐེག་ཆེན་གྱི་སྦྱོར་བའི་བྱེད་མཚན་མ་ཡིན་དགོས་སོ། །བྱེད་མཚན་ལ་
ཡང་ཐེག་ཆེན་གྱི་སྦྱོར་བའི་བྱེད་མཚན་ཡིན་པས་ཁྱབ་པ། ཁྱད་མཚན་གྱི་སྐབས་དང་རིགས་འགྲེའོ། །སྦྱོར་
བའི་མཚན་གཞི་ངོ་བོ་ཉིད་མཚན་ལ་ཉོན་མོངས་རྟགས་སོགས་ཀྱིས་དབེན་པའི་སེམས་དཔའི་རྣལ་འབྱོར་་་
བཅུ་དྲུག་ཡོད། ཤེས་མཚན་སོགས་གསུམ་ལ་བྱེད་སྒྲུབ་དང་། ངོ་བོ་ཉིད་མཚན་ལ་ལས་སྒྲུབ་ཅེས་བརྗོད་
དགོས་པ་འདྲའོ། །སེམས་དཔའི་རྒྱུད་ཀྱི་ གཞི་ཤེས་སྦྱོར་བ་ཡིན་ན། དེ་བཞིན་གཤེགས་པ་འབྱུང་བ་
སོགས་གཞི་ཤེས་ཀྱི་ རྣམ་ པ་གང་ཡང་རུང་བ་ལ་དམིགས་པས་ཁྱབ་ཀྱང་། གཞི་ཤེས་ཀྱི་ཡུལ་བཅུ་དྲུག་པོ་
གང་རུང་གི་རྣམ་པ་ཅན་ ཡིན་ པས་ཁྱབ་སྟེ། གཉིས་སྟོང་རྟོགས་པའི་སེམས་དཔའ་གཞི་ཤེས་སྦྱོར་བ་ཡོད་
པའི་ཕྱིར་དང༌། དེའི་ཡུལ་བཅུ་དྲུག་པོ་གང་རུང་གི་རྣམ་པ་ཅན་གྱི་སེམས་དཔའི་རྣལ་འབྱོར་དང་། ་
སེམས་དཔའི་ གཞི་ཤེས་སྦྱོར་བ་གཉིས་ལ་མུ་བཞི་སྲིད་ པའི་ཕྱིར། སེམས་དཔའི་ངོ་བོ་ཉིད་ཀྱི་རྣལ་འབྱོར་
བཅུ་དྲུག་ལ་མཚན་ཉིད་ཀྱི་སྒྲས་སྟོན་པའི་རྒྱུ་མཚན་དུ། སྦྱོར་བ་མཚོན་པར་བྱེད་པའི་རྒྱུ་མཚན་གྱིས་དེ་
ལྟར་བརྗོད་པར་གསུངས་པ་ནི། སྦྱོར་བ་མཚོན་པར་བྱེད་པའི་ གཞི་ ཡིན་པའི་རྒྱུ་མཚན་གྱིས་དེ་ལྟར་བརྗོད་
ཅེས་པའི་དོན་ནོ། །བྱང་སེམས་ཀྱི་སྦྱོར་བའི་ཤེས་མཚན་སོགས་བསྟན་པའི་དགོས་པ་ཇི་ལྟར་ཡིན་ཞེ་ན།
དེ་ཡོད་དེ། སྦྱོར་བ་དེ་ལ་རྟོགས་པ་མཐར་ཐུག་སྐྱེས་པའི་ནུས་པ་ཡོད་པར་ཤེས་པའི་ཕྱིར་དུ་ཤེས་མཚན་
བསྟན། རྟོགས་པ་ཙམ་ཐེག་ཆེན་གྱི་དོན་དུ་གཉེར་བྱ་མ་ ཡིན་པས་རྟོགས་པ་དེ་ལ་གཞན་དོན་མཐར་ཐུག་
སྒྲུབ་པའི་ནུས་པ་ཡོད་དགོས། དེ་ཡོད་པར་ཤེས་པའི་ཕྱིར་དུ་བྱེད་མཚན་བསྟན། ནུས་པ་དེ་གཉིས་ཀྱི་
སྒོ་ནས་ཉན་རང་གི་སྦྱོར་བ་ལས་ཁྱད་པར་དུ་འཕགས་ པ་ཤེས་པའི་ཕྱིར་དུ་ཁྱད་མཚན་བསྟན། ། མཚན་
ཉིད་དེ་དག་དང་ བསྟན་པའི་སྦྱོར་བའི་མཚན་གཞི་ངོས་བཟུང་བའི་བར་དུ་ངོ་བོ་ཉིད་མཚན་བསྟན་པ་ཡིན་
ནོ། །ཉོན་མོངས་པས་དབེན་པ་མ་ཡིན་པའི་ཕྱིར། ཉོན་མོངས་རྟགས་སོགས་ཀྱིས་དབེན་པའི་སེམས་
དཔའི་རྣལ་འབྱོར་བཅུ་དྲུག་ཡོད་ཀྱང་། དེ་བཅུ་དྲུག་པོ་ཐམས་ཅད་ཉོན་མོ ངས་རྟགས་སོགས་ཀྱིས་དབེན་
པའི་སེམས་དཔའི་རྣལ་འབྱོར་ཡིན་མིན་དཔྱད་དགོས་ཏེ།
617



མཐའ་དཔྱོད་ལས། སྐྱོན་ཅུང་ཟད་དཔྱད་པར་བྱའོ་ཞེས་གསུངས་པའི་ཕྱིར། ཁ་ཅིག་གིས་ཐེག་
ཆེན་གྱི་སྦྱོར་བའི་ནུས་པ་མཚོན་བྱེད་ཀྱི་རྟོ གས་པ་དེ་ཐེག་ཆེན་གྱི་སྦྱོར་བའི་མཚན་ཉིད་དུ་བཀོད་ནས། དབྱེ་
ན་ཤེས་མཚན། ཁྱད་མཚན། བྱེད་མཚན་རྣམས་སུ་ཡོད། ཅེས་ཁས་བླངས་པ་ལ། རང་ལུགས་ཀྱི་
ཐེག་ཆེན་གྱི་རྟོགས་རིགས་སུ་གནས་པའི་སེམས་དཔའི་རྣལ་འབྱོར་རོ། །ཐེག་ཆེན་གྱི་སྦྱོར་བའི་མཚན་ཉིད་
དེར་ཐལ། ཞེས་སོགས་སྒྲུབ་བྱེད་མང་ཙམ་འཕངས་འདུག་ཀྱང་། དོན་དུ། ཁ་ཅིག་གིས་མཚན་ཉིད་
འཇོག་ཚུལ་དང་། རང་ལུགས་ཀྱི་ཆོས་ཅན་འཛིན་ཚུལ་གཉིས་ཀར་ཡིག་སྐྱོན་ཆེན་པོ་འབྱུང་རྐྱེན་གྱི་ སྒྲུབ་
བྱེད་རྣམས་འདི་ཡིན་འདི་བཟུང་མེད་པར་ཕྱིན་ཅི་ལོག་འབའ་ཞིག་ཏུ་སོང་འདུག འདི་ག་ལ་ཞིབ་ཏུ་
དཔྱད་ཚེ་འདི་ལྟར་ཡིན་ཚོད་འདྲ་སྟེ། ཐེག་ཆེན་གྱི་སྦྱོར་བའི་མཚན་ཉིད་ཀྱི་མཚན་ཉིད་དུ་ཁས་བླངས་པ་
ལ། རང་ལུགས་ཀྱི་ཐེག་ཆེན་གྱི་རྟོགས་རིགས་སུ་གནས་པའི་སེམས་དཔའི་རྣལ་འབྱོར་ཆོས་ཅན། ཐེག་ཆེན་
གྱི་སྦྱོར་བའི་མཚན་ཉིད་ཡིན་པར་ཐལ། དེ་འདྲའི་ རྟོགས་པ་ཡིན་པའི་ཕྱིར། ཁྱབ་པ་ཁས། མ་གྲུབ་ན།
དེར་ཐལ། ཤེས་མཚན་ཡིན་པའི་ཕྱིར། སེམས་དཔའི་རྣལ་འབྱོར་ཡིན་ པར་ཐལ། ཐེག་ཆེན་གྱི་སྦྱོར་བ་
ཡིན་ པའི་ ཕྱིར། ཁྱབ་པ་ཁས། ཞེས་འགོད་རྒྱུ་ཡིན་ཚོད་འདྲ་ བས། མཐའ་དཔྱོད་ལ་བསྒྱུར་བཅོས་དེ་
ལྟར་བྱས་སོ། །གཞན་ཡང་མཚན་མཚོན་གཞི་གསུམ་ཞེས་ཤེས་པ་སོགས་ བརྗོད་ཚུལ་ནོར་བའང་ཆེས་མང་
ཙམ་འདུག སྤྱི་དོན་ལ། མཚོན་ཚུལ་ལ་ཁ་ཅིག བྱང་སེམས་ཀྱི་སྦྱོར་བ་ཉི་ ཤུ་མཚན་ཉིད་ལ། ཞེས་
འདོད་ཚུལ་ བཀོད་པའི་མཚན་ཉིད་ཡིན་ལ་ཞེས་པ་ཡིག་སྐྱོན་ཏེ། དེ་ནི་མཚན་གཞི་ཡིན་ལ། ཞེས་འགོད་
རྒྱུ་ཡིན་པར་འོག་ཏུ་རང་ལུགས་ཀྱི་འགོད་ཚུལ་ལས་ཤེས་ནུས་སོ། །ཡང་གཞི་ཤེས་སྦྱོར་བའི་ཤེས་མཚན་གྱི་
རྣམ་པ་བཅུ་དྲུག་སྟོན་པའི་མདོ་ཚན་བཅུ་དྲུག་གི་བརྒྱུད་པ་དང་། འགྲེལ་པའི་ཚིག་རྣམས་ཆད་པ་འདྲའོ།།
མཐའ་དཔྱོད་དུ། ཁ་ཅིག་གིས། མི་རྟག་པ་བུམ་པ་སྤྱིའི་མཚན་ཉིད་དང་། ལྟོ་ལྡིར་བུམ་པ་རང་གི་
མཚན་ཉིད་ཡིན་པར་ཐལ། བུམ་པ་སྤྱིའི་མཚན་ཉིད་དང་བུམ་པ་རང་གི་མཚན་ཉིད་གཞི་གྲུབ་པའི་ཕྱིར།
འདོད་ན། ཀ་བ་ཆོས་ཅན། བུམ་པའི་སྤྱི་ཡིན་པར་ཐལ། མི་རྟག་པ་ཡིན་པའི་ཕྱིར། ཁྱབ་པ་ཁས། ཞེས་
འཕངས་པ་ལས། རང་ལུགས་ཀྱི་རྩ་བར་མ་ཁྱབ་ཅེས་ལན་བཏབ་པ་རིགས་ཀྱང་། སྤྱི་དོན་དུ་ཀ་བ་ཆོས་ཅན།
བུམ་པ་ཡིན་པར་ཐལ། མི་རྟག་པ་ཡིན པའི་ཕྱིར། ཞེས་འཁོད་པ་ནི་ཡི་གེ་ཆད་པའོ། །ཡང་ཕྱི་རོལ་
པའི་དྲུང་སྲོང་མངོན་ཤེས་དང་ལྡན་པ་འགའ་ཞིག་གིས་ཡུལ་གྱི་མཐའ་འཚོལ་བ་ན། འོག་ཏུ་མནར་མེད་
མན་ཆད་ལས་མ་མཐོང་། སྟེང་དུ་བསམ་གཏན་བཞི་ཡན་ཆད་ལས་མ་མཐོང༌། ཐད་ཀར་ཕ་རོལ་
ཟད་པའི་མཐའ་མ་མཐོང་བ་དེའི་ཚེ། འོག་དང་སྟེང་དུ་མཐའ་ཡོད་པའི་འདུ་ཤེས་འབྱུང་། ཐད་
་
618



ཀར་མཐའ་མེད་པའི་འདུ་ཤེས་འབྱུང་བའོ། །ཞེས་འཁོད་འདུག་པའི་མན་ཆད་གཉིས་ཡི་གེ་ནོར་བ་ཨེ་
ཡིན་སྙམ།
ཡང་རྟག་མི་རྟག་གཉིས་ཀར་བདེན་པར་ལྟ་བའི་སྐོར་ལ། གཉིས་མིན་དུ་བལྟ་བའི་དོན་ནི། རང་
བཞིན་རྟག་ལ་གནས་སྐབས་མི་རྟག་པར་ལྟ་བའོ། །ཞེས་འཁོར་བ་ཡང་། གཉིས་ཡིན་དུ་བལྟ་བ་ནི་ཞེས་
འགོད་རྒྱུ་ཡིན་སྙམ། ཡང་ཞུ་བ་དེ་རྣམས་ཁྱད་གཞི་གང་ཟག་གི་བདག་ལས་བརྩམས་པའི་ཞུ་བ་ཡིན་པའི་
ཕྱིར། ཞེས་འགོད་དགོས་པ་ལ། ཞུ་བ་པོ་དེ་རྣམས་ཞེས་འཁོད་པ་ནི་ཡིག་སྐྱོན་ནོ། ། སྤྱི་མཐའ་གཉིས་
ཀར། བདག་དང་འཇིག་རྟེན་མཐའ་དང་ལྡན་མི་ལྡན་ལྟ་བ་གཉིས་སྐྱེ་བ་ཕྱི་མ་ཕན་ཆད་དུ་འབྱུང་ལྟ་
བ་ལ་ བཤད་པས། དེ་བཞིན་གཤེགས་པ་གྲོང་ཕན་ཆད་དུ་འབྱུང་མི་འབྱུང་ལྟ་བ་ཡང་དེ་སྐྱེས་པ་ཕྱི་མ་ཕན་
ཆད་དུ་འབྱུང་མི་འབྱུང་ལྟ་བ་ལ་བྱེད་མིན་དཔྱད་དགོས། བདག་དང་འཇིག་རྟེན་ཞེས་བ ཤད་ཀྱང་། འཇིག་
རྟེན་མཐའ་དང་ལྡན་མི་ལྡན་ནི་སྣོད་ཀྱི་འཇིག་རྟེན་གྱི་མཐའ་ཡོད་མེད་ལ་བྱེད་པ་ལས། སྐྱེ་བ་ཕྱི་མར་
འབྱུང་མི་འབྱུང་ལ་མི་བྱེད་པ་འདྲའོ། །སྤྱི་དོན་དུ། བྱང་རྩེའི་ཡིག་ཆར། སྐབས་འདིའི་ བདག་ནི་གང་
ཟག་གི་བདག་ དང་། འཇིག་རྟེན་འདི་བདག་འདིས་ལོངས་སྤྱད་བྱར་གྱུར་པའི་སྣོད་ཀྱི་འཇིག་རྟེན་ལ་བྱེད་
པར་གསུངས་པས། དེ་གཉིས་ཀ་མེད་པར་ཁས་ལེན་དགོས་པ་འདྲ་ཡང་། འོག་ཏུ་སྤྱི་མཐའ་གཉིས་
ཀར༑ སྐབས་འདིའི་འཇིག་རྟེན་ལ་བྱེད་ པར། གསེར་ཕྲེང་ལས་བཤད་པའི་ཕྱིར་དང་། ཞེས་དང་།
བྱང་རྩེའི་ ཡིག་ཆར་ཡང་འོག་ཏུ་དེའི་ བདག་དེ་སེམས་ཅན་དང་འཇིག་རྟེན་དེ་སྣོད་ཀྱི་འཇིག་རྟེན་ལ་བྱེད་་་
རིགས་ པའི་ཕྱིར་ཏེ། །
གསེར་ཕྲེང་ལས། བདག་དང་འཇིག་རྟེན་འདི་ནི་སེམས་ཅན་དང་སྣོད་ཀྱི་འཇིག་རྟེན་ཡིན་ལ་ཞེས་
གསུངས་པའི་ཕྱིར། ཞེས་གསུངས་པས། གསེར་ཕྲེང་ལྟར་ན་དེ་ལྟར་ཡིན་ཞེས་བརྗོད་དགོས་སམ་
སྙམ། གང་ལྟར་ཡང་། སྐབས་འདིའི་ བདག་དང་འཇིག་རྟེན་གཉིས་ཡོད་ན། བདེན་པར་ལྟ་བའི་ལྟ་
བ་བདེན་འཛིན་ཡིན་ཅིང་། མེད་ན་ནི་དེ་འདྲའི་ལྟ་བ་ལོག་ཤེས་ཡིན་ཀྱང་བདེན་འཛིན་མ་ཡིན་ནོ། ཡང་
སྤྱི་མཐའ་ གཉིས་ཀར། མྱང་འདས་ལ་བརྟེན་པའི་ལྟ་བ་བཞིའི་ནང་གི་གཉིས་པ། དེ་བཞིན་གཤེགས་པ་
གྲོང་ཕན་ཆད་དུ་མི་འབྱུང་བར་ལྟ་བ་དེ་རྒྱང་འཕེན་གྱི་ལྟ་བ་ཡིན་ཞེས་གསུངས། དེ་ལ་མཐའ་དཔྱོད་ཁ་
ཅིག་རྒྱང་འཕེན་གྱི་གྲོལ་བའི་བདག་ཁས་ལེན་པར་ཐལ། མྱང་འདས་ལ་བརྟེན་པའི་ལྟ་བ་བཞིའི་མཚན་
གཞི་ འཐད་པ་གང་ཞིག ཅེས་འཁོད་པ་ནི་ཡིན་སྐྱོན་ནོ། སྤྱི་མཐའ་གཉིས་ཀར་ཁ་ཅིག་གིས། ལུང་མ་བསྟན་
གྱི་ལྟ་བ་བཅུ་བཞི་པོ་ཐམས་ཅད་ལ་རང་སྐྱ་ཐུབ་པའི་རྫས་ཡོད་དུ་ལྟ་བ་ཞེས་སྦྱར་བ་ལ། རང་ལུགས་ཀྱི་དེ་
-
-
619



འདྲའི་ལྟ་བ་བཅུ་བཞི་ལ་འཛིན་སྟངས་མི་མཐུན་པའི་ཁྱད་པར་མེད་པར་ཐལ། དེ་བཅུ་བཞི་རང་སྐྱ་ཐུབ་
པའི་ རྫས་ཡོད་དུ་འཛིན་པའི་འཛིན་སྟངས་མཐུན་པའི་ཕྱིར་ཞེས་སྐྱོན་བརྗོད་འཕང་འདུག་པས། དེ་ལྟར་
ན། རང་ལུགས་ལ་དེ་བཅུ་བཞི་པོ་ཐམས་ཅད་ལ་བདེན་པར་ལྟ་བ་ཞེས་སྦྱར་བ་ལས་ཡང་སྐྱོན་དེ་ལྟར་
འཕ ངས་ན་ལན་ཇི་ལྟར་འདེབས་པ་དཔྱད་དགོས་སོ། །མཐའ་དཔྱོད་དུ། དམན་ལམ་སྔོན་སོང་གི་བྱང་
སེམས་ཚོགས་ལམ་པ་ཡིན་ན། སྦྱིན་སོགས་རང་རྒྱུད་ལ་བསྒྲུབ་པ་ལ་མཁས་པའི་གང་ཟག་ཡིན་དགོས་་
པའི་ཕྱིར། ཞེས་འཁོད་པ་ཡང་མིག་སྐྱོན་ཏེ། དེ་འདྲའི་བྱང་སེམས་ཚོགས་ལམ་ཡིན་ན། དེ་ལྟར་བསྒྲུབ་
པ་ལ་མཁས་པའི་གང་ཟག་ཡིན་མི་དགོས་པའི་ཕྱིར་ཞེས་འགོད་རྒྱུ་ཡིན་འདུག་པ་དེ་ཁའི་མཇུག་ཏུ་དྲངས་་་་
པའི་ཤེས་བྱེད་ཀྱི་ལུང་དོན་ལ་བསམ་ན་རྟོགས་ནུས་པའི་ཕྱིར།
སྤྱི་མཐའ་ལས། ཐེག་ཆེན་རིགས་ངེས་ཀྱི་སྙིང་རྗེ་ཆེན་པོ་རྒྱུད་ལྡན་གྱི་ལམ་མ་ཞུགས་ཀྱི་ གང་ཟག་དེ་
ཡང་བླ་མེད་རྫོ གས་བྱང་ལས་ཕྱིར་མི་ལྡོག་པ་ཡིན་ནོ། ། ཞེས་གསུངས་པས། དེ་ཕྱིར་མི་ལྡོག་པར་སྒྲུབ་་
པའི་ རྟགས་ཡང་དག་ཡོད་ ཀྱང་། དེས་ཕྱིར་མི་ལྡོག་པའི་རྟགས་ཐོབ་པ་ནི་མ་ཡིན་ནོ། །དེས་ན་ཐེག་ཆེན་
རིགས་ངེས་ཀྱི་ས་མཚམས་ཐེག་པ་གཞན་གྱིས་བར་མ་ཆོད་པར་རྫོགས་བྱང་མངོན་དུ་བྱེད་པར་ངེས་ཤིང་།
ཐེག་པ་ཆེན་པོའི་རིགས་སད་པ་ནས་འཇོག་དགོས་པར་མངོན་པས་དེ་འདྲའི་ གང་ཟག་ཡིན་ན་རྫོགས་བྱང་་་
ལས་ཕྱིར་མི་ལྡོག་པས་ཁྱབ་བོ། །ཐེག་དམན་གྱི་གང་ཟག་ཡིན་ན། ཐེག་དམན་གྱི་བྱང་ཆུབ་ལས་ཕྱིར་
ལྡོག་པས་ཁྱབ་སྟེ། དེ་ཡིན་ན། ཐེག་ཆེན་ལམ་དུ་འཇུག་ངེས་ཡིན་པས་ཁྱབ་པའི་ ཕྱིར། འོ་ན། ཐེག་ཆེན་
གང་ཟག་ཡིན་ན། ཐེག་ཆེན་གྱི་བྱང་ཆུབ་ལས་ཕྱིར་མི་ལྡོག་པས་ཁྱབ་པར་ཐལ། འདོད་པའི་ཕྱིར།
འདོད་ན། སེམས་ཅན་ཡིན་ན། ཐེག་ཆེན་གྱི་བྱང་ཆུབ་ལས་ཕྱིར་མི་ལྡོག་པས་ཁྱབ་པར་ཐལ། འདོད་
པའི་ཕྱིར་ཟེར་ན། ཕལ་ཆེར་འདོད་དགོས་སམ་སྙམ་སྟེ། སེམས་ཅན་ ཡིན་ན། སངས་རྒྱ་ངེས་ཡིན་
པས་ཁྱབ་པའི་ཕྱིར། མ་ཁྱབ་ན། ཐེག་ཆེན་གྱི་བྱང་ཆུབ་ལས་ཕྱིར་མི་ལྡོག་པའི་ གང་ཟག་ཡིན་ན་ཐེག་ཆེན་
གྱི་རིགས་སད་པའི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན། དབུ་མ་རང་རྒྱུད་པས་
དེ་ལྟར་འདོད་པར་ཐལ་ལོ། །འདོད་ན། སེམས་ཙམ་པས་ཀྱང་དེ་ལྟར་འདོད་པར་ཐལ་ལོ། །འདོད་ན།
དེས་ན་བྱང་ཆུབ་ཡོངས་གྱུར་གྱི་ཉན་ཐོས་ཐེག་ཆེན་གྱི་བྱང་ཆུབ་ལས་ཕྱིར་མི་ལྡོག་པར་ཁས་མི་ལེན་པར་་་་་
ཐལ་ལོ། །དེ་ཐེག་ཆེན་ལས་ཕྱིར་མི་ལྡོག་པར་ཁས་མི་ལེན་པར་འདོད་ན། སྐབས་གཉིས་པའི་སྤྱི་དོན་་
སོགས་ལ་གཟི གས་ ཤིག ཕྱིར་མི་ལྡོག་པའི་རྟགས་ལ་སྦྱོར་ལམ་པ་ཕྱིར་མི་ལྡོག་པའི་རྟགས་དང༌། མཐོང་་
ལམ་པ་ཕྱིར་མི་ལྡོག་པའི་རྟགས་དང་། སྒོམ་ལམ་པ་ཕྱིར་མི་ལྡོག་པའི་རྟགས་གསུམ་ཡོད་ལ། དེ་དག་
620



སྔ་མ་སྔ་མ་ཐོབ་ན་ཕྱི་མ་ཕྱི་མ་ཐོབ་མི་སྲིད་ པས་ཁྱབ། ཕྱི་མ་ཕྱི་མ་ཐོབ་ན་སྔ་མ་སྔ་མ་ཐོབ་མ་མྱོང་བས་
ཁྱ བ་སྟེ། ས་བརྒྱད་པའི་རྗེས་ཐོབ་ཡེ་ཤེས་ཐོབ་པའི་གང་ཟག་ཡིན་ན། རྟགས་དེ་གསུམ་གྱི་ནང་ནས་
གཅིག་ཁོ་ན་ཐོབ་པས་ཁྱ བ་པའི་ཕྱིར། ཕྱིར་མི་ལྡོག་པའི་བྱང་སེམས་དབང་རྣོན་ཡིན་ན། རྣལ་འབྱོར་པ་
ཕྱིར་མི་ལྡོག་པས་རྟགས་ཐོབ་པས་ཁྱབ་ཀྱང༌། དེ་ཐོབ་པའི བྱང་སེམས་དབང་འབྲིང་ཡིན་ན། མཐོང་
ལམ་པ་ཕྱིར་མི་ལྡོག་པའི་རྟགས་ཐོབ་པས་ ཀྱང་། དེ་ཐོབ་པའི་བྱང་སེསམ་དབང་བརྟུལ་ཡིན་ན། སྒོམ་
ལམ་པ་ཕྱིར་མི་ལྡོག་པའི་རྟགས་ཐོབ་པས་ཁྱབ་བོ། །སྤྱི་མཐའ་ གཉིས་སུ། དགྲ་བཅོམ་རྟོགས་པ་སྔོན་
སོང་གི་བྱང་སེམས་ས་བརྒྱད་པ་བ་དེ། རྟགས་ཞེ་བཞི་པོ་གང་རུང་ཐོབ་པའི་སེམས་དཔའ་ཡིན་པ་དང༌།
དག་ས་ལ་གནས་པའི་སེམས་དཔའ་ཡིན་ན། དེ་གང་རུང་ཐོབ་པའི་སེམས་དཔའ་ཡིན་པས་ཁྱབ་པར་
གསུངས་པ་ནི། གཉིས་ཀ་དག་པའི་རྗེས་ཐོབ་ཡེ་ཤེས་ཐོབ་པའི་དབང་དུ་བྱས་སོ།།
མཐའ་དཔྱོད་དུ། བྱང་སེམས་སྒོམ་ལམ་པས་ཟབ་མོ་རྣམ་པ་བརྒྱད་ཐུགས་སུ་ཆུད་པས་དྲངས་པའི་
རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་མ་ཐོབ་པའི་སྒྲུབ་བྱེད་དུ། སྒོམ་ལམ་པ་ཕྱིར་མི་ལྡོག་པའི་
རྟགས་ཐོབ་པར་ཐལ། དེ་འདྲའི་ རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་ཐོབ་པའི་ ཕྱིར། དེར་ཐལ།
ཕྱིར་མི་ལྡོག་པའི་རྟགས་ཐོབ་པའི་བྱང་སེམས་སྒོམ་ལམ་པ་ཡིན་པའི་ཕྱིར། ཁྱབ་སྟེ། དེ་འདྲའི་རྗེས་
ཐོབ་ ལུས་ངག་གི་སྤྱོད་པ་ཁྱད་པར་ཅན་ཐོབ་པའི་ རྗེས་ལ་མངོན་པར་རྟོགས་ལ་གནས་པའི་སེམས་དཔའ་དེ།
ཕྱིར་མི་ལྡོག་པའི་རྟགས་ཐོབ་པའི་བྱང་སེམས་སྒོམ་ལམ་མཚན་ཉིད་དུ་དེ་ཁའི་འོག་དེ་མ་ཐག་ཏུ་གསུངས་་་
འདུག་པའི་ཕྱིར། རྩ་བར་འདོད་ན། དེ་ཆོས་ཅན། ས་བརྒྱད་པའི་རྗེས་ཐོབ་ཡེ་ཤེས་ཐོབ་པར་ཐལ། །
སྒོམ་ལམ་པ་ཕྱིར་མི་ལྡོག་པའི་རྟགས་ཐོབ་པའི་ཕྱིར། འཁོར་གསུམ། ས་གསུམ་པའི་བར་ཆད་མེད་ལམ་
ལ་གནས་པའི་སེམས་དཔའ་དེ་འདྲའི་ རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་ ཐོབ་པར་གསུངས་པ་་་་་
ཡང་། དེ་འདྲའི་སེམས་དཔའ་དབང་པོ་རབ་འབྲིང་གང་རུང་ལ་དགོངས་ཏེ་དབང་བརྟུལ་གྱིས་ནི་དེ་
ཐོབ་པ་ལས་ས་བརྒྱད་པ་ཐོབ་དགོས་པའི་ཕྱིར། ས་བརྒྱད་པའི་ཡེ་ཤེས་ཀྱི་བདེན་འཛིན་མངོན་གྱུར་པ་
སྤངས་པར་གསུངས་པ་ནི། ཚིག་ཟིན་ལྟར་ཁས་ལེན་པ་དཀའ་སྟེ། འོ་ན། དེས་བདེན་འཛིན་མངོན་
གྱུར་པ་ཆུང་ངུའི་ཆུང་ངུ་སྤངས་པར་ཐལ། འདོད་པའི་ཕྱིར། འདོད་ན། ས་བདུན་པའི་ བར་ཆད་མེད་
ལམ་དེ་བདེ ་འ ཛིན་མངོན་གྱུར་པ་ཆུང་ངུའི་ཆུང་ངུའི་ དངོས་གཉེན་བར་ཆད་མེད་ལམ་ཡིན་པར་ཐལ།
འདོད་པའི་ཕྱིར འདོད་ན། དེ་ཆོས་ཅན། རྒྱུན་མཐའི་ བར་ཆད་མེད་ལམ་ཡིན་པར་ཐལ། རང་གི་ངོས་
སྐལ་གྱི་སྤང་བྱར་གྱུར་པའི་བདེན་འཛིན་ཆུང་ངུའི་ཆུང་ངུའི་ དངོས་གཉེན་དུ་གྱུར་པའི་ཐེག་ཆེན་གྱི་ སྒོམ་་་་
621



ལམ་བར་ཆད་མེད་ལམ་ཡིན་ པའི་ ཕྱིར། གལ་ཏེ། བདེན་འཛིན་མངོན་གྱུར་པ་ཆུང་ངུའི་སྐོར་གསུམ་ མེད་
ཅེས་ཟེར་ན། འོ་ན་རང་རྒྱུད་པའི་ བདེན་འཛིན་མངོན་གྱུར་པ་ཆུང་ངུའི་སྐོར་གསུམ་གྱི་རྣམ་གཞག་ཁས་
མི་ལེན་པར་ཐལ། འདོད་པའི་ཕྱིར། འདོད་ན། ཐལ་འ གྱུར་བས་ ཀྱང་། དེ་ ལྟར་ཁས་མི་ལེན་པར་
ཐལ༑ འདོད་པ་གང་ཞིག དེ་ཙམ་གྱི་འདོད་ཚུལ་ལ་ཐལ་རང་གཉིས་མི་མཐུན་པ་འོང་དོན་མེད་པའི་
ཕྱིར། འདོད་ན། དེས་དམན་ལམ་ སྔོན་དུ་མ་སོང་བའི་ས་བདུན་པའི་རྣམ་ གྲོལ་སྐད་ཅིག་གཉིས་པ་ལས་
ལངས་པའི་རྗེས་ཐོབ་ཡེ་ཤེས་ལ་གནས་པའི་སེམས་དཔའ་ཡིན་ན། རང་རྒྱུད་ལ་བདེན་འཛིན་མངོན་གྱུར་
དུ་ཡོད་པས་ཁྱབ་པར་ཁས་ལེན་པའི་ཕྱིར། དེའི་མཚོན་མངོན་པ་གཉིས་ནས་བཤད་བྱའི་ཉོན་མོངས་མངོན་
གྱུར་པ་ཆུང་ངུ་སྐོར་གསུམ་གྱི་ཐད་དུ་འཁྲིད་རྒྱུ་མང་ཙམ་འདུག་ཀྱང་མ་སྤྲོས་སོ། །གཞན་ཡང་། བདེ ན་
འཛིན་མངོན་གྱུར་པ་ཆུང་ངུ་སྐོར་གསུམ་ཡོད་པར་ཐལ། བདེན་འཛིན་ཆུང་ངུ་སྐོར་གསུམ་མངོན་གྱུར་པ་
ཡོད་པའི་ཕྱིར། མ་གྲུབ་ན། དེར་ཐལ། བདེན་འཛིན་ཆུང་ངུ་སྐོར་གསུམ་རང་རྒྱུད་ལ་མངོན་གྱུར་དུ་སྐྱེས་
པའི་གང་ཟག་ཡོད་པའི་ཕྱིར། མ་གྲུབ་ན། བདེན་འཛིན་ཆུང་ངུ་སྐོར་གསུམ་པོ་དེ་ཐོག་མ་མེད་པ་ནས་
གང་ཟག་སུའི་རྒྱུད་ལའང་མངོན་གྱུར་དུ་སྐྱེ་མ་མྱོང་བར་ཐལ། འདོད་པའི་ཕྱིར། འདོད་ན། བདེན་
འཛིན་དེ་གང་ཟག་སུའི་རྒྱུད་ལ་མངོན་གྱུར་དུ་སྐྱེ་མ་མྱོང་བར་ཐལ་ལོ།།
གཞན་ཡང་། ཉོན་མོངས་མངོན་གྱུར་པ་ཆུང་ངུ་སྐོར་གསུམ་མེད་པར་ཐལ། གོང་གི་དམ་བཅའ་
འཐད་པའི་ཕྱིར། འདོད་ན། དེ་ཡོད་པར་ཐལ། རང་རྒྱུད་ལྡན་གྱི་གང་ཟག་གི་རྒྱུད་ལ་མངོན་གྱུར་དུ་
འབྱུང་ བའི་ཉོན་མོངས་ཆུང་ངུ་སྐོར་གསུམ་ཡོད་པའི་ཕྱིར། དེར་ཐལ། འདོད་ཉོན་དྲུག་པ་སྤངས་པའི་
གང་ཟག་འདོད་པར་ ལས་ཉོན་གྱི་སྐྱེ་བ་ལེན་པའང་ཡོད། གཟུགས་དང་གཟུགས་མེད་ཀྱི་ཉོན་མོ ངས་
དྲུག་པ་སྤངས་པའི་གང་ཟག་ས་དེ་དང་དེར་ལས་ཉོན་གྱི་སྐྱེ་བ་ལེན་པ་སོགས་དུ་མ་ཡོད་པའི་ཕྱིར། ཡང་
བདེ ན་འཛི ན་གྱུར་པ་ཡོད་ཀྱང་དེ་བདེན་འཛིན་མ་ཡིན་ཞེས་ཟེར་ན། ཆེས་མི་འཐད་དེ། དེ་ལྟར་ན་མྱུ་
གུ་བདེན་གྲུབ་ཏུ་འཛིན་པའི་བློ་མངོན་གྱུར་པ་མྱུ་གུ་བདེན་གྲུབ་ཏུ་འཛིན་བློ་མ་ཡིན་པ་དང་། མྱུ་གུ་བདེ ན་
མེད་དུ་རྟོགས་པའི་བློ་མངོན་གྱུར་པ་མྱུ་གུ་བདེན་མེད་དུ་རྟོགས་པའི་བློ་མ་ཡིན་པ་དང༌། སེམས་བསྐྱེད་
མངོན་གྱུར་པ་སེམས་བསྐྱེད་མ་ཡིན་པ་དང་། བློ་མངོན་གྱུར་པ་བློ་མ་ཡིན་པ་ལ་སོགས་རིག་པའི་ གནོད་
བྱེད་མཐའ་ཡས་པ་འཇུག་ངེས་སུ་འཇུག་ཀྱང་མ་སྤྲོས་སོ། །དེས་ན་ས་བརྒྱད་པའི་ཡེ་ཤེས་དེས་བདེན་
འཛིན་མངོན་གྱུར་པ་བཅོམ་ཀྱང་མ་སྤངས་ཞེས་ཁས་བླངས་ན། ཅུང་ཞིག་འཛིན་མཚམས་བདེ་བ་འོང་
རིགས་སུ་མཐོང་ཡང་དཔྱད་པར་བྱའོ། །འོ་ན་ཤེས་སྒྲི བ་མངོན་གྱུར་པ་བཅོམ་ན། དེ་སྤངས་པས་ཁྱབ་
622



ས་ལ་
པར་གསུངས་པ་དང་འགལ་ལོ། ཞེ་ན། ཤེས་སྒྲིབ་མངོན་གྱུར་པ་ཞེས་པ་ནི། ཤེས་སྒྲིབ་ངོ་བོར་གྱུར་
པའི་ དམིགས་རྣམ་འཛིན་པའི་བློ་ལ་བྱེད་ཅིང་། བདེན་འཛིན་མངོན་གྱུར་པ་ནི་རང་རྒྱུད་ལ་མངོན་གྱུར་
དུ་འབྱུང་ བའི་ བདེན་འཛིན་ཞིག་ལ་བྱེད་དགོས་པས་དེ་ གཉིས་རིག་པ་མི་མཚུངས་སོ། ། སོ་སྐྱེའི་རྒྱུད་ཀྱི་
ཉོན་མོངས་ཆོས་ཅན། གཙོ་བོར་དམན་པའི་ ལྷག་མེད་མྱང་འདས་ཐོབ་པ་ལ་ བར་དུ་གཅོད་བྱེད་ཀྱི་
སྒྲིབ་པའི་ རིགས་སུ་གནས་པར་ཐལ། གཙོ་བོར་དམན་པའི་ལྷག་བཅས་མྱང་འདས་ཐོབ་པ་ལ་བར་དུ་
གཅོད་བྱེད་ཀྱི་སྒྲིབ་པའི་རིགས་སུ་གནས་པའི་ཕྱིར། ཞེས་འཕངས་པ་ནི། ཁ་ཅིག་གིས་ ཁས་བླངས་ལ་
འཁྲི ད་ནས་འཕངས་པ་ཡིན་འདུག་ཀྱང་བར་གྱི་ཡི་གེ་འགའ་ཞི ག་ཆད། འགའ་ཞི ག་ལྷག་པའི་རྐྱེན་གྱིས་
ཁྱབ་པ་འབྲེལ་མེད་དུ་སོང་འདུག་པ་ཡང་། དོན་ལ་འདི་ལྟར་འགོད་རྒྱུ་ཡིན་ཚོད་འདྲ་སྟེ། ཁ་ཅིག་
གིས། རང་རྒྱུད་ལས་ཉོན་གྱི་དབང་གིས་བྱུང་ བའི་ཟག་བཅས་ཀྱི་ཕུང་པོ་གང་ཞིག་གཙོ་བོར་དམན་པའི་
ལྷག་མེད་མྱང་འདས་ཐོབ་པ་ལ་བར་དུ་གཅོད་བྱེད་ཀྱི་སྒྲིབ་པའི་རིགས་སུ་གནས་པ་དེ། ཉོ ན་མོ ངས་པའི་
བདུད་ཀྱི་མཚན་ཉིད་དུ་བཞག་པ་ལ། རང་ལུགས་ཀྱིས་སོ་སྐྱེའི་རྒྱུད་ཀྱི་ཉོན་མོངས་པའི་ བདུད་དེ་ གཉིས་
ཀ་ཡིན་པར་ཐལ། མཚན་ཉིད་དེ་ གཉིས་འཐད་པའི་ཕྱིར། ཞེས་འགོད་རྒྱུ་ཡིན་འདུག་པས་བསྒྱུར་བཅོས་
ཀྱང་ཅུང་རྒྱས་པར་བྱས་སོ།།
སྤྱི་དོན་དུ་ཡང༌། ཁ་ཅིག་གིས་ བཞག་པའི་མཚན་ཉིད་ཀྱི་ཟུར་ཕྱི་མ་ལ་ཡང་གཙོ་བོར་དམན་པའི་
ལྷག་མེད་མྱང་འདས་ཐོབ་པ་ལ་ཞེས་འཁོད་ཀྱང་། དེ་ནི་གཙོ་བོར་དམན་པའི་ལྷག་བཅས་མྱང་འདས་ཐོབ་
པ་ལ་ཞེས་འགོད་རྒྱུ་ཡིན་པར་འོག་གི་སྒྲུབ་བྱེད་ལས་ཤེས་སོ། །བྱང་སེསམ་སྦྱོར་ལམ་པ་དང་ལུས་རྟེན་
གཅིག་བསྡུས་ཀྱི་བྱང་སེམས་མཐོང་ལམ་པའི་རྒྱུད་ལ་ལས་ཉོན་གྱི་དབང་གིས་ འབྱུང་བའི་ཟག་བཅས་ཀྱི་་་་་
ཕུང་པོ་ཡོད་པ་ལྟར་གསུངས་པ་ནི། རྩ་བར་མ་ཁྱབ། ཅེས་པའི་ རྩ་བའི་ཡི་གེ་ལྷག་པ་ཡིན་ནམ་སྙམ་མོ། །དེ་
ལ་ བསྒྱུར་བཅོས་ཀྱང་སྐབས་དང་པོའི་དོགས་གཅོད་དུ་འཁོད་པ་དང་ཆ་འདྲ་ བར་བྱས་སོ། །སྐབས་ལྔ་པའི་
སྤྱི་དོན་དུ། རྩེ་སྦྱོར་ཐོབ་པའི་རྟགས་བཅུ་གཉིས་པོ་དེ་སད་རྨི་གང་དུ་འབྱུང་བའི་ཚུལ་འཆད་པའི་སྐབས་
སུ། མདོ་ལས། དང་པོ་དྲུག་རྨི་ལམ་དང༌། བདུན་པ་སད་མི་གཉིས་གང་རུང་དང༌། ལྷག་མ་ལྔ་ལ་འདིར་
འབྱུང་བའི་ཐ་སྙད་མ་མཛད། བུདྡྷ་པཱིས་དང་པོ་དྲུག་རྨི་ལམ་དང་བདུན་བརྒྱད་གཉིས་སད་རྨི་གཉིས་
ཀ་དང༌། ལྷག་མ་བཞི་སད་པའི་རྟགས་སུ་བཞེད། ཅེས་གསུངས་པ་ལས། རང་ལུགས་ལ་འདི་ཡིན་གྱི་
ཞལ་གསལ་མ་འཁོད་འདུག་ཀྱང་། བུདྡྷ་ཤཱིས་བཞེད་པ་ལྟར་འཐད་དམ་སྙམ་སྟེ། བདུན་བརྒྱད་གཉིས་
པོ་དེ་བདེན་པའི་བྱིན་རླབས་དང་། བདེན་ཚིག་གྲུབ་པའི་ རྟགས་སུ་རིགས་མཐུན་པ་ལྟ་བུར་སྣང་བའི་
623



，
ཕྱིར་དང་། ལོ་ཆེན་གྱིས་ཀྱང་དང་པོ་བརྒྱད་འབྲས་རྟགས་དང་ཐ་མ་བཞི་ རང་བཞིན་གྱི་ སྐབས་སུ་གསུངས་
པའི་ཕྱིར། མཐའ་དཔྱོད་དུ། རྣམ་རྫོགས་སྦྱོར་བ་དང་། རྩེ་སྦྱོར་གཉིས་སྐྱེ་རིམ་དང༌། རྣམ་རྫོགས་
སྦྱོར་བ་དང་མཐའ་སྦྱོར་གཉིས་ནི་སྐྱེ་རིམ་མ་ ཡིན་ཏེ། དང་པོ་དེ་ཐོབ་ན་ཕྱི་མ་དེ་ཐོབ་པས་ཁྱ བ་ཇའི་ ཕྱིར།།
རྣམ་བཤད་ལས་དེ་གཉིས་ཀྱི་རིགས་སུ་གསུངས་པ་ནི། སྐབས་བཞི་པའི་ བསྟན་བྱའི་ གཙོ་བོར་གྱུར་
པའི་རྣམ་རྫོགས་སྦྱོར་བ་དང་དྲུག་དཔའི་བསྟན་བྱའི་ གཙོ་བོར་གྱུར་པའི་མཐར་སྦྱོར་གཉིས་སྐྱེ་རིམ་ཡིན་པ་་་
ལུང་དེའི་དོན་ཡིན་གསུངས། འོ་ན། དེ་གཉིས་སྐྱེ་རིམ་མ་ཡིན་པ་ལུང་དེའི་དོན་ཡིན་གསུངས། འོ་ན།
དེ་གཉིས་སྐྱེ་རིམ་ཡིན་ཚུལ་ཇི་ལྟར་ཡིན་ཞེ་ན་ཡོད་དེ། བཞི་པའི་ སྤྱི་དོན་ལས། སྐབས་བཞི་པ་ནས་
བདུན་པའི་ བར་གྱི་སྐབས་ཕྱི་མ་ཕྱི་མའི་བསྟན་བྱའི་ གཙོ་བོར་གྱུར་པའི་སྦྱོར་བ་ཐོབ་པ་ལ། ། སྐབས་འོ ག་ ་
མའི་ བསྟན་བྱའི་ གཙོ་བོར་གྱུར་པའི་སྦྱོར་བ་ཐོབ་བྱ་སྔོན་དུ་འགྲོ་བར་གསུངས་པས། དྲུག་པའི་ བསྟན་་
བྱའི་ གཙོ་བོར་གྱུར་པའི་མཐར་སྦྱོར་ཐོབ་པ་ལས་བཞི་པའི་བསྟན་བྱའི་ གཙོ་བོར་གྱུར་པའི་རྣམ་རྫོ གས་སྦྱོར་་་
བ་ཐོབ་བྱ་སྔོན་དུ་འགྲོ་དགོས་སོ། །རྩེ་མོའི་རྩེ་སྦྱོར་ཐོབ་པའི་ཚེ་བསོད་ནམས་འཕེལ་ བཅུ་དྲུག་ཐོབ་པར་
གསུངས་པའི་དང་པོ་ལ། སྤྱི་དོན་དུ། སྟོང་གསུམ་གྱི་ སེམས་ཅན་གྱི་གྲངས་དང་མཉམ་པའི་སངས་རྒྱས་
ལ་མཆོད་པ་ལས་ལྷག་པའི་བསོད་ནམས་འཕེལ་ཞེས་མཆོད་ཡུལ་གྱིས་སངས་རྒྱས་གྲངས་མང་བའི་སྒོ་ནས་་་
བཤད་ཚུལ་དང་། ཡང་སྟོང་གསུམ་གྱི་སེམས་ཅན་གྱིས་སངས་རྒྱས་མཆོད་པ་ལས་ལྷག་པ་ཞེས་མཆོད་ཀྱི་
སེམས་ཅན་གྲངས་མང་བ་ལ་སྦྱར་ནས་བཤད་ཚུལ་གཉིས་འབྱུང་བའི་དང་པོ་དེ་འཐད་དམ་སྙམ་སྟེ། དེ་
མདོ་ཚིག་དང་མཐུན་པར་མ་ཟད། མཐའ་དཔྱོད་དུ་ཡང་། མཆོད་ཡུལ་གྲངས་མང་བ་ལ་སྦྱར་ནས་
གསུངས་པའི་ཕྱིར། བཟོད་པའི་རྩེ་སྦྱོར་འཆད་པའི་སྐོར་ལ། ས་བདུན་མན་ཆད་དུ་མཁྱེན་གསུམ་གྱི་
རྟོགས་པ་རྫོགས་པར་ཐོབ་པ་མེད་ཅིང་། མཁྱེན་གསུམ་གྱི་རྟོགས་པ་རྫོགས་པར་ཐོབ་པ་ཡོད་ཚུལ་ གསུངས་
པས། མཁྱེན་གསུམ་གྱི་རྟོགས་པ་རྫོགས་པར་ཐོབ་པ་ལ་རྣམ་མཁྱེན་ཐོབ་དགོས་ཀྱང་། དེའི་རྟོགས་་
རིགས་རྫོགས་པར་ཐོབ་པ་ལ་རྣམ་མཁྱེན་ཐོབ་མི་དགོས་པ་འདྲའོ། །ཐེག་པ་གསུམ་ཀའི་རྟོགས་རིགས་་
རྫོ གས་པར་ཐོབ་པ་ལ་ནི་རྣམ་མཁྱེན་ཐོབ་དགོས་སོ། །ཆོས་མཆོག་རྩེ་སྦྱོར་འཆད་པའི་སྐོར་ལ། གླིང་ བཞི་ ་
དང༌། སྟོང་དང་པོ་དང༌། སྟོང་བར་མ་དང༌། སྟོང་གསུམ་གྱི་འཇིག་རྟེན་གྱི་ཁམས་སྲང་གྲང་དུ་གཞལ་
བའི་ཚད་བཟུང་ལྟར་ནས་ཀྱང་། རིམ་པ་བཞིན་དུ་སེམས་དང་པོ་བསྐྱེད་པ། སྤྱོད་པ་ལ་ཞུགས་པ།
ཕྱིར་མི་ལྡོག་པ། སྐྱེ་བ་གཅིག་གིས་ ཐོག་པའི་བྱང་སེམས་ཏེ། བྱང་སེམས་བཞིའི་དགེ་རྩ་ལ་རྗེས་སུ་ཡི་་
རང་བའི་ བསོད་ནམས་ཀྱི་ཚད་བཟུང་བར་མི་ནུས། ཞེས་གསུངས་པའི་བྱང་སེམས་བཞི་བོ་དེ་གང་ལ་བྱ་་
པན་བྱ
ན
མ
，
=4
624



ཞེ་ན། སྤྱི་དོན་ལས་སློབ་དཔོན་གྱི་མོས་སྤྱོད་དང༌། མ་དག་ས་བདུན་དང་། དག་པ་ས་གསུམ། ས་
བཅུ་ལ་གནས་པའི་ངོ་བོ་རྟོགས་པའི་དབྱེ་བ་བཤད་པ་ཡིན་ནོ། ། ཞེས་འདོད་དོ། ། ས་བཅུ་ལ་གནས་པའི་
བྱང་སེམས་ནི། དག་པ་ས་གསུམ་ལ་གནས་པའི་བྱང་སེམས་ཀྱི་ཁོང་དུ་འདུས་པས་ལོགས་སུ་འདྲེན་པ་
ནི་ཇི་བཞིན་རྟོགས་དཀའ་བ་དང༌། །
རྣམ་བཤད་ལས། སེམས་དང་པོ་བསྐྱེད་པ་དང་། སྤྱོད་པ་ལ་ཞུགས་པ་དང༌། ཕྱིར་མི་ལྡོག་པ་
དང་། སྐྱེ་བ་གཅིག་གིས་ཐོག་པའི་བྱང་སེམས་དང་བཞི་ལ་བཤད་དོ། ། ཞེས་གསུངས་པས། རིག་པས་
དཔྱད་ན། དག་པ་ས་གསུམ་གྱི་ནང་ཚན་དུ་དྲངས་པའི་ས་བཅུ་པ་བ་དེ་ས་བཅུ་ཐོབ་མ་ཐག་པ་ལ་བྱས་
ནས༑ ས་བཅུ་པ་ལ་གནས་པའི་བྱང་སེམས་ཞེས་པ་དེ་བྱང་སེམས་སྐྱེ་བ་གཅིག་ཐོགས་པ་ལ་བྱེད་དགོས་
སམ་སྙམ་སྟེ། སྐྱེ་བ་གཅིག་ཐོགས་ཀྱི་བྱང་སེམས་སུ་གྱུར་པ་ལ་ས་བཅུ་ཐོབ་པ་སྔོན་དུ་འགྲོ་དགོས་པའི་ཕྱིར་
ཏེ༑ དེར་གྱུར་པ་ལ་ས་བཅུའི་རྗེས་ཐོབ་ཡེ་ཤེས་དགོས་པའི་ཕྱིར་ཏེ། མཉམ་བཞག་གི་ངང་ནས་འཆི་
འཕོ་བ་མི་སྲིད་ པའི་ཕྱིར། གཞན་ཡང་། སྐྱེ་བ་གཅིག་ཐོགས་ཀྱི་བྱང་སེམས་སུ་གྱུར་པ་ལས་ས་བཅུ་ཐོབ་
པ་སྔོན་དུ་འགྲོ་དགོས་པར་ཐལ། རྣམ་བཤད་ལས། ཡིག་ཆ་གཉིས་ཀར། ས་བཅུ་པ་ལ་འགོད་པའི་
འཕྲིན་ལས་འཆད་པའི་སྐབས། ས་བཅུ་ཐོབ་མ་ཐག་པ་ལ་འགོད་པ། སྲིད་ པ་ཐ་མ་པ་ལ་འགོད་པ་ཞེས་
རིམ་ཅན་ ཁོ་ནར་འགོད་པ་གསུངས་པ་གང་ཞིག་ཐོབ་པའི་ཚེ་ན་ཡང་། གོ་རིམ་དེ་ལྟར་དུ་ཐོབ་དགོས་
པའི་ཕྱིར། དེ་ན་ས་བརྒྱད་པ་ནས་ས་བཅུ་ཐོབ་མ་ཐག་པའི་ བར་གྱི་དགེ་རྩ་ལ་རྗེས་སུ་ཡི་རང་པའི་ བསོད་
ནམས་ནི། སྟོང་གཉིས་པའི་ འཇིག་རྟེན་ཁམས་ཀྱི་སའི་དཀྱིལ་འཁོར་སྲུང་གྲངས་སུ་གཞལ་བའི་ཚད་ཀྱིས་
བཟུང་བར་མི་ནུས། སྐྱེ་བ་གཅིག་ཐོགས་ཀྱི་དགེ་རྩ་ལ་རྗེས་སུ་ཡི་རང་བའི་བསོད་ནམས་ཀྱི་ཚད་ནི། །
སྟོང་གསུམ་པའི་འཇིག་རྟེན་ཁམས་ཀྱི་སའི་དཀྱིལ་འཁོར་སྲང་གྲང་དུ་གཞལ་བའི་ཚད་ཀྱིས་ཀྱང་བཟུང་་་་་་
བར་མི་ནུས་སྙམ་དུ་གོ་དགོས་པར་འདུག་གོ མཐོང་ལམ་རྩེ་སྦྱོར་སྐོར་ལ་སྤྱི་མཐའ་ གཉིས་ཀར།
ཁ་ཅིག་གིས། རང་གི་དམིགས་ཡུལ་དུ་གྱུར་པའི་མཇུག་བྱའི་ཆོས་ལ་དམིགས་ནས་འཇུག་བྱའི་
བཟུང་བར་བདེན་པར་ཞེན་པའི་རབ་ཏུ་ཕྱེ་བའི་བདེན་འཛིན་ཀུན་བཏགས་ཏེ་མཐོང་སྤང་ཤེས་སྒྲིབ་་་་་་
འཇུག་པ་གཟུང་རྟོག་གི་མཚན་ཉིད་དུ་ཁས་བླངས་ནས། ཡང་ཤེས་སྒྲིབ་འཇུག་པ་བཟུང་རྟོགས་ཡིན་
ན༑ རང་གི་དམིགས་ཡུལ་དུ་གྱུར་པའི་བྱང་སེམས་ལམ་གྱི་ འཇུག་བྱའི་ཆོས་དམིགས་པས་ཁྱབ་ཅེས་ཁས་
བླངས་ནང་འགལ་བཟུང་བ་ལ། མཐའ་དཔྱོད་དུ། ཉན་ཐོས་ཀྱི་ཚོགས་ལམ་ལ་དམིགས་ནས་བྱང་
-སེམས་ལམ་གྱི་འཇུག་བྱའི་ གཟུང་བར་བདེན་པར་ཞེན་པའི་རབ་ཏུ་ཕྱེ་བའི་ བདེན་འཛིན་ཀུན་བཏགས་ཆོས་
625



，
ཅན། དེར་ཐལ། དེའི་ཕྱིར། ཁྱོད་རང་གི་མཚན་ཉིད་དེའི་ཕྱིར། ཁྱབ་པ་ཁས། ཞེས་སོགས་འཕངས། དེ་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ཞེས་འཕངས་པ་ནི། ཆོས་ཅ་་་ལ་ཉན་ཐོས་
ཀྱི་ཚོགས་ལམ་ལ་དམིགས་ནས་མཇུག་བྱའི་ གཟུང་བར་ཞེས་འགོད་དགོས་པ་ལས། བྱང་སེམས་ལམ་གྱི་
ཞེས་པ་འཁོད་པ་ནི་ཡི་གེ་ལྷག་པའོ། །ཡང་སྤྱི་དོན་དུ། ཁ་ཅིག་གིས། རང་གི་དམིགས་ཡུལ་དུ་ གྱུར་
པའི་ ལྡོག་བྱའི་ཆོས་ལ་དམི གས་ནས་ཞེས་སོགས། མཐོང་སྤང་ཤེས་སྒྲིབ་ལྡོག་པ་བཟུང་རྟོགས་ཀྱི་མཚན་ཉིད་
དུ་ཁས་བླངས་པ་ལ། ཉན་ཐོས་ཀྱི་འཕགས་ལམ་ལ་དམིགས་ནས་བྱང་སེམས་ལམ་གྱི་ ལྡོག་བྱའི་ གཟུང་
བར་ བདེ ན་པར་ཞེན་པའི་ བདེན་འཛིན་ཀུན་བཏགས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། ཞེས་འཕངས་འདུག་ཀྱང་། མཐའ་དཔྱོད་དུ། ཁ་ཅིག་གིས་བཀོད་པའི་མཚན་ཉིད་ཀྱིས་དཀྱིལ་
དང་། རང་གི་སྒྲུབ་བྱེད་ཀྱི་བསལ་བའི་དཀྱིལ་ཐད་གཉིས་ཀར་བྱང་སེམས་ལམ་གྱི་ཞེས་བཀོད་ནས། རང་
ལུགས་ཀྱི་སྒྲུབ་བྱེད་ཀྱི་མཇུག་ཏུ་ཉན་ཐོས་ཀྱི་ཚོགས་ལམ་ཆོས་ཅན། ཁྱོད་ལ་དམིགས་ནས་ལྡོག་པའི་ བཟུང་།
བར་ བདེན་པར་ཞེན་པའི་ བདིན་འཛིན་ཀུན་བཏགས་ཡོད་པར་ཐལ་ལོ། །ཞེས་སོགས་བཀོད་འདུག་པ་ནི་
ཡིག་སྐྱོན་ཏེ། ཁ་ཅིག་གིས། བཀོད་བྱར་མཚན་ཉིད་དང༌། རང་ལུགས་ཀྱི་སྒྲུབ་བྱེད་ཀྱི་བསལ་བ་ལས་
བྱང་སེམས་ལམ་ཞེས་སྦྱར་བ་ལ། ཁ་ཅིག་གིས་ བསལ་བ་དེ་ལ་འདོད་ལན་བཏབ་ཚེ། ཉན་ཐོས་ཀྱི་
ཚོགས་ལམ་ཆོས་ཅན། ཁྱོད་ལ་དམིགས་ནས་ལྡོག་བྱའི་ བཟུང་བར་བདེན་པར་ཞེན་པའི་ བདེན་འཛིན་
ཀུན་བཏགས་ཡོད་པར་ཐལ་ལོ། །ཞེས་འཕ ངས་དོན་མེད་པའི་ཕྱིར། དྲི་མ་ཟད་དང་མི་སྐྱེ་བའི། ཡེ་
ཤེས་བྱང་ཆུབ་ཅེས་བརྗོད་དོ། །ཞེས་པའི་དངོས་བསྟན་གྱི་བྱང་ཆུབ་ཆེན་པོ་ལ་ཟད་མི་སྐྱེ་ཤེས་པའི་ཡེ་ཤིས་
མཐར་ཐུག་ཡིན་པས་ཁྱབ་ཀྱང་། སྤྱིར་འབྲས་བུ་ཆོས་སྐུ་ཡིན་ན། བྱང་ཆུབ་ཆེན་པོ་ཡིན་པས་ཁྱབ། བྱང་
ཆུབ་ཆེན་པོ་ཡིན་ན་འབྲས་བུ་ཆོས་སྐུ་ཡིན་པས་ཁྱབ་བོ། །ཐེག་ཆེན་གྱི་མཐོང་ལམ་དེ་གནས་སྐབས་ཀྱི་བྱང་
ཆུབ་ཆེན་པོ་ཡིན་ཀྱང་། བྱང་ཆུབ་ཆེན་པོར་མ་ཡིན་ཏེ། བྱང་ཆུབ་ཀྱི་ཕྱོགས་དང་མཐུན་པ་ཙམ་ཡིན་
པའི་ ཕྱིར་ཏེ། མདོ་ལས། བྱང་ཆུབ་དེ་དང་མཐུན་ཉིད་ཕྱིར། སུམ་ཅུ་རྩ་བདུན་དེའི་མཐུན་ཕྱོགས། །
ཞེས་གསུངས་པའི་ཕྱིར། བྱང་སེམས་ཀྱི་མཐོང་ལམ་པ་གནས་སྐབས་ཀྱི་ དགྲ་བཅོམ་པ་མ་ཡིན་ཀྱང་།
དེའི་རྒྱུད་ཀྱི་འགོག་བདེན་ནི་གནས་སྐབས་ཀྱི་མྱང་འདས་ཡིན། ཞེས་གསུངས་པས། དེས་ན་གནས་
སྐབས་ཀྱི་མྱང་འདས་ལ་མྱང་འདས་ཀྱིས་མ་ཁྱབ་ཀྱང་། གནས་སྐབས་ཀྱི་དགྲ་བཅོམ་ལ་དགྲ་བཅོམ་གྱིས་
མ་ཁྱབ་ཅེས་ཟེར་དགོས་པ་འདྲའོ། །ཉན་ཐོས་དགྲ་བཅོམ་པ་ཉན་ཐོས་ཀྱི་བྱང་ཆུབ་ཆེན་པོ་མ་ཡིན་ཞེས་
གསུངས་ཀྱང་། དེ་ཉན་ཐོས་ཀྱི་མཐར་ཐུག་གི་བྱང་ཆུབ་ནི་ཡིན་དགོས་ཏེ། མཐར་ཐུག་འབྲས་བུ་བྱང་
L
626



ཆུབ་གསུམ། ཞེས་གསུངས་པའི་ཕྱིར། ཉན་ཐོས་ཀྱི་མི་སློབ་པའི་ལམ་ཡང་། ཉན་ཐོས་ཀྱི་མཐར་ཐུག་
གི་ཐེག་པ་ཡིན་ཀྱང་། མཐར་ཐུག་ཉན་ཐོས་ཀྱི་ཐེག་པ་ནི་མ་ཡིན་ཏེ། མཐར་ཐུག་ཐེག་པ་གསུམ་དུ་མ་
གྲུབ་པའི་ཕྱིར། ཟད་མི་སྐྱེ་ཤེས་པའི་ཡེ་ཤེས་ཞེས་པ་ནི། དྲི་མ་དོན་དམ་པར་ཟད་པ་མེད་པ་དང་། །
དོན་དམ་པར་སྐྱེ་བ་མེད་པར་མངོན་སུམ་དུ་རྟོགས་པའི་ཡེ་ཤེས་ལ་བྱེད་པར་གསུངས་པས། རྣམ་མཁྱེན་
ཡིན་ན་ཟད་མི་སྐྱེ་ཤེས་པའི་ཡེ་ཤེས་ཡིན་པས་ཁྱབ་པ། ལུགས་འདིར་ཐེག་ཆེན་ དགྲ་ བཅོམ་པ་ལ་ཟད་མི་
སྐྱེ་ཤེས་པའི་ཡེ་ཤེས་དང་ལྡན་པས་ཁྱ བ་མ་ཁྱ བ་དཔྱད་ད ཀ ་་སྟེ། དེ་འདྲའི་ཡེ་ཤེས་ལ་ སྟོང་ཉིད་རྟོགས་པ་
ངེས་བཟུང་དུ་དགོས་ན་ནི་སྟོང་ཉིད་མ་རྟོགས་པའི་ཐེག་ཆེན་དགྲ་བཅོམ་པས་མ་ངེས་ལ། མི་དགོས་ན་
ཁྱ བ་པ་ཁས་བླངས་ཀྱང་འགལ་བ་མེད་དམ་སྙམ། མདོ་ལུགས་ལ་ནི། མི་གཡོ་བའི་ཆོས་ཅན་གྱི་དག་
བཅོམ་ལ་ཟད་ཤེས་དང་མི་སྐྱེ་ཤེས་པ་གཉིས་ཀ་དང་ལྡན་པས་ཁྱབ་ཅིང་། དབང་བརྟུལ་ལ་ནི་ཉམས་པ་
སྲིད་ པས་ཟད་ཤེས་དང་ལྡན་པས་ཁྱབ་ཀྱང་། མི་སྐྱེ་ཤེས་དང་ལྡན་པས་མ་ཁྱབ་སྟེ། མདོ་ལས། གལ་
ཏེ་མི་གཡོའི་ཟད་ཤེས་ལས། མི་སྐྱེའི་བློ་གྲོས་གལ་ཏེ་མིན། ཟད་པ་ཤེས་སམ་ མི་སློབ་ལྟ། ཞེས་གསུངས་
པའི་ཕྱིར། ཡེ་ཤེས་དེ་ གཉིས་ཀྱང་རང་རྒྱུད་ལ་དྲི་མ་ཟད་པར་ཤེས་པ་དང༌། སླར་མི་སྐྱེ་བར་ཤེས་པའི་
སྒོ་ནས་འཇོག་དགོས་སམ་སྙམ་མོ། །ཡང་མཐོང་ལམ་རྩེ་སྦྱོར་གྱི་ སྐབས་སུ་མཁས་པ་འགའ་ཞིག་གིས་
རྣལ་འབྱོར་གྱི་ས་ལ་སེམས་ཙམ་པའི་ལུགས་ལྟར་ན་བཞིར་ཕྱེ་ནས། དེ་དག་གི་མཚན་གཞི། འཇུག་ཡུལ་
ཡང་སྣ་ཚོགས་ཞིག་གསུངས་ཀྱང་། །
རང་ལུགས་ལ་རྣལ་འབྱོར་གྱི་ས་ལ་གང་ཟག་གི་བདག་མེད་རྟོགས་པའི་རྣལ་འབྱོར་གྱི་ས། གཉིས་
སྟོང་རྟོགས་པའི་རྣལ་འབྱོར་གྱི་ས། བདེན་མེད་རྟོགས་པའི་རྣལ་འབྱོར་གྱི་ ས་དང་གསུམ་དུ་འབྱེད་པ་
ཡིན་ཏེ། ཐེག་པ་གསུམ་གྱི་ བསྒོམ་བྱའི་ལྟ་བ་ལ་དེ་གསུམ་དུ་འབྱེད་རིགས་པའི་ཕྱིར། འདི་སྐོར་ལ་ཁྱབ་
མཐའ་ དང་སྒྲུབ་བྱེད་མང་པོ་ཞིག་འཁོད་འདུག་ཀྱང༌། མདོར་བསྡུས་ན། སེམས་ཅན་གྱི་རྒྱུད་ཀྱི་རྣལ་
འབྱོར་གྱི་ས་དང༌། སེམས་ཅན་ གྱི་རྒྱུད་ཀྱི་གང་ཟག་གི་བདག་མེད་རྟོགས་པའི་མཁྱེན་པ་དོན་གཅིག་དེའི་
རྒྱུད་ཀྱི་གཉིས་སྟོང་རྟོགས་པའི་མཁྱེན་པ་དང་། དེའི་རྒྱུད་ཀྱི་རྣལ་འབྱོར་གྱི་ ས་གཉིས་པ་དོན་གཅིག དེའི་
རྒྱུད་ཀྱི་བདེན་མེད་རྟོགས་པའི་མཁྱེན་པ་དང༌། དེའི་རྒྱུད་ཀྱི་རྣལ་འབྱོར་གྱི་ས་གསུམ་པ་དོན་གཅིག་ཏུ་
འདོད་དགོས་པ་འདྲའོ། །སངས་འཕགས་ཀྱི་རྒྱུད་ཀྱི་བདག་མེད་རྟོགས་པའི་མཁྱེན་པ་སྤྱི་ཙམ་ པ་དེ། རྣལ་
འབྱོར་གྱི་ས་དང་པོ་ཡིན་ཀྱང་ཁྱབ་པ་མ་ངེས་ཏེ། རྣལ་འབྱོར་གྱི་ས་དང་པོ་ཡིན་ན། ཉན་ཐོས་རྟོགས་
རིགས་སུ་གནས་པས་ཁྱབ་པར་གསུངས་པའི་ཕྱིར། དེ་བཞིན་དུ། རྣལ་འབྱོར་གྱི་ས་ཕྱི་མ་གཉིས་ལའང་
627་



དེ་དང་རིགས་འདྲ་བའི་ཕྱིར། དེ་ལྟར་ཡིན་ཀྱང་རྣལ་འབྱོར་གྱི་ ས་ལ་དེ་གསུམ་དུ་གྲངས་ངེས་པ་ནི་མ་ཡིན་
ཏེ། ཉན་ཐོས་མཐོང་ལམ་པའི་རྒྱུད་ཀྱི་ཐར་པ་དོན་གཉེར་གྱི་བློ་དང༌། དེའི་རྒྱུད་ཀྱི་འདུས་བྱས་མི་རྟག་
པར་རྟོགས་པའི་བློ་རྣལ་འབྱོར་གྱི་ ས་ཡིན་པར་ གསུངས་པ་མ་ཟད། རང་གི་འབྲས་བུར་གྱུར་པའི་ཡོན་
ཏན་དུ་མའི་ གཞི་རྟེན་བྱེད་པའི་ལམ་ཞུགས་ཀྱི་མངོན་རྟོགས་ཏེ། རྣལ་འབྱོར་གྱི་སའི་མཚན་ཉིད་ཡིན་
པའི་ཕྱིར། ཡང་བྱང་སེམས་སྦྱོར་ལམ་ཆོས་མཆོག་པའི་རྒྱུད་ལ་མཐོང་སྤངས་རྟོགས་པ་འ གག་བ་མ་མ་
འོ ག ག ཕྱི་མ་ལྟར་ན་ཡིག་ཆ་དང་འགལ་བས་མི་འཐད་ལ། དང་པོ་ལྟར་ན་ཡང་མི་འཐད་དེ། དེ་འགགས་
པ་ལ་མཐོང་ལམ་རྩེ་སྦྱོར་ཐོབ་དགོས་པའི་ཕྱིར། དེར་ཐལ། སྟོན་པས་མཐོང་ལམ་གྱི་རྒྱུ་གསུམ་སྟོང་པའི་
མདོ་གསུངས་པའི་ཚེ། འཁོར་རྣམས་ལ་དེ་བཞིན་གཤེགས་པ་མི་བསྐྱོད་པའི་ཞིང་ཁམས་བསྟན་ནས་དེ་མ་
ཐག་ཏུ་མི་སྣང་བར་མཛད་པའི་ཕྱིར། ཁྱབ་སྟེ་དེ་ལྟར་མི་སྣང་བར་མཛད་དེ། མཐོང་ལམ་སྐྱེས་པའི་ཚེ་
མཐོང་སྤངས་རྟོག་པ་མཐའ་དག་འགག་གོ། ཞེས་ཤིས་པར་བྱ་བའི་ཆེད་ཡིན་པའི་ཕྱིར་ན་ཁྱ བ་སྟེ། དེའི་
ཚེ་འཕ གས་ པ་དེའི་སྔ་རོལ་ཏུ་འགགས་ པ་མི་འགལ་བའི་ཕྱིར། གལ་ཏེ་སྦྱོར་ལམ་ཆོས་མཆོག་པའི་རྒྱུད་ལ་
དེ་ འགགས་པ་མ་ཡིན་པར་ཐལ། དེ་འགག་པ་དང་དེའི་ ས་བོན་འགག་པ་དུས་མཉམ་པའི་ཕྱིར། དེར་
ཐལ། དེ་སྤངས་པ་དང་དེའི་ས་བོན་སྤངས་པ་དུས་མཉམ་པའི་ཕྱིར་ན་མ་ཁྱབ་བོ། །ཡང་དེ་སྤངས་པ་
དང་དེའི་ས་བོན་སྤངས་པ་དུས་མི་མཉམ་པར་ཐལ། དེ་གཉིས་ལ་སྤོང་དཀའ་སླའི་ཁྱད་པར་ཡོད་པའི་ཕྱིར་
ན་ཡང་མ་ཁྱབ་སྟེ། བདེན་འཛིན་སྤངས་པ་དང་དེའི་ས་བོན་སྤངས་པ་དུས་མི་མཉམ་པར་ཐལ། དེ་
གཉིས་ལ་སྤྱོང་དཀའ་སླའི་ཁྱད་པར་ཡོད་པའི་ཕྱིར། ཁྱབ་པ་འགྲིག སྲིད་རྩེའི་སེམས་ཡིན་ན། ཐེག་
ཆེན་གྱི་ལམ་ཟག་མེད་མ་ཡིན་པས་ཁྱབ་པའི་ཤེས་བྱེད་དུ། རྒྱན་སྣང་གི་ལུང་དྲངས་པ་ནི། ཁ་ཅིག་གིས་ ཁས་
བླང་གི་ཐོག་ཏུ་འཁྲིད་ནས་སྒྲུབ་པ་ཡིན་གྱི། རང་ལུགས་ལ་འོ ག་ཏུ་དེ་ལྟར་ཁྱབ་པའི་སྒྲུབ་བྱེད་ལན་མང་
འབྱུང་ བར་མ་ཟད། སྔར་ས་ལམ་གྱི་དོགས་ གཅོད་སྐབས་སུའང་འདི་སྐོར་གྱི་དཔྱད་པ་ཞིབ་ཏུ་བཀོད་
ཟིན་པ་ལྟར་རོ།།
ཕྱིར་མི་འོང་གི་རྒྱུད་ཀྱི་འགོག་པ་ལ་སྙོམས་པར་འཇུག་པའི་སྲིད་རྩེའི་ སེམས་ཏེ་འགོག་པའི་སྙོམས་་་་
འཇུག་ཏུ་གསུངས་པ་ཡང་། དེ་འགོག་པའི་རྣམ་ཐར་ཡིན་པ་ལ་དགོས་སོ། །འགོག་པ་ལ་སྙོམས་པར་
འཇུག་པའི་ཕྱིར་མི་འོང་གི་རྒྱུད་ཀྱི་སེམས་དེ་སྲིད་ རྩེའི་སས་བསྡུས་ཡིན་པར་ གསུངས་པ་ནི། དེའི་རྒྱུད་ཀྱི་
འགོག་པ་དང་པོར་སྙོམས་འཇུག་གི་སེམས་ལ་དགོངས་སམ་སྙམ་མོ། །ཉན་ཐོས་སྡེ་བའི་ལུགས་ཀྱི་འགོག་
སྙོམས་ཀྱི་ས་བཅད་འགོད་ཚུལ་ལ་ཆད་ལྷག་མང་ཙམ་འདུག་པ་དག་པར་བྱའོ། །འགོག་པ་ལ་སྙོམས་པར་
628



འཇུག་པའི་སེམས་དང་དེ་ལ་མཉམ་པར་བཞག་པའི་སེམས་གཉིས་ཁྱད་མེད་དུ་སོང་བ་ལྟ་བུའི་ཡི་གེ་དག་་་༌
མིན་སྣ་ཚོགས་ཞིག་འདུས་ཀྱང་། སྒྲུབ་བྱེད་ཀྱི་རིགས་འགྲོས་ལ་ཞིབ་ན། དེ་ལ་སྙོམས་པར་འཇུག་པའི་
སེམས་ནི་དང་པོའི་འཇུག་སེམས་དང་དེ་ལ་མཉམ་པར་བཞག་པའི་སེམས་ནི་མཉམ་པར་བཞག་བཞིན་་་་་་་
པའི་ གནས་སྐབས་ཀྱི་སེམས་ལ་བྱེད་དགོས་པ་འདྲ་ཡང་། དེ་གཉིས་ཀ་ལ་བསམ་གཟུགས་བརྒྱུད་རེ་ཡོད་
པ་ནི་མཚུངས་པའི་ཕྱིར་རོ། །ཡར་ངོའི་ཐོད་རྒལ་གྱི་ གནས་ཀྱི་ནང་ཚན་དུ་གྱུར་པའི་འགོག་པ་ཡིན་ན།
མར་འོང་ཐོད་རྒལ་གྱི་ གནས་ཀྱི་ནང་ཚན་དུ་གྱུར་པའི་འགོག་པ་ཡིན་དགོས་ཞེས་པ་དང་། ཡར་འོང་
ཐོད་རྒལ་གྱི་ གནས་ཀྱི་ནང་ཚན་དུ་གྱུར་པའི་སྲིད་རྩེའི་དངོས་གཞི་ཞེས་པ་ལ། དེའི་ནང་ཚན་དུ་གྱུར་
པའི་སྲིད་ རྩེའི་ནུས་ཆུང་ཞེས་འཁོད་པ་དང༌། ཐོད་རྒལ་གྱི་སྦྱོར་བ་གཉིས་སྔོན་དུ་བཏང་ནས་ཐོད་རྒལ་གྱི་
སྙོམས་འཇུག་ཐོད་རྒལ་དུ་སྤེལ་ གཞི་སྤེལ་ཆོས་དགུ་པོ་གང་རུང་འགོག་པའི་སྙོམས་འཇུག་དང་། འདོད་
སེམས་ གང་རུང་སྤེལ་ནས་སྒོམ་པའི་ཐེག་ཆེན་གྱི་རྗེས་ལ་མངོན་རྟོགས་ཏེ། ཐོད་རྒལ་གྱི་དངོས་གཞི་ སྙོམས་
འཇུག་གི་མཚན་ཉིད། ཅེས་སོགས་དོན་མི་གོ་བ་འགའ་རེ་འདུག་པ་རྣམས་ནི་ཡིག་སྐྱོན་འབའ་ཞིག་ཏུ་
སྣང་ངོ་། །དེ་ལྟར་མིན་ན། ཡར་འོང་ཐོད་རྒལ་གྱི་གནས་ཀྱི་ནང་ཚན་དུ་གྱུར་པའི་འགོག་པ་དང༌། མར་
འོང་ཐོད་རྒལ་གྱི་ གནས་ཀྱི་ནང་ཚན་དུ་གྱུར་པའི་འགོག་པ་གཉིས་ཡིན་ཁྱབ་མཉམ་དུ་ཐལ་བ་དང༌། སྲིད་
རྩེའི་ནུས་མཚུངས་དང་དེའི་རྗེས་དེ་མ་ཐག་ཏུ་བྱུང་བའི་འདོད་སེམས་གཉིས་པོ་དེ། ཡར་འོང་དང༌།
མར་འོང་གི་མཚམས་འཛིན་མ་ཡིན་པར་ཐལ་བ་དང༌། ཐོད་རྒལ་གྱི་ སྙོམས་འཇུག་ཡིན་ན་གང་དྲན་དྲན་
ཡིན་དགོས་པར་ཐལ་བའི་ཕྱིར་རོ། །སེང་གེ་རྣམ་བསྒྱིངས་ཀྱི་ཏིང་ངེ་འཛིན་དང་ཐོད་རྒལ་གྱི་སྐོར་ལ་ཡང་
སྒྲུབ་བྱེད་མང་བས་འཁྲུལ་གཞི་ཆེ་བས། དོན་གྱི་སྙིང་པོ་རྣམས་མཐར་ཆགས་སུ་བཀོད་ན། དེ་ནས་སེང་
གེ་རྣམ་བསྒྱིང་བའི། ཞེས་སོགས་ཀྱི་ཐེག་ཆེན་གྱི་མཐོང་ལམ་རྣམ་གྲོལ་ལམ་ལ་གནས་པའི་སེམས་དཔའི་
མཉམ་བཞག་ཏུ་སེང་གེ་རྣམ་བསྒྱིངས་ཀྱི་ཏིང་ངེ་འཛིན་ལ་མཉམ་པར་བཞག་ནས། རྗེས་ཐོག་ཏུ་ཀུན་
འབྱུང་གི་རྟེན་འབྲེལ་ཡན་ལག་བཅུ་གཉིས་པོ་སོ་སོར་ལུགས་ འབྱུང་དང་ལུགས་ མི་མཐུན་དུ་རྟོགས་པར་་་་་
བྱེད་ཚུལ་བསྟན་པས། དེའི་རྒྱུད་ཀྱི་མཐོང་ལམ་རྣམ་གྲོལ་ལམ་གྱི་ངོ་བོར་གྱུར་པའི་ཏིང་ངེ་འཛིན་ཏེ། སེང་
གེ་རྣམ་བསྒྱིངས་ཀྱི་ཏིང་ངེ་འཛིན་ཡིན་ནོ། །འོན་ཀྱང་དེ་ཐོད་རྒལ་གྱི་སྦྱོར་བ་སེང་གེ་རྣམ་བསྒྱིངས་ཀྱི་ཏིང་
ངེ་འཛིན་ནི་མ་ཡིན་ཏེ། དེ་འདྲའི་ཏིང་ངེ་འཛིན་ཡིན་ན། སྒོམ་ལམ་ཡིན་པར་ཕྱིར།
འགོག་དང་བཅས་པའི་སྙོམས་འཇུག་དགུར། རྣམ་པ་གཉིས་སུ་སོང་འོངས་ནས། ཞེས་པས་རྣམ་གྲོལ་
གྱི་སྦྱོར་བ་བསྟན། དེ་ལ་རིང་སྦྱོར་དང་ཉེ་སྦྱོར་གཉིས་ལས། མཐར་གནས་སྙོམས་འཇུག་དགུ་ལ་བར་དུ་
629
.



གང་ཡང་མ་སྤེལ་ བར་ལུགས་མཐུན་དང་ལུགས་མི་མཐུན་གཉིས་ཀར་སྙོམས་པར་འཇུག་པའི་ཐེག་ཆེན་གྱི་ས
སྒོམ་ལམ་དེ་ཐོད་རྒལ་གྱི་རིགས་སྦྱོར་ཡིན་ལ། དེ་རང་སྦྱོར་བ་སེང་གེ་རྣམ་ བསྐྱི ངས་ཀྱི་ཏིང་ངེ་འཛིན་དོན་
གཅིག དེ་ སྔོན་དུ་བཏང་ནས་མཐར་གནས་སྙོམས་འཇུག་དགུ་ལ་ བར་དུ་གང་ཡང་མ་སྤེལ་ བར་ལུགས་
མཐུན་ཁོ་ནར་སྙོམས་པར་འཇུག་པའི་ཐེག་ཆེན་གྱི་ སྒོམ་ལམ་དེ་ཐོད་རྒལ་གྱི་ཉེ་སྦྱོར་ཡིན། དེ་ གཉིས་ཀྱི་ས་
མཚམས་ནི་རིང་སྦྱོར་ས་དང་ གཉིས་ཀ་དང༌། ཉེ་སྦྱོར་ས་གཉིས་སར་བཞག་གོ འོ་ན། ས་དང་པོའི་ སྒོམ་
ལམ་ལ་གནས་པའི་ སེམས་དཔའི་རྒྱུད་ལ་མཐར་གནས་སྙོམས་འཇུག་དགུའི་ སྙོམས་པར་འཇུག་པ་ཡོད་་་་་་་
པར་ཐལ། དེའི་རྒྱུད་ལ་ཐོད་རྒལ་གྱི་སྦྱོར་བ་ཡོད་པའི་ཕྱིར། འདོད་ན། དེའི་རྒྱུད་ལ་འགོག་པ་ལ་སྙོམས་
པར་ འཇུག་པའི་སྙོམས་འཇུག་ཡོད་པར་ཐལ། འདོད་པའི་ཕྱིར། འདོད་ན། དེའི་རྒྱུད་ལ་འགོག་པའི་
སྙོམས་འཇུག་ཡོད་པར་ཐལ་ལོ། །འདོད་ན། དེས་འགོག་སྙོམས་ཐོབ་པར་ཐལ། འདོད་པའི་ཕྱིར།
འདོད་མི་ནུས་ཏེ། དེའི་ མི་ནུས་ཏེ། དེའི་ རྒྱུད་ཀྱི་ཐོད་རྒལ་གྱི་སྦྱོར་བ་དེ་འགོག་སྙོམས་ཐོབ་བྱེད་ཀྱི་
ཐབས་ཡིན་པའི་ཕྱིར་ཏེ། དེ་ལྟར་དུ་ཀློང་རྡོལ་རིན་པོ་ཆེས་མཛད་པའི་མང་གི་རྣམ་གྲངས་ལས་ གསུངས་
པའི་ཕྱིར། གཞན་ཡང༌། དེ་འགོག་པ་ལ་མཉམ་པར་བཞག་པའི་གང་ཟག་ཡིན་པར་ཐལ། འདོད་
པའི་ཕྱིར། འདོད་ན། དེའི་ རྒྱུད་ལ་ཡེ་ཤེས་མངོན་གྱུར་དུ་མེད་པར་ཐལ། འདོད་པའི་ཕྱིར། འདོད་
མི་ནུས་ཏེ། དེའི་ རྒྱུད་ལ་འདས་ལམ་མངོན་གྱུར་དུ་ཡོད་པའི་ཕྱིར་ཏེ། དེའི་རྒྱུད་ལ་ས་དང་པོའི་སྒོམ་
ལམ་ པར་ཆད་མེད་ལམ་ཡོད་པའི་ཕྱིར། དེར་ཐལ། ཐེག་ཆེན་གྱི་མཐོང་ལམ་རྗེས་ཐོབ་ཀྱི་རྗེས་སུ་སྐྱེས་
བའི་མཉམ་གཞག་ཡེ་ཤེས་དེ་ལ་གང་ཟག་གི་བདག་མེད་དང༌། གཉིས་སྟོང་དང༌། སྟོང་ཉིད་སོགས་
མཉམ་པར་བཞག་པའི་མཉམ་བཞག་ཡེ་ཤེས་སོགས་མང་དུ་ཡོད་པ་ལས། མཐའ་སྟོང་ཉིད་ལ་མཉམ་པར་
བཞག་པའི་མཉམ་བཞག་ཡེ་ཤེས་དེ་ཉིད་སྒོམ་སྤངས་བདེན་འཛིན་ཆེན་པོའི་ཆེན་པོའི་རགས་པའི་དངོས་་་
གཉེན་དུ་ནམ་སོང་བ་ན། མཐོང་ལམ་ན་ས་དང་པོའི་སྒོམ་ལམ་བར་ཆད་མེད་ལམ་དུ་འཕོང་པར་འཇོག་
པའི་ཕྱིར་ཟེར་ན། རྒྱུན་གྱི་ཁས་ལེན་ལ་དེ་ལྟར་ཡིན་མོད་ཀྱང་ཐོད་རྒལ་གྱི་སྦྱོར་བ་ས་དང་པོའི་སྒོམ་ལམ་
ནས་འཇོག་པ་ཡིག་ཆ་གཉིས་ཀར་གསལ་བས། ལུང་རིགས་ དང་མི་འགལ་བའི་ལན་ཅི་འདེ བས་དཔྱད་
པར་བྱ འོ། །འདོད་ཆགས་ གཏོགས་ པའི་རྣམ་པར་ཤེས། མཉམ་བཞག་མིན་པས་མཚམས་བཟུང་སྟེ།
ཞེས་པས་ཡར་སོང་དང་མར་སོང་གི་མཚམས་འཛིན་འདོད་སེམས་དེ་བསྟན། ཐོད་རྒལ་དུ་ནི་སྙོམས་
འཇུག་པ་གཅིག་དང་གཉིས་གསུམ་བཞི་དང་ལྔ། ཞེས་སོགས་ ཀྱི་མར་འོང་མཐར་གནས་སྙོམས་འཇུག་
དགུ་ལ་འདོད་སེམས་སྤེལ་ བའི་སྙོམས་འཇུག་དངོས་སུ་བསྟན་ནས། ཡར་སོང་བསམ་གཟུགས་བརྒྱད་ལ་
，
630



དམ་
ད་
འགོག པ་སྤེལ་ བའི་སྙོམས་འཇུག་ཤུགས་ལ་བསྟན་ཏོ། ། སྙོམས་པར་འཇུག་ཚུལ་ནི་སྦྱོར་བ་གཉིས་པོ་དེ་
སྔོན་དུ་བཏང་ནས། དང་པོར་བསམ་ གཟུགས་ བརྒྱུད་ལ་འགོག་པ་སྤེལ་ནས་ལུགས་མཐུན་དུ་སྙོམས་
འཇུག་གི་ཡར་སོང་ཐོད་རྒལ་གྱི་ སྙོམས་འཇུག་དེ་ཐོབ། དེ་ནས་ཡར་སོང་དང་མར་འོང་ གཉིས་ཀྱི་མཚམས་
འཛིན་སྲིད་ རྩེའི་ནུས་ཆུང་དང་འདོད་སེམས་མངོན་དུ་བྱས། དེ་རྗེས་མཐར་གནས་སྙོམས་འཇུག་དགུ་ལ་
འདོད་སེམས་སྤེལ་ནས་ལུགས་མི་མཐུན་དུ་སྙོམས་པར་འཇུག་པའི་མར་འོང་ཐོད་རྒལ་གྱི་ སྙོམས་འཇུག་དེ་་་
ཐོབ་བོ། །དེ་གཉིས་ཙམ་པོ་པའི་སྤེལ་ཚུལ་ཡིན་གྱི། ཕྱིས་དབང་ཐོབ་ནས་ནི་དེ་ གཉིས་ཀྱི་ སྔོན་དུ་བསམ་
གཟུགས་ བརྒྱད་ལ་འགོག་པ་སྤེལ་ནས་ལུགས་མི་མཐུན་དུ་མར་སྙོམས་པར་འཇུག་པ་ཡང་ཡོད། སྙོམས་
འཇུག་དགུ་ལ་འདོད་སེམས་སྤེལ་ནས་ལུགས་མཐུན་དུ་ཡར་སྙོམས་པར་འཇུག་པ འང་ཡོད་པའི་ཕྱིར།
ཐོད་རྒལ་སྙོམས་འཇུག་གི་ས་མཚམས་ནི། ས་གཉིས་པ་ནས་ བདུན་པའི་ བར་དུ་ཡོད་ལ། བརྒྱད་པ་ཡན་
ཆད་དུ་མེད་དེ། དེ་ཡན་ཆད་དུ་ཏིང་ངེ་འཛིན་ལ་རྩལ་སྦྱངས་མི་དགོས་པའི་ཕྱིར། འོན་ཀྱང་། མཐར་
གནས་སྙོམས་འཇུག་དགུ་ལ་དགའ་མགུར་སྙོམས་པར་འཇུག་པ་ནི་ཡོད་དེ། །
མདོ་ལས། སྐྱེ་བ་གཅིག་གིས་ ཐོགས་པའི་བྱང་ཆུབ་སེམས་དཔའ་ འགོག་པ་ལ་མཉམ་པར་བཞག་
ནས་བར་གྱི་ བསྐལ་པ་བཅུ་འདའ་བར་བྱེད་དོ། །ཞེས་གསུངས་པའི་ཕྱིར། ཐོད་རྒལ་གྱི་སྙོམས་འཇུག་ལ་
བསམ་གཏན་གྱི་སྤེལ་སྒོམ་ཡིན་པའི་ཁྱབ་གསུངས། བསམ་གཏན་གྱི་སྤེལ་སྒོམ་ལ་དེ་ཡིན་པས་མ་ཁྱབ་སྟེ།
ཐོད་རྒལ་གྱི་སྤེལ་ གཞི་དང་སྤེལ་ཆོས་གཉིས་ལ་མུ་བཞི་ཡོད་པ་གོ་སླ་བས་འདིར་མ་སྤྲོས་སོ། །དངོས་པོ་
ཡིན་ན་རང་གི་འབྲས་བུར་གྱུར་པའི་རྣམ་མཁྱེན་དངོས་སུ་སྐྱེད་པ་ཡིན་པས་ཁྱབ་པའི་རྒྱུ་མཚན་གྱིས་རྒྱུན་་་་
མཐའི་ བར་ཆད་མེད་ལམ་སྐད་ཅིག་དང་པོ་དང༌། དེའི་དངོས་འབྲས་སུ་གྱུར་པའི་རྣམ་མཁྱེན་གཉིས་ཀྱི་
བར་དུ་རྒྱུན་མཐའི་ བར་ཆད་མེད་ལམ་སྐད་ཅིག་གཉིས་པས་མ་ཆོད་ཀྱང་། དེ་དང་དེས་ཉེར་ལེན་བྱས་པ་
ལས་བྱུང་ བའི་ རྣམ་མཁྱེན་གཉིས་ཀྱི་བར་དུ་རྒྱུན་མཐའི་ བར་ཆད་མེད་ལམ་སྐད་ཅིག་གཉིས་པས་ཆོད་པར་་
གསུངས་པ་དང་། དངོས་པོ་ཡིན་ན་ཁྱོད་ཀྱི་འབྲས་བུར་གྱུར་པའི་རྣམ་མཁྱེན་སྟོན་པ་ཤཱཀྱ་ཐུབ་པའི་རྒྱུད་
ལ་ཡོད་པས་ཁྱབ་ཅེས་གསུངས་པ་རྣམས་ལ་རིགས་ པའི་འཁྲུལ་གཞི་ཆེ་ཡང་། སྔ་ལོགས་ཕྱི་ལོགས་སུ་གྱུར་
ཚུལ་ལ་ཞིབ་ཏུ་དཔྱད་ན། སྟོན་པ་ཤཱཀྱ་ཐུབ་པའི་འབྲས་བུར་གྱུར་པའི་རྣམ་མཁྱེན་ཡང་སྟོན་པ་ཤཱཀྱ་ཐུབ་
པའི་རྒྱུད་ལ་ཡོད་པར་འདོད་དགོས་པ་འདྲའོ། །འོ་ན། བྱང་སེམས་ཚོགས་ལམ་པའི་རྒྱུད་ལ་བྱང་སེམས་
ཚོགས་ལམ་གྱི་འབྲས་བུ་ཡོད་དམ་མེད། ཚོགས་ལམ་སྐད་ཅིག་དང་པོ་ལ་གནས་པའི་སེམས་དཔའི་རྒྱུད་ལ་
བྱང་སེམས་ཚོགས་ལམ་གྱི་འབྲས་བུ་ཡོད་པར་ཐལ་ལོ། །འདོད་མི་ནུས་ཏེ། ཐེག་ཆེན་གྱི་སྦྱོར་བ་སྐད་ཅིག་
631



དང་པོ་ལ་གནས་པའི་སེམས་དཔའི་རྒྱུད་ལ་ཐེག་ཆེན་སྦྱོར་བའི་ འབྲས་བུ་མེད་པའི་ཕྱིར། དེ་ལྟར་དུ་ཞི་བའི་
སྤྱི་མཐའ་གཉིས་ལས་གསལ་བར་ གསུངས་པའི་ཕྱིར། གཉིས་པ་ལྟར་ན། དེའི་རྒྱུད་ལ་དེའི་འབྲས་བུ་
ཡོད་པར་ཐལ། དེའི་རྒྱུད་ལ་དེའི་འབྲས་བུར་གྱུར་པའི་ཐེག་ཆེན་གྱི་ཚོགས་ལམ་ཡོད་པའི་ཕྱིར་མ་གྲུབ་ན། །
དེའི་འབྲས་བུར་གྱུར་པའི་ཐེག་ཆེན་གྱི་ཚོགས་ལམ་ཆོས་ཅན། ཁྱོད་བྱང་སེམས་ཚོགས་ལམ་པའི་རྒྱུད་ལ་
ཡོད་པར་ཐལ། ཁྱོད་དེའི་རྒྱུད་ཀྱི་མཁྱེན་པ་ཡིན་པའི་ཕྱིར། བྱང་སེམས་འཕགས་པའི་ཐུགས་རྒྱུད་ཀྱི་
རྒྱུན་མཐའི་ བར་ཆད་མེད་ལམ་དེ་རང་འབྲས་རྣམ་མཁྱེན་དངོས་སུ་སྐྱེད་བྱེད་དུ་གསུངས་པས། འོ་ན།
བྱང་སེམས་ཆོས་འཕགས་ཏེ་རྒྱུན་མཐའི་ བར་ཆད་མེད་ལམ་པ་ཡིན་པར་ཐལ། འདོད་པའི་ཕྱིར། འདོད་
ན། དེ་བྱང་སེམས་རྟག་ཏུ་ངུ་ལ་ཆོས་སྟོན་ནམ་མི་སྟོན། དང་པོ་ལྟར་ན། དེ་ཆོས་ཉིད་ལ་མཉམ་པར་
བཞག་བཞིན་པའི་ངང་ནས། དེ་ལ་ཆོས་སྟོན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་
སེམས་ཅན་མཉམ་པར་བཞག་པ་ཡིན་པའི་ཕྱིར།
གཞན་ཡང་། དེས་དེ་ལ་ཆོས་མི་སྟོན་པར་ཐལ། དེ་འོ ག་མིན་གྱི་རྟེན་ཅན་གྱི་བྱང་སེམས་གང་
ཞིག རྟག་ཏུ་ངུ་འདོད་པའི་རྟེན་ཅན་གྱི་བྱང་སེམས་ཡིན་པའི་ཕྱིར། གཉིས་པ་ལྟར་ན། དེས་དེ་ལ་
ཆོས་སྟོན་ལ། དེས་དེ་ལ་གྲོང་ཁྱེར་སྤོས་ལྡན་དུ་ཤེར་ཕྱིན་གྱི་མདོ་གསུངས་པའི་ཕྱིར་ཟེར་ན། སངས་
རྒྱས་བྱང་སེམས་ཀྱི་རྫུ་འཕྲུལ་བསམ་གྱིས་མི་ཁྱབ་ཅིང་། དེས་གཞན་དོན་བྱེད་ཚུལ་སངས་རྒྱས་དང་
མཉམ་པ་རྗེས་མཐུན་པ་ཐོབ་པའི་ཕྱིར། ཡང་འདིར་གཞན་བསལ་བྱ་ལོག་བསྒྲུབ་ལ། བདེན་གཉིས་ངོ་
བོ་གཅིག་ཏུ་འདུར་མི་རུང་བར་འཛིན་པའི་བློ་མངོན་གྱུར་པ་དང་དེའི་ ས་བོན་གཉིས་སུ་འཇོག་དགོས་ཏེ།
བདེན་གཉིས་ངོ་བོ་གཅིག་ཏུ་འདུར་མི་རུང་བར་འཛིན་པའི་བློ་མངོན་གྱུར་པ་དང་དེའི་ ས་ བོན་ཅི་རིགས་་་
ཀྱིས་བསྡུས་པ་དེ་དེའི་མཚན་ཉིད་ཡིན་པའི་ཕྱིར། དེ་འདྲའི་བློ་མངོན་གྱུར་ པ་ནི་འདིར་གཞན་བསལ་བྱ་
ལོག་རྟོག་ཀྱང་ཡིན་ལ། དེའི་ས་བོན་ནི་བསལ་བྱ་ལོག་སྒྲུབ་ཡིན་ཀྱང་ལོག་རྟོག་མ་ཡིན་ནོ། །དེ་འདྲའི་
ལོག་རྟོག་དེ་བདེན་གཉིས་འགལ་བར་འཛིན་པའི་བློ་དང་བདེན་གཉིས་ངོ་བོ་གཅིག་ལ་གཞི་མཐུན་དུ་་་་་་
འདུར་མི་རུང་འཛིན་པའི་བློ་གང་རུང་བྱེད་ན་དེ་ལོག་ཤེས་མ་ཡིན་པར་འགྱུར་ཞིང་། བདེན་གཉིས་ངོ་བོ་
ཐ་དད་དུ་འཛིན་པའི་བློ་ལ་བྱེད་ན་ནི། སེམས་ཙམ་པས། བདེན་གཉིས་ངོ་བོ་ཐ་དད་དུ་འདོད་དགོས་
པར་སོང་བས། འོ་ན། དེ་གང་ལ་བྱེད་ཅེ་ན། སེམས་ཙམ་པས། བདེན་གཉིས་ངོ་བོ་གཅིག་ལ་གཞི་
མཐུན་དུ་འདུར་མི་རུང་བ་ལ་བསམས་ནས། དེ་གཉིས་ངོ་བོ་གཅིག་ཏུ་འདུར་མི་རུང་བར་ཁས་བླངས།
དབུ་མ་པས་བདེན་གཉིས་ངོ་བོ་གཅིག་ཡིན་པ་ལ་བསམས་ནས་དེ་གཉིས་ངོ་བོ་གཅིག་ཏུ་འདུ་བར་རུང་་་་
632



བར་ཁས་བླངས་པས། དེ་འདྲའི་བློ་དེ་དོན་ལ་བདེན་གཉིས་ངོ་བོ་ཐ་དད་དུ་འཛིན་པའི་བློ་ཡིན་ཀྱང་།
བདེན་གཉིས་ངོ་བོ་ཐ་དད་དུ་འཛིན་པའི་བློ་སྤྱི་ཙམ་ པ་དེ་ནི་འདིར་གཞན་བསལ་བྱ་ལོག་སྒྲུབ་མ་ཡིན་ཏེ།
སེམས་ཙམ་ པས། དེ་གཉིས་ངོ་བོ་ཐ་དད་དུ་ཁས་མི་ལེན་པའི་ཕྱིར། སེམས་ཙམ་པས་དེ་ལྟར་འདུ་བར་
མི་རུང་བར་འཛིན་པའི་བློའི་ཞེན་ཡུལ་ནི་ཁས་ལེན་ཏེ། དེ་ གཉིས་ངོ་བོ་གཅིག་ལ་གཞི་མཐུན་མི་རུང་བ་
ལ་བསམ་པའི་ ཕྱིར། ཞེས་བརྗོད་ན་ཅིར་འགྱུར་དཔྱད་པར་བྱའོ།།
སྤྱི་དོན་དུ། བར་ཆད་མེད་པའི་ རྩེ་སྦྱོར་གྱི་རྗེས་སུ་བསལ་བྱ་ལོག་སྒྲུབ་འབྱུང་བའི་ཕྱིར་ན་མ་ཁྱབ། །
ཅེས་གསུངས་འདུག་པ་ནི་བཤད་ རིམ་ཡིན་གྱི་སྐྱེ་རིམ་མ་ཡིན་ཏེ། ཡིག་ཆ་དང༌། དོན་བདུན་ཅུར་འདི་
གཞན་བསལ་བྱ་ལོག་སྒྲུབ་དེ་ལམ་ལ་ཞུགས་ནས་ས་བདུན་པའི་བར་དུ་ ཡོད་པར་གསུངས་པ་མ་ཟད། བར་
མེད་རྩེ་སྦྱོར་དང་རྒྱུ ན་མ བའི་ ཡེ་ཤེས་དོན་གཅིག་པས། དེའི་ རྗེས་སུ་བསལ་བྱ་ལོག་སྒྲུབ་འབྱུང་མི་སྲིད་
པའི་ཕྱིར་ཏེ། ལོག་སྒྲུབ་བཅུ་དྲུ ག་བསལ་ནས་ བར་ མེད་རྩེ་སྦྱོར་སྐྱེ་དགོས་པའི་ ཕྱིར། སྐབས་འདིར་
བསྟན་གྱི་ཀླན་ཀ་ལ་བཞིར་གསུངས་ཀྱང་བསྡུ་ན་ཀུན་རྫོ པ་སྒོ་ཅན་ གྱི་ཀླན་ཀ་དང༌། དོན་དམ་སྒོ་ཅན་གྱི་
དེ་ གཉིས་སུ་གྲངས་ངེས་ཏེ། ཀུན་རྫོབ་རྟགས་སུ་བཀོད་པའི་དེ་དང་དོན་དམ་རྟགས་ སུ་ བཀོད་པའི་དེ་
གཉིས་གྲངས་ངེས་པའི་ཕྱིར། དེར་ཐལ། ཀུན་རྫོབ་སྒོ་ཅན་ཞེས་པ་ཀུན་རྫོབ་རྟགས་སུ་བཀོད་པ་ལ་བྱེད་
ཅིང་། དོན་དམ་ སྒོ་ཅན་ཞེས་པ་དོན་དམ་རྟགས་ སུ་བཀོད་པ་ལ་བྱེད་རིགས་པའི་ཕྱིར། མཐར་
སྦྱོར་, ཚོན་བྱེད་ཀྱི་ཆོས་བཅུ་གསུམ་པོ་རིམ་ཅན་དུ་ཐོབ་དགོས་པར་མ་ཟད། དངོས་མེད་ངོ་བོ་ཉིད་ཀྱི་
མཐར་སྦྱོར་ཐོབ་པ་ལ་ནི་སྟོང་ཉིད་རྟོགས་དགོས་པས་བཅུ་གསུམ་པོ་ཡིན། ཁྱབ་མཉམ་མ་ཡིན་ལ། སྐད་
ཅི ག་མའི་སྦྱོར་བ་བཞི་ནི་ཡིན་ཁྱ བ་མཉམ་དུ་མ་ཟད། དེ་བཞི་ཀ་དང་རྒྱུན་མཐའི་ བར་ཆད་མེད་ལམ་ཀྱང་
ཡིན་ཁྱ བ་མཉམ་ཡིན་པའི་ཕྱིར། རྒྱུན་མཐའི་ཡེ་ཤེས་ཡིན་ན་སྐད་ཅིག་སྦྱོར་ཡིན་པས་ཁྱབ་ཀྱང་། སྐད་
ཅིག་སྦྱོར་བཞི་པོ་གང་རུང་ཡིན་ པས་མ་ཁྱབ་བོ། ། སྐབས་ བརྒྱད་པའི་མཐའ་དཔྱོད་དང༌། ཆོས་སྐུའི་
སྤྱི་དོན་ལྟར་ན། རིན་ཆེན་ཕྲེང་བ་ལས། སངས་རྒྱས་རྣམས་ཀྱི་གཟུགས་སྐུ་ནི། །བསོད་ནམས་ཚོགས་
ལས་འཁྲུངས་པ་སྟེ། །ཞེས་སོགས་དང༌། རིགས་པ་དྲུག་ཅུ་པ་ལས་ བསོད་ནམས་ཡེ་ཤེས་ལས་འཁྲུངས་
པའི༑ ཞེས་སོགས་ གསུངས་པ་ལ་བརྟེན་ནས། གཙོ་ བོར་བསོད་ནམས་ཀྱི་ཚོགས་སྒོམ་སྟོབས་ཀྱིས་ཐོབ་པའི་
སངས་རྒྱས་ཀྱི་སྐུ་དང་གཟུགས་སྐུ་དོན་གཅིག་གཙོ་བོར་ཡེ་ཤེས་ཀྱི་ཚོགས་སྒོམ་སྟོབས་ཀྱིས་ཐོབ་པའི་སངས་་
རྒྱས་ཀྱི་སྐུ་དང་ཆོས་སྐུ་དོན་གཅིག དེ་ལས་ གཞན་པའི་སངས་རྒྱས་ཀྱི་སྐུ་རྣམས་གཙོ་བོར་ཚོགས་ གཉིས་
གང་ཡང་སྒོམ་སྟོབས་ཀྱིས་མ་ཐོབ་ཀྱང་། གཙོ་བོར་ཚོགས་ གཉིས་སྒོམ་སྟོབས་ཀྱིས་ཐོབ་ཅེས་ཟེར་དགོས་པ་
ཏོ
633



འདྲ་ཡང༌། སྤྱི་དོན་རོལ་མཚོ་ལྟར་ན། ཆོས་གཟུགས་ཀྱི་སྐུ་གཉིས་ལ་རང་ཐོབ་བྱེད་ཀྱི་ཐབས་སུ་གྱུར་པའི་
ཚོགས་དེ་དང་དེ་སྒོམ་སྟོབས་ཀྱིས་ཐོབ་པའི་ཞེས་སྦྱར་དགོས་ཏེ། གཞན་དུ་ན་རྒྱུ་འབྲས་ཀྱི་ གནོད་བྱེད་མང་
དུ་འཇུག་པའི་ཕྱིར།
སྤྱི་དོན་རོལ་མཚོར། འབྲས་བུ་ཆོས་སྐུ་སྤྱི་ཙམ་པ་དེ། གཙོ་བོར་རང་ཐོབ་བྱེད་ཀྱི་ཐབས་སུ་གྱུར་པའི་
བསོད་ནམས་ཀྱི་ཚོགས་སྒོམ་སྟོབས་ཀྱིས་མ་ཐོབ་པར་གསུངས་པས། དེ་ལྟར་ན་གཙོ་བོར་རང་ ཐོབ་བྱེད་ཀྱི་
ཐབས་སུ་གྱུར་པའི་ཡེ་ཤེས་ཀྱི་ཚོགས་སྒོམ་སྟོབས་ཀྱིས་ཀྱང་མ་ཐོབ་ཅེས་ཟེར་དགོས་པ་འདྲའོ། །ཡང་ཡིག་
ཆ་གསུམ་ཀར། ཁ་ཅིག་གིས་ལོངས་སྐུའི་དབུ་སྐྲ་བུང་བ་ལྟར་ནག་ཏེ། ནག་པོ་ཡིན་ཞེས་ཁས་བླངས་པ་
ལ། དེ་ཆོས་ཅན། ནག་པོ་མེད་ན་ཁྱོད་མེད་དགོས་པར་ཐལ། ཁྱོད་ནག་པོ་ཡིན་པའི་ཕྱིར། འདོད་ན།
ནག་པོ་ཚར་མས་མ་དམིགས་པའི་ས་ཕྱོགས་ཆོས་ཅན། དེར་ཐལ། དེའི་ཕྱིར། ཞེས་འ ཕ ངས་འདུག་
པས༑ འོ་ན། དེའི་ཁ་དོག་ཡོད་དམ་མེད། ཡོད་ན་དེའི་ཁ་དོག་ནག་པོ་ལས་འོས་མ་མཆིས་པས། དེའི་
ཁ་དོག་ཆོས་ཅན། ནག་པོ་མེད་ན་ཁྱོད་མེད་དགོས་པར་ཐལ། ཁྱོད་ནག་པོ་ཡིན་པའི་ཕྱིར། ཞེས་
སོགས་འཕངས་ན་ལན་ཅི་འདེ བས་ དཔྱད་པར་བྱའོ། །རང་ལུགས་ལ་ལོངས་སྐུའི་དབུ་སྐྲ་བུང་བ་ལྟར་ནག་
དེ་གཟུགས་ཀྱི་སྐྱེ་མཆེད་དང་ཁ་དོག་ཙམ་ཡང་མ་ཡིན་པས་རེག་བྱའི་སྐྱེ་མཆེད་དུ་འདོད་དགོས་སམ་སྙམ་་་་
མོ༑ ༑མཐའ་དཔྱོད་དུ། རྒྱུན་མཐའི་བར་ཆད་མེད་ལམ་བདེན་འཛིན་གྱི་རྟོག་པ་དང་བྲལ་བས་གསུངས་
ཀྱང་། རིགས་ ཀྱི་མཐའ་དཔྱོད་དུ། དེས་དེ་དང་བྲལ་བར་ཐལ། དེ་རྟོག་པ་དང་བྲལ་བའི་ཕྱིར་ན་མ་ཁྱབ།།
ཅེས་གསུངས་པ་འཐད་དེ། དེ་བདེ ན་འཛིན་དང་བཅས་པའི་ ཕྱིར་ཏེ། དེའི་ཆོས་ཉིད་དེ་རང་གི་རྟེ ན་
ཆོས་སུ་གྱུར་པའི་དྲི་མ་དང་བཅས་པའི་སེམས་ཀྱི་ཆོས་ཉིད་ཡིན་པའི་ཕྱིར། སྤྱི་མཐའ་གཉིས་ཀར།
ལོངས་སྐུའི་འཁོར་དུ་བྱུང་བའི་ས་བཅུ་ཀ་ལ་གནས་པའི་བྱང་སེམས་ཡོད་པར་གསུངས་པ་ལ། འོ་ན། དེའི་
འཁོར་དུ་བྱུང་བའི་བྱང་སེམས་ས་དང་པོ་བ་ཡོད་པར་ཐལ། དམ་བཅའ་དེའི་ཕྱིར། འདོད་ན། འོག་
མིན་གྱི་རྟེན་ཅན་གྱི་བྱང་སེམས་ས་དང་པོ་བ་ཡོད་པར་ཐལ། འདོད་པའི་ཕྱིར། ཁྱབ་སྟེ། རྒྱལ་བ་འོད་
དཔག་མེད་ཀྱི་འཁོར་དུ་བྱུང་བའི་ཉན་ཐོས་སློབ་པ་ཡོད་ན་བདེ་བ་ཅན་གྱི་རྟེན་ཅན་གྱི་ཉན་ཐོས་སློབ་པ་་་་
ཡོད་དགོས་པར་གསུངས་པའི་ཕྱིར་ན་མ་ཁྱབ་སྟེ། བྱང་སེམས་ས་དང་པོ་པ་འདོད་པའི་རྟེན་ཅན་ཞིག་ཡིན་
ནའང༌། རྫུ་འཕྲུལ་གྱིས་འོ ག་མིན་དུ་གཤེགས་པའམ་མ་གཤེགས་ ཀྱང་ལྷའི་རྣ་བའི་མངོན་ཤེས་ཀྱིས་འདོད་
ཁམས་ནས་ལོངས་སྐུའི་གསུང་འཚལ་བར་ནུས་ལ་ཉན་སློབ་པ་རྣམས་ལ་ཟག་བཅས་ཀྱི་ལུས་མ་ བོར་བར་ཚེ་
འདིར་བདེ་བ་ཅན་དུ་གཤེགས་པའི་མཐར་ནུས་པ་མི་མངའ་བའི་ཕྱིར་དང༌། རྣ་བའི་མངོན་ཤེས་ཀྱིས་
634
，



ཀྱང་སྟོང་གཉིས་ཚུན་ཆད་ལས་དེ་ཕན་སྒྲ་ཕྲ་རགས་མངོན་སུམ་དུ་མི་རྟོགས་པའི་ཕྱིར་མི་མཚུངས་སོ། །
ཞེས་ལན་འདེ བས་ དགོས་སམ་སྙམ་མོ།།
སྤྱི་དོན་རོལ་མཚོར། ཁྱོད་དོན་དམ་བདེན་པ་ཡིན་ན། ཁྱོད་མངོན་སུམ་དུ་རྟོགས་པའི་གང་ཟག་ལ་
དོན་དམ་བདེ ན་པ་མངོན་སུམ་དུ་རྟོ གས་པས་ཁྱབ་པས་གསུངས་པ་ལ། བུམ་པ་བདེན་སྟོང་གི་མ་ངེས་པ་
དང་༑ མཐའ་དཔྱོད་ལས། དེ་ལྟར་ཁྱབ་ཀྱང་གཞི་གྲུབ་ན་ཁྱོད་ཡོད་པས་ཁྱབ་པ་གང་ཞིག་ཁྱོད་དོན་
དམ་བདེན་པ་ཡིན་ན། ཁྱོད་མངོན་སུམ་དུ་རྟོགས་པའི་གང་ཟག་ལ་དོན་དམ་བདེན་པ་མངོན་སུམ་དུ་
རྟོགས་པས་ཁྱབ་པའི་ཁྱབ་པར་གསུངས་པའང་དགག་གཞི་ སོ་ན་གནས་ཏེ། གཞི་གྲུབ་ན་བུམ་པ་བདེན་
སྟོང་ཡོད་པས་ཁྱབ་པ་གང་ཞིག དེ་དོན་དམ་བདེ ན་པ་ཡིན་ཀྱང༌། དེ་མངོན་སུམ་དུ་རྟོགས་པའི་ གང་
ཟ ག་ལ་དོན་དམ་བདེན་པ་མངོན་སུམ་དུ་རྟོགས་པས་ཁྱབ་པའི་ཕྱིར། དེས་ན་ཆོས་སྐུ་སྤྱི་དོན་ལས།
ཁྱོད་འགོག་བདེན་དང་གཅིག གང་ཟག་གི་ཅེས་ཞིབ་ཆ་མཛད་པ་ཤིན་ཏུ་ལེགས་སམ་སྙམ། གློ་བུར་རྣམ་
དག་གི་ཆར་གྱུར་པའི་ངོ་བོ་ཉིད་སྐུ་མཐར་ཐུག་དཔྱོད་པའི་རིག་ཤེས་ཀྱི་རྙེད་དོན་མ་ཡིན་པར་གསུངས་པ་་་
ནི༑ དེ འི་སྙེད་དོན་གྱི་གཙོ་བོ་མ་ཡིན་ པའི་ དོན་ནོ།།
མཐའ་དཔྱོད་དུ། ཡེ་ཤེས་ཆོས་སྐུ་ངོ་བོ་ཉིད་སོགས་གསུམ་པོ་གང་རུང་གིས་བསྡུས་པར་བཤད་པ་
ནི། ངོ་བོ་ཉིད་སྐུ་དེ་ཡེ་ཤེས་ཆོས་སྐུ་སོགས་ སྐུ་ལྷག་མ་གསུམ་པོ་གང་རུང་གིས་མ་བསྡུས་ཞེས་པའི་དོན་
ཡིན་ནམ་སྙམ་སྟེ། དེ་ སྐུ་ལྷག་མ་གསུམ་གྱི་ནང་དུ་མ་འདུས་པའི་ཕྱིར། ཡེ་ཤེས་ཆོས་སྐུ་ནི། ངོ་བོ་ཉིད་སྐུ་
ཆོས་ཉིད་ཀྱིས་ཆོས་ཅན་བསྡུས་པའི་ཚུལ་གྱིས་བསྡུས་པའི་ཕྱིར་ཏེ། སྐུ་ལྷག་མ་གསུམ་ཀ་དེ་ལྟར་བསྡུས་
པའི་ཕྱིར། སྐུ་དེ་རྣམས་རང་རང་གི་ཆོས་ཉིད་ཀྱི་ཆོས་ཅན་ བ སྡུས་པའི་ཚུལ་གྱིས་བསྡུས་པའི་ཕྱིར་ཏེ།
གཞི་གྲུབ་པའི་ཕྱིར། སྤྱི་དོན་གཉིས་ལས། སེམས་ཅན་གྱི་རྒྱུད་ལ་ཡེ་ཤེས་ཆོས་སྐུ་རྟ ག་སྟོང་དུ་མངོན་
སུམ་དུ་རྟོགས་པའི་བློ་མེད་པར་ གསུངས་ཀྱང་། མཐའ་ དཔྱོད་དུ། དེ་ ལྟར་ཡོད་པའི་སྒྲུབ་བྱེད་གསལ་
བར་འཁོད་པ་འཐད་ཕྱོགས་སུ་གདག་པས་སྔ་མ་གཉིས་སྡོམ་རྟ གས་ལ་ཁྱབ་མེད་ཀྱིས་ལམ་དུ་སོང་འདུག་དེ་
ལྟར་མིན་ན། སེམས་ཅན་གྱི་རྒྱུད་ཡེ་ཤེས་ཆོས་སྐུ་རྟག་ཅིག་རང་ དབང་ཅན་གྱིས་སྟོང་པར་མངོན་སུམ་དུ་
རྟོགས་པའི་བློ་མེད་པར་ཐལ་བའི་ཕྱིར་རོ། །ཡིག་ཆ་གསུམ་ཀར། བྱང་སེམས་རྒྱུན་མཐའ་བ་ལོངས་སྐུའི་
ངོ་བོར་སངས་རྒྱས་པའི་ཚེ། དེ་སྤྲུལ་པ་ཁམས་འོ ག་མ་ན་བཞུགས་པ་རྣམས་ཀྱང་དེ་དང་དུས་མཉམ་དུ་
འོག་མིན་གྱི་རྟེན་ལ་སངས་རྒྱས་ཤིང༌། དེ་ དག་སངས་རྒྱས་པའི་སྤྲུལ་སྐུ་དེ་རྣམས་ལོངས་སྐུ་དང་དངོས་རྒྱུ་
ཚོགས་པ་ཚར་གཅིག་ལ་རག་ལས་ཀྱི་འབྲེལ་བ་གྲུབ་པའི་སྤྲུལ་སྐུ་ཡིན་པས། དེ་སྤྲུལ་པ་པོའི་སངས་རྒྱས་
635



འ གགས་མེད་ཅེས་གསུངས་པ་ལ། འོ་ན། དེ་ཆོས་ཅན་བྱང་སེམས་རྒྱུན་མཐའ་བ་དེ་ཁྱོད་སྤྲུལ་པ་པོའི་
གང་ཟག་ཡིན་པར་ཐལ། ཁྱོད་རྒྱུན་མཐའ་ བའི་སྤྲུལ་པ་ཚེ་དེ་ལ་སངས་རྒྱས་པའི་སངས་རྒྱས་གང་ཞིག
རྒྱུན་མཐའ་ བ་དེ་རང་ གི་སྤྲུལ་པ་ཁམས་འོ ག་མར་བཞུགས་པ་དེ་སྤྲུལ་པ་པོའི་གང་ཟག་ཡིན་ པའི་ཕྱིར་ཏེ། །
དེ་སྤྲུལ་པ་པོའི་གང་ཟག་ཞིག་ཡོད་པའི་ཕྱིར། འདོད་ན། དེ་ཆོས་ཅན། ཁྱོད་རྒྱུན་མཐའ་བའི་སྤྲུལ་སྐུ་
ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཁྱོད་སངས་རྒྱས་ཀྱི་སྤྲུལ་སྐུ་ཡིན་ པའི་ཕྱིར།
ཞེས་དང་ཡིག་ཆར་ཡང་། རྒྱུན་མཐའ་བ་དེ་དེ་སྤྲུལ་པ་པོའི་གང་ཟག་མ་ཡིན་པ་ལྟ་བུར་ཡང་གསུངས་
འདུག་པའི་ཕྱིར་ཟེར་ན། ལན་གར་འདེབས་དཔྱད་པར་བྱའོ། ཡང་ལང་གཤེགས་དང་སྡུག་པོ་བཀོ་ད་པའི་
མདོ་ལས། ཡང་དག་སངས་རྒྱས་དེར་འཚང་རྒྱ། སྤྲུལ་པ་པོ་གཅིག་འདིར་འཚང་རྒྱ། ཞེས་ཚིག་མཐུན་
པར་ གསུངས་པ་ལྟར། མཐའ་དཔྱོད་དང་རོལ་མཚོར་ཡང་། རྒྱུན་མཐའ་ བའི་སྤྲུལ་པ་ཁམས་འོ ག་མ་ན་
ཡོད་པ་རྣམས་འདོད་ཁམས་སུ་བཞུགས་ཤིང༌། འདོད་ཁམས་སུ་སྤྲུལ་པའི་གོ་འཕང་མངོན་དུ་བྱེད་ ཀྱང༌།
འདོད་པའི་རྟེན་ཅན་ནི་མ་ཡིན་ཏེ། འོག་མིན་གྱི་རྟེན་ཅན་ཡིན་པའི་ཕྱིར། ཞེས་གསུངས། འོན་ཀྱང་ཆོས་
སྐུ་སྤྱི་དོན་དུ། རྒྱུན་མཐའ་བའི་སྤྲུལ་པ་འདོད་པའི་རྟེན་ལ་ཡོད་པའི་ཕྱིར་ཏེ། ས་བཅུ་བ་བའི་སྦྲུལ་པ་
འདོད་པའི་རྟེན་ལ་ཡོད་པའི་ཕྱིར། ཞེས་འདོད་པའི་རྟེན་ལ་ཡོད་པའི་ཕྱིར། ཞེས་འདོད་པའི་རྟེན་ལ་
སྦྱར་བ་ནི་ཚིག་ཟིན་ལྟར་ཁས་ལེན་ཐུབ་མིན་བརྟག་དགོས་ཏེ། དེ་འདོད་ པའི་རྟེན་ལ་ཡོད་ན་ནི་འདོད་
པའི་རྟེན་ཅན་དུ་འདོད་དགོས་ལ། དེ་ལྟར་ན་དེ་འདོད་པའི་རྟེན་ལ་གསར་དུ་འཚང་རྒྱུ་བའམ། ཡང་ན་
རྒྱུན་མཐའ་བ་སངས་རྒྱས་པའི་ཚེ། སྤྲུལ་པ་དེ་རྣམས་རང་ ལ་བསྡུ་དགོས་པར་འགྱུར་ཞིང་། དེ་བསྡུས་
ན་རྒྱུན་མཐའ་བ་དང་ལྷན་ཅིག་ཏུ་འོ ག་མིན་དུ་འཚང་རྒྱ་དགོས་པས། སྤྲུལ་པ་པོ་གཅིག་འ དིར་འཚང་
རྒྱ། ཞེས་སྤྲུལ་པ་དེ་རྣམས་འདོད་ཁམས་སུ་འཚང་རྒྱ་བར་ གསུངས་པ་མི་རིགས་པར་ཐལ་བ་དང་། རྒྱུན་
མཐའ་བ་ལོངས་སྐུར་སངས་རྒྱས་པའི་ཚེ། འབྲེལ་སྒྲུབ་ཀྱི་སྤྲུལ་སྐུ་གྲངས་མེད་པ་ལོགས་སུ་འབྱུང་མི་རིགས་
པར་ཐལ་བ་དང༌། སྤྲུལ་པ་འདོད་པའི་རྟེན་ཅན་གྱི་གང་ཟག་ཚེ་དེ་ལ་གཟུགས་ཁམས་པའི་ལྷར་གྱུར་པ་
སྲིད་ པར་ཡང་འདོད་དགོས་པའི་ཕྱིར། དེ་འདོད་པའི་རྟེན་ཅན་དུ་ཁས་བླངས་ནས། འདོད་པའི་རྟེན་
ལ་གསར་དུ་འཚང་རྒྱ་བ་དང༌། སྤྲུལ་པ་བསྡུས་ནས་འཚང་རྒྱ་བ་གང་ཡང་མ་ཡིན་པར་འདོད་ན་ནི། དེ་
འཚང་རྒྱ་བ་ལ་འོག་མིན་དུ་སྐྱེ་བ་ལེན་དགོས་པར་སོང་བས། དེ་ལྟར་ན་བྱང་སེམས་སྲིད་པ་ཐ་མ་བ་འཚང་
རྒྱ་བ་ལ་སྐྱེ་བ་ལེན་དགོས་པ་དང༌། མཉམ་བཞག་གི་ངང་ནས་འཆི་འཕོ་བར་ཡང་འདོད་དགོས་པས་ཧ་
ཅང་ཐལ་བར་འགྱུར་བའི་ཕྱིར། གཞན་ཡང་། དེ་རྣམས་འདོད་པའི་རྟེན་ཅན་མ་ཡིན་པར་ཐལ། སྤྱི་
636



དོན་རོལ་མཚོར། དེ་འོག་མིན་དུ་བཞུགས་ པའི་ཕྱིར་ཏེ། འོག་མིན་གྱི་རྟེན་ལ་སངས་རྒྱས་པའི་ཕྱིར་ན་མ་པ་
ཁྱབ༑ ཅེས་དང་། རྒྱུན་མཐའ་བའི་སྤྲུལ་པར་ གྱུར་པའི་འདོད་པའི་རྟེན་ཅན་གྱི་གང་ཟག་ཡོད་པར་་
ཐལ། རྒྱུན་མཐའ་ བ་འདོད་ པའི་རྟེན་ཅན་གྱི་གང་ཟག་ཏུ་སྤྲུལ་པ་ཡོད་པའི་ཕྱིར་ན་ཡང་མ་ཁྱབ། ཅེས་་
གསུངས པའི་ཕྱིར། དེ་ན་འ དོད་པའི་རྟེན་ཅན་ལ་ཡོད་པའི་གང་ཟག་ལ་འདོད་ པའི་རྟེན་ཅན་ ཡིན་པས་
ཁྱབ་མ་ཁྱབ། བློ་གྲོས་ཅན་རྣམས་ཀྱི་ཞིབ་ཏུ་དཔྱད་འཚལ་ལོ། །འདི་དག་ལས་འཕྲོས་པས་དོགས་གཅོད་
འགའ་ཞིག་ནི་འོ ག་ཏུ་ཡང་འཆད་པར་འགྱུར་རོ།།
སྤྱི་དོན་དུ། སངས་རྒྱས་རྟག་པ་ཡིན་པས་དེའི་ཡུལ་མེད་པར་ གསུངས་ཀྱང༌། མཐའ་དཔྱོད་དུ།
སངས་རྒྱས་ཀྱི་གསུངས་མེད་པར་ཐལ། སངས་རྒྱས་རྟག་པ་ཡིན་ པའི་ཕྱིར། ཞེས་པའི་ཁྱ བ་འགྲིག་
འཕ ངས་པ་འཐད་དམ་སྙམ། འོ་ན། སངས་རྒྱས་ཆོས་ཅན། ཁྱོད་ཡུལ་ཡིན་པར་ཐལ། ཁྱོད་ཀྱི་ཡུལ་་
ཡོད་པའི་ཕྱིར་ཟེར་ན། དམིགས་གསལ་ལོ། །མཐའ་དཔྱོད་དུ། ངོ་བོ་ཉིད་སྐུ་བདེན་གྲུབ་ཀྱིས་སྟོང་།
པའི་ཆོས་དབྱིངས་ཡིན་པར་གསུངས་ཀྱང་། ཆོས་སྐུའི་སྤྱི་དོན་དུ། བདེན་གྲུབ་ཀྱིས་སྟོང་པའི་ཆོས་ཀྱི་ངོ་
བོ་ཡིན་པར་གསུངས་པ་འཐད་དམ་སྙམ་མོ། །སྤྱི་དོན་དུ། སངས་འཕགས་ལས་གཞན་ པའི་ལོངས་སྐུ་
ཡོད་པར་གསུངས་ཀྱང་། མཐའ་དཔྱོད་ལས་དེ་མེད་པར་ གསུངས་པ་ལེགས་ སམ་སྙམ་སྟེ། གཞན་ཡང་།
སངས་འཕ གས་ ལས་གཞན་པའི་སངས་འཕགས་དང༌། ཡེ་ཤེས་ཆོས་སྐུ་ལས་གཞན་པའི་རྣམ་མཁྱེན་ཡོད་
པར་འདོད་དགོས་པའི་ཕྱིར། དེས་ན། ལོངས་སྐུ་རེ་སངས་འཕགས་རང་གཞན་ཡིན་ཀྱང་། སངས་
འཕགས་ལས་གཞན་མ་ཡིན། ཞེས་ཁས་བླང་ངོ༌། །སྤྱི་དོན་ལས། སངས་འཕགས་ཀྱི་རྒྱུད་ཀྱི་རང་རིག་
སྟེ༑ གཞན་རིག་གི་ཤེས་པ་ཡིན་པར་གསུངས་ཀྱང་། མཐའ་དཔྱོད་ལས། དེ་གཞན་རིག་གི་ཤེས་པ་མ་ཡིན་
པར་གསུངས་པ་འཐད་ཕྱོགས་སུ་འདུག་ཏེ། གཞན་རིག་གི་ཤེས་པ་ལ་རྫས་སྤྱི་གཉིས་འོག་འགག་ན་དབང་།
ཤེས་ཡིད་ཤེས་གང་རུང་དང༌། སེམས་དང་སེམས་བྱུང་གང་རུང་ཡིན་དགོས། རང་རིག་ལ་ནི་དེ་དག་
གང་རུང་མ་ཡིན་དགོས་པའི་ཕྱིར་ཏེ། དེ་བློ་ཡན་གར་བ་ཡིན་པའི་ཕྱིར། སྤྱི་དོན་རོལ་མཚོར། སངས་
རྒྱས་མཐར་ཐུག་གི་སྐྱབས་མ་ ཡིན་པ་དང་། དེའི་སྔགས་ཤེས་སྤྲུལ་པའི་ཤེས་པ་ཡིན་ཞེས་པ་སོགས་ཀྱི་ཡིག་
སྐྱོན་ཤིན་ཏུ་མང་བ་རྣམས་ལེགས་པར་བཅོས་སོ། །སངས་འཕགས་ཀྱི་རྒྱུད་ལ་འགོག་སྙོམས་ཡོད་མེད་
སྐོར། ཕྱོགས་གཉིས་ཀ་ཡིག་ཆ་བཙན་མཉམ་དུ་འདུག་ཀྱང་ཡོད་པར་གསུངས་པ་འཐད་ཕྱོགས་སྣང་
ངོ༌། །
སྤྱི་དོན་ལས། འཕགས་སེང་གཉིས་སྐུའི་གྲངས་ངེས་ལ་མི་རྩོད་པ་ལྟར་གསུངས་ཀྱང་།
ཡང་སྤྱི་
637



པས
དོན་གཉིས་དང་། མཐའ་དཔྱོད་ལས་དེ་ལྟར་རྩོད་པར་ གསུངས་པ་འཐད་དེ། དེ་གཉིས་སྐབས་བརྒྱད་ པའི་
བ སྟན་བྱའི་གཙོ་བོར་ གྱུར་ པའི་སངས་རྒྱས་ཀྱི་སྐུ་ལ་ངོ་བོ་ཉིད་སྐུ། ལོངས་སྐུ་གསུམ་དུ་གྲངས་ངེས་མ་ངེས་
ལ་ཡང་རྩོད། སྤྱིར་སངས་རྒྱས་ཀྱི་སྐུ་ལ་དེ་གསུམ་དུ་གྲངས་ངེས་མ་ངེས་ལའང་རྩོད་པའི་ཕྱིར། དེར་
ཐལ། འཕགས་པས་སངས་རྒྱས་ཀྱི་སྐུ་ལ་དེ་གསུམ་དུ་གྲངས་ངེས་པར་བཞེད། སློབ་དཔོན་གྱི་ སངས་
རྒྱས་ཀྱི་སྐུ་ཐམས་ཅད་དེ་ གསུམ་དུ་འདུག་ཀྱང་། དེ་ གསུམ་དུ་གྲངས་ངེས་པར་ མི་བཞེད་པའི་ཕྱིར། །
འཕ གས་སེང་གཉིས་སངས་རྒྱས་ཀྱི་སྐུ་ལ་དེ་གསུམ་གྲངས་ངེས་མ་ངེས་ལ་རྩོད་ཀྱང༌། སངས་རྒྱས་ཀྱི་སྐུ་ལ་
གསུམ་དུ་གྲངས་ངེས་མ་ངེས་ལ་མི་རྩོད་དེ། སློབ་དཔོན་གྱིས་ཀྱང་སངས་རྒྱས་ཀྱི་སྐུ་ལ་གསུམ་དུ་གྲངས་ངེས་
པར་ བ ཞེད་པའི་ཕྱིར། དེར་ཐལ། དེས་སངས་རྒྱས་ཀྱི་སྐུ་ལ་ཆོས་ལོངས་སྤྲུལ་གསུམ་དུ་གྲངས་ངེས་པར་
བཞེད་པའི་ཕྱིར་ཏེ། དེ་ལྟར་དུ་ སྤྱི་དོན་དང༌། མཐའ་ དཔྱོད་གཉིས་ཀ་ལས་གསུངས་ པའི་ཕྱིར། སྤྱི་
དོན་ལས། སློབ་དཔོན་གྱིས་སངས་རྒྱས་ཀྱི་སྐུ་ལ་གསུམ་དུ་གྲངས་ངེས་པར་མི་བཞེད་པར་ཡང་གསུངས་
པ་ནི། སངས་རྒྱས་ཀྱི་སྐུ་ལ་ངོ་བོ་ཉིད་སྐུ་སོགས་གསུམ་དུ་གྲངས་ངེས་པར་མི་བཞེད་པའི་དོན་ནོ། །ཁ་
ཅིག་གིས། འཕགས་པས་སྤྱིར་ཡེ་ཤེས་ཆོས་སྐུ་ཁས་མི་ལེན་ཞེས་བྱས་པ་ལ། རང་ལུགས་ཀྱིས། དེ་ཐེག་
ཆེན་འཕགས་པ་མ་ཡིན་པར་ཐལ། དེ་སྐྱབས་གནས་ཡང་དག་ལ་ལོག་ལྟ་མངོན་གྱུར་དུ་རྒྱུད་ལ་ལྡན་པའི་
གང་ཟག་ཡིན་པའི་ཕྱིར་ཏེ། དེ་ཡེ་ཤེས་ཆོས་སྐུ་སྐྱབས་གནས་ཡང་དག་མ་ཡིན་པར་ཁས་ལེན་པའི་གང་
ཟག་ཡིན་པའི་ཕྱིར་ཏེ། དེ་ངེས་མེད་པར་ཁས་ལེན་པའི་གང་ཟག་ཡིན་པའི་ཕྱིར། རྟགས་ཁས། ཞེས་
འཕངས་འདུག་པས། འོ་ན། རང་ལུགས་ལ་སྐབས་བརྒྱད་པའི་བསྟན་བྱའི་གཙོ་བོར་གྱུར་པའི་ཡེ་ཤེས་
ཆོས་སྐུ་སྐྱབས་གནས་ཡང་དག་ཡིན་པ་གང་ཞིག འཕགས་པས་དེ་མེད་པར་ཁས་ལེན་པས། དེ་ལ་ཡང་
དེ་ཐེག་ཆེན་འཕགས་པ་མ་ཡིན་པར་ཐལ། ཞེས་སོགས་གོང་ལྟར་རིག་མཚུངས་འཕ ངས་ནས་མི་མཚུངས་
ཞེས་ལན་འདེ བས་སོ། །ཁ་ཅིག་གིས། འཕགས་སེང་གཉིས་སྐུའི་གྲངས་ངེས་ལ་མི་རྩོད་པར་ཐལ། སློབ་
དཔོན་གྱིས་ཀྱང་སངས་རྒྱས་ཀྱི་སྐུ་ལ་ངོ་བོ་ཉིད་སྐུ་སོགས་གསུམ་དུ་གྲངས་ངེས་པར་བཞེད་པའི་ཕྱིར་ཏེ། །
འཕགས་པས་དེ་ལས་དེ་གསུམ་དུ་གྲངས་ངེས་པར་དམ་བཅས་ པའི་ དམ་བཅའ་ཡང་དག་ཡིན་པའི་ཕྱིར་ན་་
མ་ཁྱ བ་སྟེ། སྐུ་ཐམས་ཅད་ངོ་བོ་ཉིད་སྐུ་སོ གས་ གསུམ་དུ་འདུག་པ་དམ་བཅའ་དེ འི་བཞེད་དོན་ཡིན་གྱི། །
དེ་གསུམ་དུ་གྲངས་ངེས་པ་དམ་བཅའ་དེའི་བཞེད་དོན་མ་ཡིན་ པའི་ཕྱིར། ཞེས་ལན་འདེབས་ན་ཅིར་
འགྱུར་སྙམ་མོ། །འཕགས་པས་སངས་རྒྱས་ཀྱི་སྐུ་ལ་ངོ་བོ་ཉིད་སྐུ་སོགས་གསུམ་དུ་གྲངས་ངེས་པར་ཁས་
བླངས་པ་ལ། རང་ལུགས་ཀྱི་ཡེ་ཤེས་ཆོས་སྐུ་ཆོས་ཅན། སངས་རྒྱས་ཀྱི་སྐུ་མ་ཡིན་པར་ཐལ། དེ་ལ་ངོ་བོ་ཉིད་
638



སྐུ་སོགས་གསུམ་དུ་གྲངས་ངེས་པ་གང་ཞིག ཡེ་ཤེས་ཆོས་སྐུ་དེ་སྐུ་དེ་གསུམ་གང་ཡང་མ་ཡིན་པའི་ཕྱིར།
ཞེས་འ ཕ ངས་ དགོས་པ་ཡིག་ཆ་གསུམ་ཀའི་དགོས་པར་འདུག་པས། འོ་ན། སངས་རྒྱས་ཀྱི་མཚན་དཔེ་
རྣ མས་ཆོས་ཅན། སངས་རྒྱས་ཀྱི་སྐུ་མ་ཡིན་པར་ཐལ། དེ་ལ་ངོ་བོ་ཉིད་སྐུ་སོགས་བཞིར་གྲངས་ངེས་པ་གང་
ཞིག མཚན་དཔེ་རྣམས་དེ་ བཞི་པོ་གང་ཡང་མ་ཡིན་ པའི་ཕྱིར། ཞེས་ཚུར་ལ་དེ་ལྟར་འཕང་ན་ལན་ཅི་
ཡོད་དཔྱོད་པར་བྱའོ། །སྤྱི་མཐའ་ གཉིས་སུ། །
ཁ་ཅིག་གིས། གོང་གི་ཐལ་འགྱུར་ཏེ། འཕ གས་པ་གྲོལ་སྡེ་ལ་གནོད་བྱེད་ཡན་ལག་ཏུ་འཇུག་
པར་ཐལ། ཐལ་འགྱུར་ཏེ་གཞན་དག་ན་རེ། ཞེས་སོགས་ཀྱི་སྐབས་ནས་དངོས་སུ་བསྟན་པའི་ཐལ་
འགྱུར་ གང་ཞིག འཕགས་པ་གྲོལ་ སྡེ་ གཞུང་དེའི་ཕྱོགས་སྔ་སྨྲ་བ་བོ་ཡིན་པའི་ ཕྱིར། འདོད་ན། དེ་
ལ་ གནོད་བྱེད་ཀྱི་ཐལ་གྱུར་ཡང་དག་ཡོད་པར་ཐལ། འདོད་པའི་ ཕྱིར། འདོད་མི་ནུས་ཏེ། དེ་ཆོས་
མཐུན་གྱི་རྒོལ་བས་ཚར་གཅོད་མི་ནུས་པའི་ཕྱིར་ན་མ་ཁྱབ། དེར་ཐལ། དེ་ཐེག་ཆེན་འཕགས་པ་
ཡིན་པའི་ཕྱིར་ཞེས་དང་། འཕགས་པ་གྲོལ་སྡེ་ལ་ གནོད་བྱེད་ཡང་དག་ཏུ་འཇུག་པའི་ ཐལ་འགྱུར་ཡོད་མེད་
དཔྱད་གཞི་ལྟ་བུར་གསུངས་ཀྱང་། དོན་དུ་མཐའ་དཔྱོད་སོགས་ཀྱི་སྒྲུབ་བྱེད་འོང་ལུགས་ཚང་མར་ཞི བ་
ཏུ་དཔྱད་ན། གཞན་དག་ན་རེ་ཞེས་པའི་སྐབས་ནས་བསྟན་པའི་ ཐལ་འགྱུར་ཡིན་ན། འཕགས་པ་
གྲོལ་སྡེ་ལ་ གནོད་བྱེད་ཡང་དག་ཏུ་འཇུག་པས་ཁྱབ་པ་དང་། དེས་འདོད་ལན་དོན་མཐུན་མི་ཐེབ་པས་
ཁྱ བ་པ་སོགས་ཀྱི་སྒྲུབ་བྱེད་ཧ་ཅང་མང་བས་དེ་ལ་ གནོད་བྱེད་ཡང་དག་ཏུ་སོང་བའི་ཐལ་འགྱུར་མ་བཞག་་་
ཐབས་མེད་དུ་འདུག དེ་ལ་ གནོད་བྱེད་ཡང་དག་ཏུ་འཇུག་པའི་ ཐལ་འགྱུར་ཡོད་པར་ཐལ། གོང་གི་ཐལ་
འགྱུར་དེ་དེ་ལ་ གནོད་བྱེད་ཡང་དག་ཏུ་འཇུག་པའི་ཕྱིར། དེར་ཐལ། ཐལ་འགྱུར་ཏེ་འཕ གས་པ་
གྲོལ་སྡེས་འདོད་པ་རྟགས་སུ་བཀོད་ནས་མི་འདོད་པ་ཐལ་ བར་འཕངས་པའི་ཐལ་འགྱུར་ ཡིན་པས། དེས་
དེ་ལ་རྟགས་གསལ་ཁྱབ་གསུམ་གྱི་ལན་དོན་མཐུན་མི་ཐེབས་པའི་ཕྱིར། མདོར་ན་འཕགས་པ་གྲོལ་སྡེ་
སྐབས་བརྒྱད་པའི་ བསྟན་བྱའི་གཙོ་བོར་གྱུར་པའི་ཡེ་ཤེས་ཆོས་སྐུ་ཁས་མི་ལེན་པ་དང་། སྤྱིར་སངས་
རྒྱས་ཀྱི་སྐུ་ལ་ངོ་བོ་ཉིད་སྐུ་སོགས་གསུམ་དུ་གྲངས་ངེས་པར་འདོད་ཀྱང་། དེས་ཡེ་ཤེས་ཆོས་སྐུ་སངས་
རྒྱས་ཀྱི་སྐུ་ཡིན་པར་ནི་ཁས་ལེན་ཏེ། དེ་ལྟར་ཁས་བླངས་ན། རང་ལུགས་ཀྱི་འ ཕངས་ པར་ཐལ་
འགྱུར་ཏེ། དེ་ལ་མི་འདོད་པར་ཐལ་བར་འཕངས་པའི་ཐལ་འགྱུར་མ་ཡིན་པར་འགྱུར་བའི་ཕྱིར། ཡང་
འཕ གས་པ་གྲོལ་སྡེའི་རྒྱུད་ཀྱི་སངས་རྒྱས་ཀྱི་སྐུ་ལ་དེ་གསུམ་དུ་གྲངས་ངེས་པར་འཛིན་པའི་བློ་དང༌། བྱང་
འཕགས་ཀྱི་རྒྱུད་ཀྱི་སེམས་ ཅན་ཐམས་ཅད་རང་རང་གི་མར་འཛིན་པའི་བློ་དང་། དེའི་རྒྱུད་ཀྱི་རང་
639



དང་སེམས་ཅན་ཐམས་ཅད་དུས་མཉམ་དུ་སང་རྒྱས་པར་འདོད་པའི་བློ་རྣམས་ལོག་ཤེས་མ་ ཡིན་པར་་་་་
གསུངས་པ་ལ། འོ་ན། བློ་སྔ་མ་ གཉིས་ཀྱི་འཛིན་སྟངས་ཀྱི་ཡུལ་ལ། རིམ་པ་བཞིན་དུ་སངས་རྒྱས་
ཀྱི་སྐུ་ལ་དེ་ གསུམ་དུ་གྲངས་ངེས་པ་དང་། སེམས་ཅན་ཐམས་ཅད་བྱང་འཕགས་ཀྱི་མ་ ཡིན་པ་རྣམས་ནི་
འཇོག་མི་རིགས་པ་ལས། དེ་དག་ལས་གཞན་ཅི་ལྟར་འཇོག་ཅེ་ན། གནས་སྐབས་འཛིན་མཚམས་བདེ་
བའི་དབང་དུ་བྱས་ནས་འདི་ལྟར་བཞག་ན་སྙམ་སྟེ། དེ་རྣམས་ལ་རིམ་པ་བཞིན་དུ། སངས་རྒྱས་ཀྱི་
སྐུ་ཐམས་ཅད་ངོ་བོ་ཉིད་སྐུ་སོགས་གསུམ་དུ་འདུས་པའམ། སངས་རྒྱས་ཀྱི་སྐུ་ལ་ཆོས་ལོངས་སྤྲུལ་ གསུམ་
དུ་གྲངས་ངེས་པ་ གང་རུང་དང་། སེམས་ཐམས་ཅད་བྱང་འཕགས་ཀྱི་མར་གྱུར་མྱོང་བ་གཉིས་གཞག་
དགོས་པ་འདྲའོ།།
ཡང་ཡིག་ཆར། སེམས་ཅན་ཐམས་ཅད་བྱང་འ ཕ གས་ དང་དུས་མཉམ་དུ་སངས་རྒྱ་བ་མི་སྲིད་ པའི་
ཕྱིར༑ ཞེས་གསུངས་པ་ཡང་བྱང་འཕགས་བྱེ་བྲག་པ་ཞིག་ གི་དབང་དུ་བྱས་པ་ཡིན་ཅིང་། དེ་ལྟ་མ་
ཡིན་ན། སེམས་ཅན་ཐམས་ཅད་དེ་དང་དུས་མཉམ་དུ་སངས་རྒྱས་པ་སྲིད་ པར་ཐལ། སེམས་ཅན་ཐམས་
ཅད་དེ་དང་མཉམ་དུ་སངས་རྒྱས་པའི་ཕྱིར། དེར་ཐལ། བྱང་འཕགས་སངས་རྒྱས་ལ་སེམས་ཅན་ཐམས་
ཅད་སངས་མ་རྒྱས་པའི་དུས་ ཀྱང་མེད། སེམས་ཅན་ཐམས་ཅད་སངས་རྒྱས་ལ་བྱང་འཕགས་སངས་མ་
རྒྱས་པའི་དུས་ ཀྱང་མེད་པའི་ཕྱིར། དང་པོ་མ་གྲུབ་ན། བྱང་འཕགས་སངས་རྒྱས་པའི་ཚེ་སེམས་ ཅན་
ཐམས་ཅད་སངས་མ་རྒྱས་པར་ཐལ། འདོད་པའི་ ཕྱིར། འདོད་མི་ནུས་ཏེ། དེའི་ཚེ་བྱང་འཕགས་ དང་
རྒྱུད་གཅིག་པའི་སེམས་ ཅན་ཐམས་ཅད་སངས་རྒྱས་པའི་ ཕྱིར། ཁྱབ་སྟེ། སེམས་ ཅན་ཐམས་ཅད་
བྱང་འཕགས་དང་རྒྱུད་གཅིག་པའི་སེམས་ཅན་གཉིས་ཡུལ་དུས་རང་བཞིན་གང་ལ་ལྟོས་ཏེ། གྲུབ་བདེ་
རྫས་གཅིག་ཡིན་པའི་ ཕྱིར། གཞན་ཡང་། དེའི་ཚེ་སེམས་ཅན་ཐམས་ཅད་ཡོད་པར་ཐལ། འདོད་
པའི་ ཕྱིར། འདོད་ན། དེའི་ཚེ་བྱང་འཕགས་དང་རྒྱུད་གཅིག་པའི་སེམས་ཅན་ཐམས་ཅད་ཡོད་པར་ཐལ།
འདོད་པའི་ ཕྱིར། འདོད་ན། དེའི་ཚེ་དེ་དང་རྒྱུད་གཅིག་པའི་སེམས་ཅན་ཐམས་ཅད་ཡོད་པར་ཐལ།
འདོད་པའི་ཕྱིར། འདོད་ན། དེའི་ཚེ་དེ་དང་རྒྱུད་གཅིག་པའི་སེམས་ཅན་སངས་མ་རྒྱས་པར་ཐལ།
འདོད་པའི་ཕྱིར། འདོད་ན། སེམས་ཅན་ཡིན་ན། ཁྱོད་སངས་རྒྱས་པ་དང་ཁྱོད་དང་རྒྱུད་གཅིག་
པའི་སེམས་ཅན་སངས་རྒྱས་པ་དུས་མཉམ་པས་མ་ཁྱབ་པར་ཐལ་ལོ། །འདོད་མི་ནུས་ཏེ། ཁྱི་རྒན་རྒྱ་
བོ་སངས་རྒྱས་པ་དང་རྒྱུད་གཅིག་པའི་སེམས་ཅན་ སངས་རྒྱས་པ་དུས་མཉམ་པའི་ཕྱིར། གོང་གི་རྟགས་
གཉིས་མ་གྲུབ་ན། འོ་ན། སེམས་ཅན་ཐམས་ཅད་སངས་རྒྱས་པའི་ཚེ་བྱང་འཕ གས་སངས་མ་རྒྱས་པར་
-640



ས
ཐལ། འདོད་པའི་ཕྱིར། འདོད་ན། དེའི་ཚེ་བྱང་འ ཡ གས་ཡོད་པར་ཐལ། འདོད་པའི་ཕྱིར།
འདོད་ན། སྐབས་གཉིས་པའི་ཡིག་ཆ་དང་འ བ་༽ལ་ལོ། །གཞན་ཡང་། དེའི་ཚེ་བྱང་འཕགས་སངས་
རྒྱས་པའི་ ཕྱིར། དེར་ཐལ། དེའི་ཚེ་བྱང་ཆུབ་སེམས་དཔའ་ཐམས་ཅད་སངས་རྒྱས་པའི་ ཕྱིར། དེར་
ཐལ། དེའི་ཚེ་ལམ་ཞུགས་ཀྱི་སེམས་ཅན་ཐམས་ཅད་སངས་རྒྱས་པའི་ ཕྱིར། དེར་ཐལ། དེའི་ཚེ་ལམ་
དུ་ཞུགས་མ་ཞུགས་ཀྱི་སེམས་ཅན་ཐམས་ཅད་སངས་རྒྱས་པའི་ ཕྱིར་ཏེ། དེའི་ཚེ་སེམས་ཅན་ ཐམས་ཅད་
སངས་རྒྱས་པའི་ཕྱིར་མ་ ཁྱབ་ན། དེའི་ཚེ་སེམས་ཅན་ཡོད་པར་ཐལ། དེའི་ཚེ་ལམ་དུ་ཞུགས་མ་ཞུགས་
ཀྱི་སེམས་ཅན་ཐམས་ཅད་ཡོད་པའི་ཕྱིར་ཏེ། དེའི་ཚེ་དེ་རྣ མས་སངས་རྒྱས་པའི་ ཕྱིར། རྟགས་ཁས། འདོད་
ན། གོང་ལྟར་འ གལ་ལོ། །དེས་ན་བྱང་འཕ གས་རྫས་སྤྱི་དང་། ཁྱི་རྒན་རྒྱ་བོ་རྫས་སྤྱི་དང་། སེམས་ཅན་
ཐམས་ཅད་དུས་མཉམ་དུ་སངས་རྒྱས་པར་ཁས་བླང་ངོ༌། །བྱས་པ་ལ་ཁ་ཅིག དེ་དུས་མི་མཉམ་པར་
ཐལ། ཁྱི་རྒན་རྒྱ་བོ་སངས་རྒྱས་པའི་སངས་རྒྱས་ད་ལྟར་ཀྱི་དུས་སུ་ཡོད། སེམས་ཅན་ཐམས་ཅད་སངས་
རྒྱས་པའི་སངས་རྒྱས་ད་ལྟར་གྱི་དུས་སུ་མེད་པའི་ཕྱིར་ན་མ་ཁྱབ། ཡང་ཁྱི་རྒན་རྒྱ་བོ་ད་ལྟར་གྱི་དུས་སུ་་
སངས་རྒྱས་ཟིན་པར་ཐལ། དེ་སངས་རྒྱས་པའི་སངས་རྒྱས་ད་ལྟར་གྱི་དུས་སུ་ཡོད་པའི་ཕྱིར་ཟེར་ན། འོ་ན།
སེམས་ཅན་ད་ལྟར་གྱི་དུས་སུ་སངས་རྒྱས་ཟིན་པར་ཐལ། དེ་སངས་རྒྱས་པའི་སངས་རྒྱས་ད་ལྟར་གྱི་དུས་སུ་
ཡོད་པའི་ཕྱིར། དེར་ཐལ། བདག་ཅག་གི་སྟོན་པ་དེ་སེམས་ཅན་སངས་རྒྱས་པའི་ སངས་རྒྱས་ཡིན་
པའི་ ཕྱིར། བྱང་འཕགས་བྱེ་བྲག་པ་འགའ་ཞིག་སངས་རྒྱས་པ་ཙམ་ལ་བྱང་འཕ གས་སངས་རྒྱས་པར་མི་
འཇོག་སྟེ། བྱང་འཕགས་སངས་རྒྱས་པ་བྱང་འཕགས་ཐམས་ཅད་སངས་རྒྱས་དགོས་པའི་ཕྱིར། འོ་ན། །
བདག་ཅག་གི་སྟོན་པ་དང་རྒྱུད་གཅིག་པའི་བྱང་འཕགས་སངས་རྒྱས་པའི་ཚེ། བྱང་འཕགས་སངས་མ་
རྒྱས་པར་ཐལ། སྤྱི་དང་བྱེ་བྲག་གི་ཁྱད་པར་འཇོག་ཚུལ་དེ་འཐད་པའི་ ཕྱིར། འདོད་ན། དེའི་
ཚེ་བྱང་འཕགས་ཡོད་པར་ཐལ། འདོད་པའི་ཕྱིར། འདོད་ན། དེའི་ཚེ་དེ་ དང་རྒྱུད་གཅིག་པའི་
བྱང་འཕགས་ཡོད་པར་ཐལ། དེའི་ཚེ་བྱང་འཕགས་ ཡོད་པ་གང་ཞིག བྱང་འཕགས་དེ་དེ་དང་རྒྱུད་
གཅིག་པའི་བྱང་འཕགས་ཡིན་པའི་ ཕྱིར་ན་མ་ཁྱབ། མ་གྲུབ་ན། དེར་ཐལ། བདག་ཅག་གི་སྟོན་པ་དེ་བྱང་
འཕགས་དང་རྒྱུད་གཅིག་པའི་གང་ཟག་ཡིན་པའི་ཕྱིར། ཁྱབ་པ་རྟེན་འབྲེལ་གྱི་ཡིག་ཆར། གང་ཟག་
དེ་རྒྱུན་ཞུགས་དང་རྒྱུད་གཅིག་པའི་གང་ཟག་ཡིན་པའི་སྒྲུབ་བྱེད་ལས་ཤེས་ནུས་སོ། །དེའི་ཕྱིར་ཁྱི་རྒན་
རྒྱ་བོ་སེམས་ཅན་དམྱལ་བ་བ་དང་། རྒྱུན་མཐའ་བ་རྣམས་ ཀྱང༌། སངས་རྒྱས་པ་དུས་མཉམ་མོ། །
བྱས་པ་ལ་ཁོ་ན་རེ། རྒྱུན་མཐའ་བས་རྒྱུན་མཐའི་ཡེ་ཤེས་ཐོབ་པ་དང་། ཁྱི་རྒན་རྒྱུ་བོའི་རྒྱུ ན་
--
641



མཐའི་ཡེ་ཤེས་ཐོབ་པ་དུས་མཉམ་པར་ཐལ། དེས་རྣམ་མཁྱེན་ཐོབ་པ་དང་། ཁྱི་རྒན་རྒྱ་བོས་རྣམ་
མཁྱེ ད་ཐོབ་པ་དུས་མཉམ་པའི་ཕྱིར་ན་མ་ཁྱབ་བོ། །སྤྱི་དོན་ལས། བདག་ཅག་གི་སྟོན་པ་དང་རྒྱུད་
གཅིག་པའི་རི་དྭགས་རུ་རུའི་རྒྱུད་ཀྱི་ང་དེ་བདག་ཅག་གི་སྟོན་པའི་ང་ ཡིན་པ་ལྟར་གསུངས་ཀྱང་། རིགས་
པས་དཔྱད་ན། དེའི་རྒྱུད་ཀྱི་ང་དེ་བདག་ཅག་གི་སྟོན་པའི་ང་མ་ཡིན་པར་ཐལ། དེའི་རྒྱུད་ཀྱི་ང་དེ་དེ་
འདྲའི་རི་དྭགས་རུ་རུའི་ཚེ་འདིས་ཁྱད་པར་དུ་བྱས་པའི་ང་ཡིན་པའི་ཕྱིར། ཁྱབ་སྟེ། དེ་འདྲའི་རི་དྭགས་
རུ་རུའི་ང་དེ་དེའི་སྐྱེ་བ་སྔ་ཕྱི་ཐམས་ཅད་ལ་ཁྱ བ་བྱེད་འཇུག་པའི་ང་ཡིན་པའི་ བདག་ཅག་གི་སྟོན་པའི་་་་་་
ང་ཡིན་ཀྱང་། དེ་འདྲའི་རི་དྭགས་རུ་རུའི་རྒྱུད་ཀྱི་ང་དེ་ཁོ་རང་གི་སྟོན་པའི་ང་མ་ཡིན་པར་ཐལ། བདག་
ཅག་གི་སྟོན་པས་ང་དེ་ བདག་ཅག་གི་སྟོན་པ་ཡིན་པའི་ཕྱིར། དེར་ཐལ། ལོངས་སྐུའི་ང་དེ་ལོངས་སྐུ་
ཡིན་པའི་ཕྱིར། དེར་ཐལ། ལོངས་སྐུའི་ང་ཙམ་རེ་ལོངས་སྐུ་ཡིན་པའི་ཕྱིར་ན་མ་ཁྱབ། དེར་ཐལ།
དེ་ལྟར་དུ་སྤྱི་དོན་ལས་ གསུངས་པའི་ཕྱིར། ཞེས་བྱས་པ་ལ། འོ་ན། སྤྲུལ་སྐུའི་ང་ཙམ་དེ་སྤྲུལ་སྐུ་ཡིན་
པར་ཐལ། དམ་བཅའ་འཐད་པའི་ཕྱིར། འདོད་ན། མཆོག་གི་སྤྲུལ་སྐུའི་ང་ཙམ་དེ་མཆོག་གི་སྤྲུལ་སྐུ་
ཡིན་པར་ཐལ། འདོད་པའི་ཕྱིར། འདོད་ན། སྟོན་པ་ཤཱཀྱ་ཐུབ་པའི་ང་ཙམ་དེ་སྟོན་པ་ཤཱཀྱ་ཐུབ་པ་
ཡིན་པར་ཐལ། འདོད་པའི་ཕྱིར། འདོད་ན། དགེ་སློང་ ཡིན་པར་ཐལ། འདོད་པའི་ ཕྱིར།
འདོད་ན། དེའི་རྒྱུད་ཀྱི་ང་དེ་དགེ་སློང་ཡིན་པར་ཐལ། འདོད་པ་ གང་ཞིག དེའི་ང་ཙམ་སྟེ་དེའི་ རྒྱུད་
ཀྱི་ང་ལ་བྱེད་རིགས་པའི་ཕྱིར་ཏེ། དེ་ང་ཙམ་ཞེས་པའི་ཙམ་སྒྲས་དེའི་རྒྱུད་ཀྱི་ང་དེ་དེ་རང་རྒྱུད་གཅིག་པའི་
རི་དྭགས་རུ་རུའི་ང་དེ་སྟོན་པའི་ང་ ཡིན་པར་གཅོད་པའི་ཕྱིར། གོང་དུ་འདོད་ན། དེའི་རྒྱུད་ཀྱི་ང་ཆོས་
ཅན༔ དགེ་སློང་མ་ ཡིན་པར་ཐལ། དེའི་རྒྱུད་ཀྱི་ རྣམ་པར་ཤེས་པ་ཁྱོད་ཡིན་པའི་ཕྱིར། ཞེས་
འཕངས་ན། ལོངས་སྐུའི་ང་དེ་ཙམ་ལོངས་སྐུ་ཡིན། ཞེས་ཚིག་ཟིན་ལྟར་ཁས་ལེན་མི་ལེན་དཔྱད་པར་
བྱ འོ༑ ༑གལ་ཏེ། ལོངས་སྐུ་ང་ཙམ་ཆོས་ཅན། ལོངས་སྐུ་ཡིན་པར་ཐལ། ལོངས་སྐུའི་མཚན་གཞི་ཡིན་
པའི་ ཕྱིར། ཟེར་ན། ལོངས་སྐུའི་ཡིད་ཀྱི་རྣམ་པར་ཤེས་པ་ཆོས་ཅན། དེར་ཐལ། དེའི་ཕྱིར།
དེ་བཞིན་དུ། བདག་ཅག་གི་སྟོན་པའི་རྒྱུད་ཀྱི་ཡིད་ཀྱི་རྣམ་པར་ཤེས་པ་ཆོས་ཅན། བདག་ཅག་གི་སྟོན་
པ་ཡིན་པར་ཐལ། དེའི་མཚན་གཞི་ཡིན་པའི་ཕྱིར། འདོད་ན། མཆོག་གི་སྤྲུལ་སྐུ་ཡིན་པར་ཐལ།
འདོད་པའི་ ཕྱིར། འདོད་མི་ནུས་ཏེ། རྒྱ ན་གྱི་མཆོད་བརྗོད་ཀྱི་ཡུལ་དུ་གྱུར་པའི་ཡུམ་ ཡིན་པའི་ཕྱིར།
ཁྱབ་པ་སྐབས་དང་པོར་གསལ་ལོ།།
ཆོས་སྐུའི་སྤྱི་དོན་དུ་བདག་ཅག་གི་སྟོན་པ་མཆོག་གི་སྤྲུལ་སྐུ་མ་ཡིན་པར་གསུང་ཚུལ་ཡང་འདུག་པ་་་་
642



འོག་ཏུ་འཆད་དོ། །དེ་ བཞིན་དུ་བར་གྱི་སྣང་བ་སྐྱ་སངས་པ་ཆོས་ཅན། འདུས་མ་བྱས་ཀྱི་ནམ་མཁའ་
ཡིན་པར་ཐལ། དེའི་མཚན་གཞི་ཡིན་པའི་ཕྱིར། འདོད་ན། འདུས་མ་བྱས་ཡིན་པར་ཐལ་ལོ། ། །གོང་
དུ་མ་གྲུབ་ན། དྲང་ངེས་རྣམ་འབྱེད་དུ་གསལ་ལོ། །དེ་བཞིན་དུ། སྐྱེས་བུ་ལྷས་བྱིན་གྱིས་ང་ལ་
ཡང་ཚེ་འདིའི་ཁྱད་པར་དུ་བྱས་པའི་ང་དང༌། སྐྱེ་བ་སྔ་ཕྱི་ཐམས་ཅད་ལ་ཁྱབ་བྱེད་འཇུག་པའི་ང་ གཉིས་
ཡོད་པའི་ཕྱི་མ་ལ་དེ་དང་རྒྱུད་གཅིག་པའི་འགྲོ་བ་རིགས་དྲུག་གི་ང་ཅི་རིགས་ཡོད་པ་ལྟར་སེམས་ཅན་ཕལ་་
ཆེར་ལ་ང་ ལྟར་ཡོད་ པར་འདོད་དགོས་སོ། །སེམས་ཅན་ ཡིན་ན། ཁྱོད་ཀྱི་ང་དེ་ཁྱོད་ཀྱི་སྐྱེ་བ་སྔ་ཕྱི་ཐམས་
ཅད་ལ་ཁྱབ་བྱེད་དུ་འཇུག་པའི་ང་ ཡིན་པས་མ་ཁྱབ་སྟེ། ལོངས་སྐུའི་ངོ་བོར་འགྱུར་ངེས་ཀྱི་བྱང་སེམས་རྒྱུན་
མཐའ་བ་ལྟ་བུའི་ང་དེ་དེའི་སྐྱེ་བ་སྔ་མ་རྣམས་ལ་ཁྱབ་བྱེད་དུ་འཇུག་པའི་ང་ཡིན་ཀྱང་། ཕྱི་མ་རྣམས་ལ་
ཁྱབ་མེད་དུ་འཇུག་པའི་ང་མ་ཡིན་པའི་ཕྱིར། དེར་ཐལ། དེའི་སྐྱེ་བ་ཕྱི་མ་མེད་པའི་ཕྱིར། དེ་ བཞིན་དུ།
བདག་ཅག་གི་སྟོན་པའི་ང་དེ་དེའི་སྐུ་ཚེ་སྔ་མ་རྣམས་ལ་ཁྱབ་བྱེད་དུ་འཇུག་པའི་ང་ཡིན་པས། དེ་དང་
རྒྱུད་གཅིག་པའི་རུ་རུའི་ང་ ཡིན་ཅིང་། དེའི་ཐུགས་རྒྱུད་ཀྱི་ང་དེ་སྐུ་ཚེ་འདིས་ཁྱད་པར་དུ་བྱས་པའི་ང་ཡིན་་་
པས་རུ་རུའི་ང་མ་ཡིན་ནོ། ། འོ་ན། བདག་ཅག་གི་སྟོན་པའི་ང་དེ་སངས་འཕགས་དང་སེམས་ཅན་སུའི་
རྒྱུད་ཀྱིས་བསྡུས་པ་ཡིན་ཞེ་ན། དེ་སངས་འཕ གས་དང་སེམས་ཅན་གཉིས་ཀའི་རྒྱུད་ལ་ཡོད་པས་ སྟོན་པ་
དང་རྒྱུད་གཅིག་པའི་ གང་ཟག་གི་རྒྱུད་ཀྱིས་བསྡུས་ཞེས་བརྗོད་པ་ལས། བྱེ་བྲག་དེའི་རྒྱུད་ཀྱིས་བསྡུས་ཞེས་
མཐའ་ གཅོད་པ་དཀའ་བའི་ཕྱིར། ཡང་བདག་དང་ང་དང་ གང་ཟག་གསུམ་དོན་གཅིག་པས། ལོངས་སྐུའི་
ང་དེ་ ལོངས་སྐུའི་བདག་ཡིན་ཀྱང་། ལོངས་སྐུ་ཡིན་ན་ཁྱོད་ཀྱི་ང་དེ་ཁྱོད་ཀྱི་ བདག་ཡིན་པས་མ་ཁྱབ་སྟེ།
ངེས་པ་ལྔ་ལྡན་གྱི་གང་ཟག་གི་ང་དེ་དེའི་བདག་མ་ ཡིན་པའི་ཕྱིར། དེ་འདྲའི་གང་ཟག་གི་ང་ཆོས་ཅན།
ངེས་པ་ལྔ་ལྡན་གྱི་གང་ཟག་གི་བདག་མ་ཡིན་པར་ཐལ། ངེས་པ་ལྔ་ལྡན་གྱི་གང་ཟག་ གིས་བདག་མེད་
པ་ཡིན་པའི་ཕྱིར་ཏེ། གང་ཟག་གི་བདག་མེད་ཡིན་པའི་ཕྱིར། ཆོས་སྐུའི་སྤྱི་དོན་ལས། ཆོས་སྐུ་ལོངས་སྐུ་
རྫོགས་པ་ནི་སངས་འཕགས་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ། ཞེས་པ་ནས། ངོ་བོ་ཉིད་སྐུ་
ལ་ གཉིས་ལས། རང་བཞིན་རྣམ་དག་གི་ཆར་གྱུར་པ་ནི་སྟོང་ཉིད་མངོན་སུམ་དུ་རྟོགས་པའི་ཉན་རང་
བྱང་སེམས་རྣམས་ཀྱིས་ཀྱང་མངོན་སུམ་གྱི་ཡུལ་དུ་བྱེད་ནུས་ལ། གློ་བུར་རྣམ་དག་གི་ཆར་གྱུར་པ་ནི་
སངས་འཕགས་ཁོ་ནའི་མངོན་སུམ་ གྱི་སྤྱོད་ཡུལ་ཡིན་ཏེ། ཞེས་གསུངས་པ་ལྟར། ཅོས་སྐུ་ཡོངས་སུ་
རྫོགས་པའམ་ཆོས་སྐུ་ཐམས་ཅད་ནི་སངས་འཕགས་ ཁོ་ནའི་མངོན་སུམ་གྱི་སྤྱོད་ཡུལ་ཡིན་ཏེ། ཆོས་སྐུ་
ཡོངས་རྫོགས་མངོན་སུམ་དུ་རྟོགས་པ་ལ་གློ་བུར་རྣམ་དག་གི་ཆར་གྱུར་པའི་ངོ་བོ་ཉིད་སྐུ་དང་། ཡེ་ཤེས་
643



ཆོས་སྐུ་གཉིས་མངོན་སུམ་དུ་རྟོགས་དགོས་པའི་ཕྱིར། རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་་
སྐུ་ནི་ཐེག་པ་གསུམ་ཀའི་འཕགས་པའི་གང་ཟག་གི་མངོན་སུམ་གྱི་སྤྱོད་ཡུལ་ ཡིན། ལོངས་སྐུ་དེ་ས་ཐོབ་
པའི་བྱང་སེམས་ཐམས་ཅད་ཀྱི་མངོན་སུམ་གྱི་སྤྱོད་ཡུལ་དང༌། འཁོར་གྱི་བྱང་སེམས་ཀྱང་དེ་དང་འདྲ་
བར་ཡོད མཚན་གཞི་ནི་འོག་མིན་དུ་བཞུགས་པའི་ རྒྱལ་བ་རྡོ་རྗེ་འཆང་དང༌། རྒྱལ་བ་དབང་པོའི་་
ཏོག་ལྟ་བུའོ། །ཞེས་གསུངས།
རོལ་མཚོར་སངས་རྒྱས་ཀྱི་ གཟུགས་སྐུ་གཉིས་བྱང་འཕགས་ཀྱི་མངོན་སུམ་གྱི་སྤྱོད་ཡུལ་ཡིན་པས།
དེའི་མཚན་དཔེ་རྣམས་ཀྱང་བྱང་འཕགས་ཀྱི་མངོན་སུམ་གྱི་སྤྱོད་ཡུལ་ཡིན་པར་གསུངས་ཤིང༌། ཡང་དེའི་་
འོག་ཏུ་རོ་མི་ཞིམ་པར་སྣང་བའི་མཚན་བཟང་དེ། ཤེས་པ་ཡིན་པར་ གསུངས་པ་ཡང་། འདི་ལ་རོ་མི་ཞིམ་
པའང་རོ་མཆོག་སྣང་། ཞེས་པའི་མཚན་བཟང་དེ་ཤེས་པ་ཡིན་ཞེས་པའི་དོན་ ཡིན་པ་ལས། རོ་ཞིམ་པ་
རོ་ཞིམ་པར་སྣང་ བའི་མཚན་བཟང་ནི་མེད་དེ། ཡོད་ན། སངས་རྒྱས་ཀྱི་ལྗགས་ཤེས་ལ། རོ་མི་
ཞིམ་ པ་ཞིམ་པར་སྣང་དགོས་པ་ལས། དེ་ལྟར་མི་སྣང་བ་ཡང་། སྤྱི་དོན་རང་ལས་གསལ་ བར་གསུངས་
པའི་ཕྱིར། དེ་ལ་འགའ་རེས་དེ་ལྟར་མི་སྣང་ཡང་རོ་ཞིམ་ པ་རོ་མཆོག་ཏུ་སྣང༌། ། ཞེས་ཚིག་ལ་ཞིབ་
ཆ་ལོན་གྱིན་ཡང་ཡོད་འདུག དེ་ནི་ཡིག་ཆ་དང་འགལ་བས་མི་རིགས་པའི་ཕྱིར། འོ་ན། འདི་ལ་
རོ་མི་ཞིམ་པ་དང་རོ་མཆོག་སྣང༌། ཞེས་པའི་མཚན་བཟང་ཆོས་ཅན། ཁྱོད་མཚན་མངོན་སུམ་དུ་
རྟོ གས་པའི་བྱང་འཕགས་མེད་པར་ཐལ། ཁྱོད་ཡེ་ཤེས་ཆོས་སྐུ་ཡིན་པའི་ཕྱིར་ཏེ། ཁྱོད་སངས་རྒྱས་
འཕགས་པའི་རྒྱུད་ཀྱི་ཤེས་པ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། ཁྱོད་བྱང་འཕགས་
ཀྱི་མངོན་སུམ་ཀྱི་སྤྱོད་ཡུལ་ཡིན་པའི་ཕྱིར། དེར་ཐལ། སངས་རྒྱས་ཀྱི་མཚན་དཔེ་རྣམས་དེ་ལྟར་ཡིན་
པའི་ཕྱིར། ཟེར་ན་མ་ཁྱབ་སྟེ། སྤྱིར་སངས་རྒྱས་ཀྱི་མཚན་དཔེ་རྣམས་བྱང་འཕགས་ཀྱི་མངོན་སུམ་
གྱི་སྤྱོད་ཡུལ་ཡིན་ཀྱང་། མཚན་དཔེ་གང་རུང་ཡིན་ན་དེ་ཡིན་པས་མ་ཁྱབ་པའི་ཕྱིར། འོ་ན། འདི་ལ་
རོ་མི་ཞིམ་པའང་རོ་མཆོག་སྣང་། ཞེས་པའི་མཚན་བཟང་ལ་རོ་མི་ཞིམ་པ་རོ་ཞིམ་པར་སྣང་བའི་སངས་
རྒྱས་ཀྱི་ལྗགས་ཤེས་མི་འཇོག་ན། དེ་ལས་གཞན་གང་འཇོག་ཅེ་ན། རོལ་མཚོར། གང་ཟག་ཕལ་པའི་
ལྕེ་ཤེས་ལ་ མི་ཞིམ་པར་སྣང་བའི་རོ་དེ་སངས་འཕགས་ཀྱི་ལྗགས་ཤེས་ཀྱི་སྟེང་དུ་བཞག་པ་ན་ཐུགས་རྗེའི་་་་་
དབང་གིས་གནས་གྱུར་ནས་རོ་ཞིམ་པའི་མཆོག་ཏུ་སྣང་བའི་ལྗགས་ཤེས་དེ་བཞག་འདུག་ཀྱང་། དེ་ལ་ཡང་
ཞིབ་ཏུ་དཔྱད་ན། ཕལ་བའི་ལྕེ་ཤེས་ལ་མི་ཞིམ་པར་སྣང་བའི་རོ་དེ་སངས་རྒྱས་ཀྱི་ ལྗགས་ཤེས་ལ་ཞིམ་
པར་སྣང་ བར་ཐལ། འདོད་པའི་ཕྱིར། འདོད་ན། དེ་འདྲའི་ལྗགས་ཤེས་འཁྲུལ་ཤེས་ཡིན་པར་ཐལ། འདོད་
644



E
-
བ་ གང་ ཞིག་ དེ་འདྲའི་རོ་དེ་མི་ཞིམ་ པ་ཡིན་པའི་ཕྱིར། མ་གྲུབ་ན། རོ་མི་ཞིམ་པ་མེད་པར་ཐལ།
འདོད་པའི་ཕྱིར། གལ་ཏེ་དེ་འདྲའི་རོ་དེ་སངས་རྒྱས་ཀྱི་ལྗགས་ཤེས་ལ་ཞིམ་ པར་མི་སྣང་ཡང་། དེ་
ཞིམ་པར་གནས་གྱུར་པའི་རོ་དེ་སངས་རྒྱས་ཀྱི་ལྗགས་ཤེས་ལ་ཞིམ་པར་སྣང་ཟེར་ན། འོ་ན། དེ་ལྟར་
གནས་གྱུར་པའི་རོ་ཞིམ་པར་སྣང་བའི་ལྗགས་ཤེས་དེ་རོ་ཞིམ་ པ་ཞིམ་པར་སྣང་བའི་ཤེས་པ་ཡིན་པར་ཐལ། །
འདོད་པ་གང་ཞིག དེ་འདྲའི་རོ་དེ་རོ་ཞིམ་པར་ གནས་གྱུར་ཟིན་པའི་ཕྱིར། འདོད་ན། འདི་ལ་
རོ་མི་ཞིམ་པའང་རོ་མཆོག་སྣང་། ཞེས་པའི་མཚན་བཟང་དེ་ཡིན་ན། རོ་ཞིམ་ པ་ཞིམ་པར་སྣང་བའི་
ཤེས་པ་ཡིན་དགོས་པར་ཐལ། འདོད་པའི་ཕྱིར། འདོད་ན། འདི་ལ་རོ་མི་ཞིམ་པའང་ཞེས་སྨྲས་
པ་ལ་ དགོས་པ་མེད་ པར་ཐལ། སངས་འཕགས་ཀྱི་ཤེས་པ་ཡིན་ན། རོ་མི་ཞིམ་ པ་ཞིམ་ པ་དང་།
ཞིམ་ པ་ཞིམ་པར་སྣང་བའི་ཤེས་པ་ཡིན་དགོས་པའི་ཕྱིར། དོན་དུ་ཕལ་བའི་ལྕེ་ཤེས་ལ་ མི་ཞིམ་པར་སྣང་
བའི་རོ་དེ་རོ་མི་ཞིམ་པ་ཡིན་པས་ སངས་རྒྱས་ཀྱི་ལྗགས་ཤེས་ལ་ཡང་མི་ཞིམ་ པ་ ཁོ་ནར་སྣང་དགོས། ཞིམ་
པར་ གནས་གྱུར་ཟིན་པའི་རོ་དེ་ཡང་རོ་ཞིམ་ པ་ཡིན་པས་སངས་རྒྱས་ཀྱི་ལྗགས་ཤེས་ལ་ཡང་ཞིམ་པ་ཁོ་ནར་་
སྣང་བས། འདི་ལ་རོ་མི་ཞིམ་པའང་རོ་མཆོག་སྣང་། ཞེས་པའི་མཚན་བཟང་གི་མཚན་གཞི་འཇོག་
རྒྱུ་ཅུང་ཞིག་རྙེད་དཀའ་ བར་སྣང་ངོ། །སྤྱི་དོན་ལས། ལོངས་སྐུ་ཐེག་ཆེན་གྱི་ཆོས་གསུངས་པ་པོ་མ་
ཡིན་པར་ གསུངས་པའི་ཡིག་སྐྱོན་ནོ། །ངེས་པའི་ གཟུ གས་སྐུའི་ཡོན་ཏན་མ་ ཡིན་པར་གསུངས་པ་ཡང་
ཚིག་ཟིན་ལྟར་ཁས་ལེན་པ་དཀའ་འོ། །མཆོག་གི་སྤྲུལ་སྐུ་ནི་ལམ་མ་ཞུགས་ཀྱི་སོ་སྐྱེ་ལས་དག་ཡན་ཆད་
ཀྱི་ མངོན་སུམ་གྱི་སྤྱོད་ཡུལ་ཡིན་ལ།
མཚན་གཞི་ནི། བདག་ཅག་གི་སྟོན་པ་དང༌། རྒྱལ་བ་འོད་དཔག་མེད། རྒྱལ་བ་མི་འཁྲུགས་པ་ལྟ་
བུའོ། ཞེས་གསུངས། གལ་ཏེ། ཕྱི་མ་གཉིས་པོ་སྤྲུལ་སྐུ་མ་ ཡིན་པར་ཐལ། དེ་གཉིས་ལོངས་སྐུ་ཡིན་པའི་
ཕྱིར་ཏེ། དེ་གཉིས་ལོང་ས་སྐུར་བཤད་པའི་ཚད་ལྡན་གྱི་ གཞུང་ཡོད་པའི་ ཕྱིར་ན་མ་ཁྱ བ་བོ། དེར་ཐལ། ཐེག་
བསྡུས་ལས་དེ་ལྟར་བཤད་པའི་ཕྱིར། ཡང་དེ་རྣམས་སྤྲུལ་སྐུ་མ་ཡིན་པར་ཐལ། དེ་རྣམས་གཟུཊ་སྐུ་མ་ ཡིན་
པའི་ཕྱིར། དེ་རྣམས་ཀྱི་རྒྱུད་ལ་རྡུལ་ཕྲ་རབ་འ ཕ གས་པའི་ གཟུགས་མེད་པའི་ཕྱིར་ན་འགལ་ཁྱབ་སྟེ། སྤྲུལ་
སྐུ་དེ་རྣམས་ཡེ་ཤེས་ཆོས་སྐུ་གདུལ་བྱའི་སྣང་ངོར་གཟུགས་སྐུར་འཆར་བ་ཡིན་གྱི་སངས་རྒྱས་ཀྱི་ས་ན་བེམ་་་
པོ་ བསྡུས་པའི་ གཟུགས་མེད་པའི་ཕྱིར། འོ་ན། སངས་རྒྱས་ཀྱི་སྐུ་ལ་ཤ་ཁྲག་དང་རིང་བསྲེལ་འབྱུང་བ་
མེད་པར་ཐལ། སངས་རྒྱས་ལ་བེམ་པོ་བསྡུས་པའི་ གཟུགས་མེད་པའི་ཕྱིར་ན་མ་ཁྱབ་སྟེ། དེའི་ཤ་ཁྲག་
དང་རིང་བསྲེལ་རྣམས་ཀྱང་། ཡེ་ཤེས་ཆོས་སྐུ་ཉིད་གཟུགས་སུ་ཤར་བ་ཡིན་པའི་ཕྱིར་ཏེ། ། ལོངས་
་པ་ཡང་
645



སྐུའི་གཞལ་ཡས་ཁང་ཡང་ཡེ་ཤེས་རང་སྣང་ལས་གྲུབ་ན་སྐུའི་ཤ་ཁྲག་སོགས་དེ་ཡང་ལྟ་ཅི་སྨོས་པའི་ ཕྱིར།
ཡིག་ཆར། སངས་རྒྱས་ཀྱི་ས་ན་འབྱུང་བཞིས་བསྡུས་པའི་ གཟུགས་མེད་པར་ —སུངས་པ་ལ། ཁ་ཅིག དེ་
ན་འབྱུང་བཞིས་བསྡུས་པའི་ གཟུགས་ཡོད་པར་ཐལ། དེ་ན་འབྱུང་བཞི་ཡོད་པའི་ ཕྱིར། དེར་ཐལ།
དེས་ན་ཆུ་ཡི་ཁམས་ཡོད་པ་གང་ཞིག གཟུགས་ཅན་ གང་ཆུའི་ཁམས་དང་ལྡན་ན། འབྱུང་བ་གཞན་
གསུམ་དང་ཡང་ལྡན་དགོས་པའི་ཕྱིར། དང་པོ་གྲུབ་སྟེ། ། དེ་ན་ཤ་ཁྲག་དང་བདུད་རྩི་ལ་ སོགས་
བརླན་ཞིང་གཤེར་བ་ཡོད་པ་གང་ཞིག བརླན་ཞིང་གཤེར་བ་ཡིན་ན་ཆུ་ཡིན་དགོས་པའི་ ཕྱིར་ཟེར་ན།
སངས་རྒྱས་ཀྱི་ས་ན་འབྱུང་བཞི་མེད་པར་གསུངས་པ་བེམ་པོས་བསྡུས་པའི་འབྱུང་ བཞི་མེད་པའི་དོན་་་་་་་
ཡིན། ཞེས་ལན་འདེབས་དགོས་སམ་སྙམ་མོ། །འོ་ན་ཡེ་ཤེས་ཆོས་སྐུར་གཟུགས་སྐུར་སྣང་བའི་ གདུལ་
བྱའི་དབང་ཤེས་དེ་ལོག་ཤེས་ཡིན་པར་ཐལ། དེ་ལ་དེར་སྣང་བ་གང་ཞིག ཡེ་ཤེས་ཆོས་སྐུ་གཟུགས་
སྐུ་མ་ ཡིན་པའི་ཕྱིར་ཟེར་ན། དེ་ལ་དེ་གཟུགས་སྐུར་སྣང་ཡང་གཟུགས་སྐུ་ཡིན་པར་མི་སྣང་ཞེས་ཟེར་
དགོས་སམ། ཡང་ན་འཁྲུལ་ཤེས་ཡིན་ཀྱང་། ལོག་ཤེས་མ་ཡིན་ཞེས་བྱས་ ཀྱང་ཆོག་ སྟེ། ལུགས་
འདིར་སེམས་ཅན་གྱི་རྒྱུད་ཀྱི་དབང་ཤེས་ལ་གཟུགས་ཕྱི་རོལ་གྱི་དོན་དུ་གྲུབ་པར་སྣང་བའི་ཕྱིར།
དེ་ལ་ཁ་ཅིག ཡེ་ཤེས་ཆོས་སྐུ་ཆོས་ཅན། གདུལ་བྱའི་མིག་ཤེས་ཀྱི་སྣང་ཡུལ་ ཡིན་པར་ཐལ།
དེ་ལ་སྣང་བའི་ཕྱིར། དེར་ཐལ། དེ་ལ་གཟུགས་སྐུར་སྣང་བའི་ཕྱིར་ན་མ་ཁྱབ། ཁྱབ་པར་ཐལ། གདུལ་
བྱའི་མིག་ཤེས་ལ་ཟླ་གཅིག་ཟླ་གཉིས་སུ་སྣང་བ་ཟླ་གཅིག་སྣང་དགོས་པ་གང་ཞིག གངས་རི་སྔོན་པོར་
སྣང་ན་ཡང་། གངས་རི་སྣང་དགོས་པའི་ཕྱིར་ན་མི་མཚུངས་སོ། །ཡང་དགེ་སློང་ལྷས་བྱིན་ཆོས་ཅན།
གདུལ་བྱ་ལས་དག་ཡིན་པར་ཐལ། མཆོག་གི་སྤྲུལ་སྐུ་མངོན་སུམ་དུ་མཐོང་བའི་གང་ཟག་ཡིན་པའི་
ཕྱིར། འདོད་མི་ནུས་ཏེ། དེས་དེ་ བཞིན་ གཤེགས་པའི་སྐུ་ལ་ངན་སེམས་ཀྱིས་ཁྲག་ཕྱུང་བའི་མཚམས་
མེད་ཀྱི་ལས་བསགས་པའི་གང་ཟག་གང་ཞིག དེ་འདྲའི་ ལས་དེ་མ་དག་པའི་ལས་ཡིན་པའི་ཕྱིར་ན་མ་
ཁྱབ་སྟེ། གདུལ་བྱ་ལས་ད ག་ཅེས་པ་ནི། མཆོག་གི་སྤྲུལ་སྐུ་དངོས་སུ་མཐོང་བ་ལ་གེགས་བྱེད་ཀྱི་
ལས་སྒྲིབ་དག་པ་ལ་བྱེད་ཀྱི། ཚད་མེད་སོགས་མ་དག་པའི་ལས་གང་ཡང་རུང་བ་དང་ལྡན་པ་ལ་ མི་བྱེད་
པའི་ཕྱིར། ཞེས་བརྗོད་ན་ཅིར་འ གྱུར་ སྙམ་མོ། །ཡང་ བདག་ཅག་གི་སྟོན་པ་ཆོས་ཅན། མཆོག་
གི་སྤྲུལ་སྐུ་མ་ ཡིན་པར་ཐལ། བདག་ཅག་གི་སྟོན་པའི་ལོངས་སྐུ་དེ་ཁྱོད་ཡིན་པའི་ཕྱིར་ཟེར་ན། དེ་
འདྲའི་སྒྲུབ་བྱེད་ཆོས་སྐུ་སྤྱི་དོན་དུ་གསལ་ བར་འཁོད་འདུག་པས། དེ་ལ་ཁྱབ་མེད་ཀྱི་ལན་འདེབས་པ་ལས་
འོས་མ་ མཆིས་ཏེ། དེ་མཆོག་གི་སྤྲུལ་སྐུ་ཡིན་པ་ནི་ཡིག་ཆ་མང་པོར་འཁོད་འདུག་པའི་ཕྱིར། བྱས་
646



པ་ལ། འོ་ན། བདག་ཅག་གི་སྟོན་པ་ཆོས་ཅན། མཆོག་གི་སྤྲུལ་སྐུ་རྒྱུད་ཀྱིས་བསྡུས་པ་ཡིན་པར་ཐལ།
མཆོག་གི་སྤྲུལ་སྐུ་ཡིན་པའི་ཕྱིར། འདོད་མི་ནུས་ཏེ། ཁྱོད་ལོངས་སྐུའི་རྒྱུད་ལ་ཡོད་པའི་ཕྱིར་ཏེ།
ལོངས་སྐུའི་རྒྱུད་ལ་ཁྱོད་ཡོད་པའི་ཕྱིར་ན་མ་ཁྱབ། དེར་ཐལ། ལོངས་སྐུ་དེ་ཁྱོད་ཡིན་པའི་ཕྱིར། ཡང་ .
དེ་ཆོས་ཅན། ཁྱོད་ཡིན་ན་མཆོག་གི་སྤྲུལ་སྐུ་ཡིན་དགོས་པ་དང་། ཁྱོད་ཡིན་ན་མ་ ཡིན་དགོས་པར་
ཐལ། ཁྱོད་དེ་དང་དེ་མ་ ཡིན་པའི་ཕྱིར་ན་ཡང་མ་ཁྱབ། འོ་ན་བདག་ཅག་གི་སྟོན་པའི་ལོངས་སྐུ་ཆོས་
ཅན། བདག་ཅག་ལ་ཆོས་སྟོན་པ་པོ་ཡིན་པར་ཐལ། བདག་ཅག་གི་སྟོན་པ་ཡིན་པའི་ཕྱིར། རྟགས་
ཁས། འདོད་ན། བདག་ཅག་རྣམས་དེའི་འཁོར་དུ་འབྱུང་བའི་གདུལ་བྱ་ཡིན་པར་ཐལ། འདོད་
པའི་ཕྱིར། རྩ་བར་མ་ཁྱབ། བྱས་པ་ལ་ཁོ་ན་རེ། དེ་བདག་ཅག་ལ་ཆོས་སྟོན་པ་པོ་ཡིན་པར་ཐལ།
དེས་བདག་ཅག་གི་སྟོན་པ་ཤཱཀྱ་ཐུབ་པར་སྤྲུལ་ནས་བདག་ཅག་རྣམས་ལ་ཆོས་སྟོན་པའི་ཕྱིར་ན་མ་ཁྱབ་སྟེ།
འོ་ན། ལོངས་སྐུ་དེ་ཉན་རང་ལ་ཆོས་སྟོན་པ་པོ་ཡིན་པར་ཐལ། དེ་དེར་སྤྲུལ་ནས་ཉན་རང་ལ་ཆོས་
སྟོན་པའི་ཕྱིར། ཁྱབ་པ་ཁས། ་ ཡང་ཆོས་སྐུ་སྤྱི་དོན་ལས། བདག་ཅག་གི་སྟོན་པ་དང་དུས་མཉམ་
དུ་གྱུར་པའི་ བདག་ཅག་གི་སྟོན་པའི་སྐུ་ཡིན་ན་བདག་ཅག་གི་སྟོན་པ་ཡིན་དགོས་པའི་ཕྱིར་དང་། དེའི་
འོག་ཏུ་ཡང་བདག་ཅག་གིས་སྟོན་པའི་ལོངས་སྐུ་དང་དངོས་རྒྱུ་ཚོགས་པ་ཚར་གཅིག་ལ་རག་ལས་ཀྱི་འབྲེལ་
གྲུབ་ཀྱི་སྤྲུལ་སྐུ་དང༌། དྲི་ཟའི་རྒྱལ་པོ་འདུལ་བའི་ཕྱིར་དུ་པི་ཝང་མཁན་གྱི་གཟུགས་སྤྲུལ་གྱི་སྤྲུལ་སྐུར་
གཉིས་པོ་དེ་བདག་ཅག་གི་སྟོན་པ་དང་དུས་མཉམ་དུ་གྱུར་པའི་བདག་ཅག་གི་སྟོན་པའི་སྤྲུལ་སྐུ་མ་ཡིན་་་་་
པར་ གསུངས་པས་ཀྱང་། དེའི་སྤྲུལ་སྐུ་ཡིན་ན། དེས་བདག་རྐྱེན་བྱས་པ་ལས་བྱུང་བའི་སྤྲུལ་སྐུ་
ཡིན་དགོས་པར་ཤུགས་ལ་འཕངས་པའི་ཕྱིར། ཡང་དེའི་འོག་ཏུ། སྤྲུལ་སྐུ་དེ་རྣམས་བདག་ཅག་གི་སྟོན་
པ་དང་དུས་མཉམ་དུ་གྱུར་པའི་བདག་ཅག་གི་སྟོན་པའི་དང་པོར་འོག་མིན་དུ་ལོངས་སྐུ་མངོན་དུ་བྱས་ཏེ་་་
ཆོས་ཉིད་ལ་མཉམ་པར་བཞག་བཞིན་པའི་ངང་ནས་འཛམ་ གླིང་བྱེ་བ་ཕྲག་བརྒྱར་མཆོག་གི་སྤྲུལ་སྐུ་བྱེ་བ་་་
འབུམ་ཐེར་༢༡འགྱེད་ནུས་ཤིང་འགྱེད་པར་བྱེད་པ་ཡིན་པའི་ཕྱིར། ཞེས་གསུངས་འདུག་པ་ཡང་། ཚིག་
ཟིན་ལྟར་ཁས་ལེན་ནུས་པ་དཀའ་སྟེ། སྤྲུལ་སྐུ་དེ་གཉིས་དེ་འདྲའི་ལོངས་སྐུས་སྤྲུལ་པའི་མཆོག་གི་སྤྲུལ་
སྐུ་མ་ཡིན་པར་མ་ཟད། སྤྲུལ་སྐུ་དང་པོ་འདི་ནི་དེ་འདྲའི་ལོངས་སྐུ་དང་དུས་མཉམ་དུ་གྲུབ་པའི་ ཕྱིར།
འོ་ན་བདག་ཅག་གི་སྟོན་པ་དང་དུས་མཉམ་དུ་གྱུར་པའི་བདག་ཅག་གི་སྟོན་པའི་སྤྲུལ་སྐུ་ཞེས་་་་་་་་
གསུངས་ཏེ། བདག་ཅག་གི་སྟོན་པ་དང་དུས་མཉམ་དུ་གྱུར་པའི་ བདག་ཅག་གི་སྟོན་པ་ཞིག་ཡོད་པས་
དེའི་སྤྲུལ་སྐུ་ལ་ངོས་འཛིན་པ་ཡིན་པས། དེ་ཡིན་ན། བདག་ཅག་གི་སྟོན་པ་དང་དུས་མཉམ་ཡིན་ མི་དགོས་་
647



པའི་ཕྱིར་ཟེར་ན། འོ་ན་པི་ཝང་མཁན་གྱི་གཟུགས་སྤྲུལ་ གྱི་དེ་བཞིན་གཤེགས་པ་དེ། བདག་ཅག་གི་སྟོན་པ་
དང་དུས་མཉམ་དུ་གྱུར་པའི་བདག་ཅག་གི་སྟོན་པའི་སྤྲུལ་སྐུར་ཁས་ལེན་རི གས་པར་ཐལ། བདག་ཅག་
གི་སྟོན་པ་དང་དུས་མཉམ་དུ་གྱུར་པའི་ བདག་ཅག་གི་སྟོན་བ་ཡོད་པ་གང་ཞིག དེ་དེའི་སྤྲུལ་སྐུ་ཡིན་པ་ལ་
འགལ་བ་མེད་པའི་ཕྱིར། འདོད་ན་འགལ་ལོ། །འདིའི་སྐབས་ཀྱི་ བདག་ཅག་གི་སྟོན་པ་དེ་བདག་ཅག་
གི་སྟོན་པའི་ ལོངས་སྐུ་ལ་བྱེད་པའི་སྐྱོན་མེད་དོ། །ཞེ་ན། འོ་ན། སྤྲུལ་སྐུ་དེ་གཉིས་བདག་ཅག་གི་སྟོན་པ་
དང་དུས་མཉམ་དུ་གྱུར་པའི་བདག་ཅག་གི་སྟོན་པའི་སྤྲུལ་སྐུ་ཁས་ལེན་རིགས་པར་ཐལ། ཇི་འདྲའི་ལོངས་
སྐུ་དང་དུས་མཉམ་དུ་གྱུར་པའི་ལོངས་སྐུ་ཡོད་པ་གང་ཞིག དེ་དེའི་སྤྲུལ་སྐུ་ཡིན་པ་ལ་ཡང་འགལ་བ་
མེད་པའི་ཕྱིར། འདོད་ན་འགལ་ལོ། །མདོར་ན། ཆོས་སྐུའི་སྤྱི་དོན་གྱི་སྒྲུབ་བྱེད་དེ་རྣམས་ཚིག་
དོན་ཟབ་ཅིང་བརླིང་ཆེ་བའམ། ཡང་ན། ཡིག་སྐྱོན་ཆེན་པོ་ཞིག་བྱུང་བ་གང་རུང་ལ་བརྟེན་ཤིན་ཏུ་
གོ་དཀའ་ བར་འདུག་པས་ཚིག་ཟིན་ལྟར་ཁས་ལེན་ཐུབ་མིན་ལེགས་པར་དཔྱད་པར་བྱའོ། །འདིར་ནི་རང་
གར་སྒྲུབ་བྱེད་ཙམ་ བཀོད་པ་ལས། འཐད་མི་འཐད་ཀྱི་མཐའ་བཅད་པ་ནི་མ་ ཡིན་ནོ། །གཟོ་བོ་དང་
སྐྱེ་བ་སྤྲུལ་སྐུ་ནི། གདུལ་བྱ་འདུལ་བའི་དུས་ལ་བབས་པ་ན། གང་ལ་ གང་འདུལ་གྱི་སྐུ་སྣ་ཚོགས་སུ་
སྣང་ བའི་སྒོ་ནས་གདུལ་བྱའི་དོན་སྒྲུབ་པ་ཡིན་ནོ། །གཟོ་བོ་དང་སྤྲུལ་སྐུའི་མཚན་གཞི་ནི། རྒྱལ་བུ་
གཞོན་ནུ་དོན་འགྲུབ་དང་། པི་ཝང་མཁན་གྱི་ གཟུགས་སུ་སྤྲུལ་པའི་དེ་བཞིན་གཤེགས་པ་དང་། སྤྲུལ་
པའི་ བཟོ་བོ་བི་ཤྭ་ཀརྨ་དང་ཚེ་ལོ་བཅུའི་དུས་ཀྱི་རྗེ་བཙུན་བྱམས་པའི་སྤྲུལ་སྐུ་ལྟ་བུའོ། །སྐྱེ་བ་སྤྲུལ་སྐུའི་
མཚན་གཞི་ནི། བདག་ཅག་གི་སྟོན་པ་དང་ཐུགས་རྒྱུད་གཅིག་པའི་དབང་དུ་བྱ༌ན་བྲམ་ཟེ་ཁྱེའུ་བླ་མ་
དང༌། ལྷའི་བུ་དམ་པ་ཏོག་དཀར་ལ་སོགས་པའོ། །སངས་རྒྱས་བྱམས་པའི་དབང་དུ་བྱས་ན། རྒྱན་
རྩོམ་པ་པོའི་རྗེ་བཙུན་བྱ མས་པ་དང༌། རྒྱལ་པོ་ཚངས་རབ་ཀྱི་སྲས་གཞོན་ནུ་སྐེ་རགས་ ཅན་ལ་ སོགས་
པའོ། །གཞན་ཡང་། སྐྱེ་བ་སྤྲུལ་སྐུ་ལ་སངས་རྒྱས་ཉིད་མི་དང་དུད་འགྲོ། བྱ་དང་རི་དྭགས་སོགས་
དང༌། གཟིངས་ དང་ཟམ་ པ། ཆུ་དང་ལྗོན་ཤིང་ལ་སོགས་པ་རྣམ་པ་སྣ་ཚོགས་སུ་སྤྲུལ་ནས་གདུལ་
བྱ་སོ་སོར་གང་ལ་ གང་འདོད་པའི་རེ་བ་ཡོངས་སུ་སྐོང་བར་ཡང་མཛད་དེ། རྒྱན་རྩ་བ་ལས། རྒྱུད་ནི་
ཡོངས་སུ་སྨིན་གྱུར: ནས། ཞེས་གསུངས་པའི་ཕྱིར། འདུལ་བའི་དུས་ལ་མ་བབས་ན་དེ་ལྟར་མི་མཛད་
དེ། དཔེར་ན། ལྷ་རྣམས་ཀྱིས་གོས་རྒྱན་མཚོར་བཅུག་སྟེ། སྤུག་པ་ལས་ཆར་བབས་པ་ན། ས་
བོན་རུལ་ བ་ལ་སོགས་ལ་མྱུ་གུ་མི་སྐྱེ་ཞིང་། མ་རུལ་བ་ལ་མྱུ་གུ་སྐྱེ་བ་ལྟར། དགེ་རྩ་མ་བསགས་པའི་སྐལ་
མེད་ལོག་ལྟ་བུ་ནི། སངས་རྒྱས་འཇིག་རྟེན་དུ་དངོས་སུ་བྱོན་ཀྱང་ཆོས་ཉན་པའི་སྐལ་བ་མེད་པའི་ཕྱིར་ཏེ།
648



རྒྱུན་ལས་ལྷ་ཡི་རྒྱལ་པོས་ཆར་ཕབ་ཀྱང་། ཞེས་སོགས་གསུངས་པའི་ཕྱིར། དེ་ནས་མཆོག་གི་
སྤྲུལ་སྐུ་ནི་སོ་སྐྱེ་ལས་དག་ཡན་ཆད་དང་། སྐྱེ་བ་སྤྲུལ་སྐུ་ནི་ལས་མ་དག་ཀྱང་སྨོན་ལམ་ དང་དགེ་བའི་རྩིས་
བ་རྒྱ་ཆེན་པོ་ བསགས་པ་རྣམས་ལ་མངོན་སུམ་དུ་སྣང་ཞིང་། དགེ་རྩ་མ་བསགས་པའི་ལྟ་ཉན་རྣམས་ལ་ནི་
སངས་རྒྱས་ཀྱི་ སྐུ་དངོས་སུ་སྣང་བ་ལྟ་ཞོག སྐྱེ་བ་སྤྲུལ་སྐུ་ཙམ་ཡང་མི་སྣང་བའི་ཕྱིར་ཏེ། གདུལ་བྱའི་་
དུས་ལ་མ་བབས་ པའི་ ཕྱིར། གལ་ཏེ་དེ་ལ་སྐྱེ་བ་སྤྲུལ་སྐུ་དངོས་སུ་སྣང་བར་ཐལ། སངས་རྒྱས་ཀྱི་སྤྲུལ་
པའི་ཟིན་དང་ཟམ་པ་སོགས་དངོས་སུ་མཐོང་བའི་ཕྱིར་ཟེར་ན། རྟགས་མ་གྲུབ་ཏེ། དེས་དེ་མཐོང་
བའི་སྐལ་བ་མེད་པའི་ཕྱིར། དེ་དག་དངོས་སུ་མཐོང་ན་སྐྱེ་བ་སྤྲུལ་སྐུ་དངོས་སུ་མཐོང་བས་ཁྱབ་ན་ནི་སྐྱེ་བ་
སྤྲུལ་སྐུ་དངོས་སུ་མཐོང་བ་ལ། དེ་དང་དེ་སྐྱེ་བ་སྤྲུལ་སྐུ་ཡིན་་པར་མཐོང་དགོས་པར་ གྱུར་ལ། དེ་ལྟར་
ན་སྐྱེ་བ་སྤྲུལ་སྐུའི་སྐུ་དངོས་ཀྱི་གདུལ་བྱ་ཕལ་ཆེར་གྱིས་ཀྱང་སྐྱེ་བ་སྤྲུལ་སྐུ་མཐོང་དཀའ་བའི་ཕྱིར་ཏེ་དེ་་་་་་
དང་དེ་སྐྱེ་བ་སྤྲུལ་སྐུ་ཡིན་པར་ཤེས་པ་ལ་མངོན་ཤེས་དང་རིགས་ཤེས་གང་རུང་ཞིག་ དང་ལྡན་ད་གོས་པའི་་་
ཕྱིར། འདིར་མ་ཟད། སྐྱེ་བ་སྤྲུལ་སྐུའི་ཆེད་དུ་བྱ་བའི་ གདུལ་བྱས་ ཀྱང་དེ་དང་དེ་སྐྱེ་བ་སྤྲུལ་སྐུ་ཡིན་པར་
མཐོང་བ་ལ་དེ་སངས་རྒྱས་སུ་མཐོང་དགོས་པ་ལས་མི་མཐོང་བའི་ཕྱིར། མ་གྲུབ་ན། གདུལ་བྱ་འགའ་ཞིག་
ལ༑ སངས་རྒྱས་ཀྱི་སྐུ་དངོས་སུ་སྣང་བའི་སྒོ་ནས་དོན་མཛད་། འགའ་ཞིག་ལ་དངོས་སུ་མི་སྣང་བའི་སྒོ་ནས་
དོན་མཛད་པར་ གསུངས་པ་དང་། སྐྱེ་བ་སྤྲུལ་སྐུ་རྣམས་ཀྱིས་གང་ལ་གང་འདུལ་གྱི་སྐུའི་རྣམ་བར་ བསྟན་
ན་དོན་མཛད་པར་གསུངས་པ་དང་། གདུལ་བྱ་ཐུན་མོང་བའི་ངོར་རྗེ་བཙུན་བྱམས་མགོན་སངས་རྒྱས་མ་་་
ཡིན་པར་གསུངས་པ་རྣམས་དང་ཡང་འགའ་བའི་ཕྱིར། སྤྱི་དོན་ལས་སྤྲུལ་སྐུ་ཡིན་ན། སངས་རྒྱས་ཀྱི་
སྤྲུལ་སྐུ་ཡིན་པས་མ་ཁྱབ་པར་ གསུངས་ ཀྱང་། སྤྱི་དོན་རོལ་མཚོ། མཐའ་དཔྱོད། དོན་བདུན་ཅུ་
རྣམས་ ལས་སྤྲུལ་སྐུ་དང་སངས་རྒྱས་ཀྱི་སྤྲུལ་སྐུ་དང་སངས་རྒྱས་ཀྱི་སྐུ་གཉིས་ཁྱད་མེད་དུ་གསུངས་པ་འཐད་
དེ༑ གཞན་དུ་ན། གང་ཟག་གང་ཡང་རུང་བའི་སྤྲུལ་སྐུ་ཡིན་ན། སྤྲུལ་སྐུ་ཡིན་པས་ཁྱ བ་པ་ཁས་ལེན་
དགོས་པར་ འགྱུར་བས་སྤྲུལ་སྐུའི་ས་མཚམས་ཀྱང་འཇོག་པར་དཀའ་བའི་ཕྱིར། །
ཡང་ཆོས་སྐུའི་སྤྱི་དོན་དུ། སངས་རྒྱས་ཀྱི་སྤྲུལ་པའི་ གཟིངས་དང་ཟམ་པ་སོགས་སངས་རྒྱས་ཀྱི་
སྤྲུལ་པ་ཡིན་ཀྱང་། སངས་རྒྱས་ཀྱི་སྤྲུལ་སྐུ་མ་ཡིན་པར་ གསུངས་པ་ནི། སྤྱི་མཐའ་ གཞན་གཉིས་སུ།
སངས་རྒྱས་ཀྱི་སྤྲུལ་པ་ཡིན་ན། དེའི་སྤྲུལ་སྐུ་ཡིན་པས་ བྱ བ་པའི་ཤེས་བྱེད་དུ། མདོ་སྡེ་རྒྱན་ལས་
ལུང་དྲངས་པར་མ་ཟད། སྒྲུབ་བྱེད་ ཀྱང་གསལ་བར་ འགོད་འདུག་པ་དེའི་སྔར་སོང་ངོ་། །འོན་ཀྱང་།
ཡིག་ཆ་ཕན་ཚུན་འགལ་མེད་དུ་ཁས་ལེན་དགོས་པའི། ཆོས་སྐུ་སྤྱི་དོན་དུ་དེ་ལྟར་གསུངས་པ་ནི། སངས་
-
-
642



，
་།
རྒྱས་ཀྱི་སྤྲུལ་པ་ཞེས་པ་ལ་ས་མཐའ་ཡོད་པའི་དབང་དུ་བྱས་ཞེས་སྨྲ་དགོས་སམ་སྙམ་སྟེ། སངས་རྒྱས་ཀྱི་
སྤྲུལ་པའི་ གཟིངས་དང་ཟམ་པ་སོགས་ལ། སངས་རྒྱས་རང་ཉིད་དེ་ར་སྤྲུལ་པ་དང༌། ཕྱི་རོལ་གྱི་དངོས་
པོ་ གཞན་དེ་དང་དེར་སྤྲུལ་པ་གཉིས་ཡོད་པའི་སྔ་མ་དེ་སངས་རྒྱས་ཀྱི་སྤྲུལ་པ་དང༌། སྤྲུལ་སྐུ་གཉིས་ཀ་
ཡིན་ཅིང་། ཕྱི་མ་དེ་ནི་སངས་རྒྱས་ཀྱི་སྤྲུལ་པ་ཡིན་ཀྱང་། སངས་རྒྱས་ཀྱི་སྔ་མ་ས་དང་སྤྲུལ་སྐུ་གང་
ཡང་མ་ཡིན་ཞེས་བརྗོད་དགོས་སམ་སྙམ་སྟེ། གཞན་དུ་ན། ཡིག་ཆ་ཕན་ཚུན་དུ་འགལ་འདུ་ཤ་སྟག་
ཏུ་མཐོང་ནས། རང་གི་རང་ཉིད་གུ་དོག་གི་རྭ་བར་ བཅུག་སྟེ། སེམས་ངལ་ཆེ་བ་ལས་མ་འདས་
སོ༑ ]ཡང་སྟོན་པ་དུད་འགྲོར་སྤྲུལ་པའི་དུད་འགྲོ་དེ་དུད་འགྲོ་ཡིན་པར་ཐལ། དེ་མིར་སྤྲུལ་པའི་མི་
དེ་མི་ཡིན་པའི་ཕྱིར་ན་མ་ཁྱ བ་སྟེ། དུད་འགྲོ་དང་སངས་རྒྱས་ཀྱི་གཞི་མཐུན་ཡོད་པར་ཐལ། མི་དང་
སངས་རྒྱས་ཀྱི་ གཞི་མཐུན་ཡོད་པའི་ཕྱིར། ཁྱབ་པ་འགྲིག འོ་ན། དེ་ཆུར་སྤྲུལ་པའི་ཆུ་དང༌། དེ་
གཟིངས་དང་ཟམ་པ་སོགས་སུ་སྤྲུལ་པའི་ གཟིངས་དང་ཟམ་པ་སོགས་ཀྱང་དེ་དང་དེ་ཡིན་པར་ཐལ།
འདོད་པའི་ཕྱིར། འདོད་ན། འགལ་ལོ། །ཡང་སྟོན་པས་མིར་སྤྲུལ་པའི་མི་དེ་སངས་རྒྱས་ཀྱི་སྤྲུལ་པ་
མ་ཡིན་པར་ཐལ། དེས་དུད་འགྲོ་མིར་སྤྲུལ་པའི་མི་དེ་སངས་རྒྱས་ཀྱི་སྤྲུལ་པ་མ་ཡིན་པའི་ཕྱིར་ན་མ་ཁྱབ་
པོ། །ཡང་ཆོས་སྐུ་སྤྱི་དོན་ལས། བདག་ཅག་གི་སྟོན་པས་སྤྲུལ་པའི་རི་དྭགས་རུ་རུའི་ དང་དེས་སྤྲུལ་
པའི་དུད་འགྲོ་སོགས་སྐྱེ་བ་སྤྲུལ་སྐུ་ཡིན་པར་ གསུངས་ ཀྱང་། སྐྱེ་བ་སྤྲུལ་སྐུའི་མཚན་གཞི་འཇོག་པའི་ཚེ།
སྤྱི་དོན་དང་མཐའ་དཔྱོད་གཉིས་ཀར་སྟོན་པས་བྱ་རི་དྭགས་སོགས་སུ་སྤྲུལ་པའི་སྤྲུལ་བ་ལྟ་བུ་ཞེས་དང༌།
རོལ་མཚོར། དེ་བཞིན་གཤེགས་པ་རི་དྭགས་རུ་རུའི་སྤྲུལ་པའི་སྤྲུལ་བ་ལྟ་བུ། ཞེས་གསུངས་པ་དང༌།
དེར་མ་ཟད། དེ་བཞིན་གཤེགས་པ་ཆུ་དང་ཟམ་པ་སོགས་སུ་སྤྲུལ་པའི་སྤྲུལ་བ་ཡང་སྐྱེ་བ་སྤྲུལ་སྐུ་ཡིན་པར་
མདོ་སྡེ་རྒྱན་གྱི་ལུང་ཁུངས་དང་བཅས་ཏེ་སྒྲུབ་འདུག་པས། གོང་གི་སྤྱི་དོན་གྱི་དོན་ཡང་འདི་དག་ལ་
དགོངས་སམ་སྙམ་མོ། །རིགས་པས་ཀྱང་། སྟོན་པ་ཆུ་དང་བྱ་རི་དྭགས་སོགས་སུ་སྤྲུལ་པའི་སྤྲུལ་བ་དང་།
སྟོན་པས་དེ་རྣམས་སུ་སྤྲུལ་པའི་སྤྲུལ་བ་ནི། སྟོན་པ་རང་ཉིད་སྤྲུལ་གཞིར་སོང་བ་ཡིན་པས་སངས་རྒྱས་ཀྱི་
སྐུ་ཡིན་ལ། སྟོན་པས་སྤྲུལ་པའི་ཆུ་དང་བྱ་རི་དྭགས་སོགས་ལ་ཕྱི་རོལ་གྱི་གཟུགས་ཅན་སྤྲུལ་གཞིར་སོང་
བའང་ཡོད་པའི་སངས་རྒྱས་ཀྱི་སྐུ་དེ་ཡིན་པའི་ངེས་པ་མེད་པའི་ཕྱིར། བྱས་པ་ལ་ཁོ་ན་རེ། སྟོན་པས་རྡེའུ་
ཤིང་རི་བོང་དུ་སྤྲུལ་པའི་སྤྲུལ་བ་དང་དུད་འགྲོ་མིར་སྤྲུལ་པའི་སྤྲུལ་བ་སོགས་ཡོད་དམ་མེད། ཡོད་ན། དང་
པོ་དེ་ཆོས་ཅན། སངས་རྒྱས་ཀྱི་ སྐུ་ཡིན་པར་ཐལ། སྟོན་པས་རི་བོང་དུ་སྤྲུལ་པའི་སྤྲུལ་བ་ཡིན་པའི་ཕྱིར། །
ཁྱབ་པ་ཁས། དེར་ཐལ། སྟོན་པས་རི་བོང་དུ་སྤྲུལ་པའི་སྤྲུལ་བ་ཡིན་པའི་ཕྱིར་ན་མ་ཁྱབ། ཡང་དེ་
650



ཆོས་ཅན། སྟོན་པས་རི་བོང་དུ་སྤྲུལ་པའི་སྤྲུལ་བ་ཡིན་པར་ཐལ། དེས་རྡེའུ་ཤིང་རི་བོང་དུ་སྤྲུལ་པའི་སྤྲུལ་བ་
ཡིན་པའི་ཕྱིར། འདོད་ན། དེ་སྟོན་པ་རང་ཉིད་ཀྱི་སྐུའི་ཆ་ཤས་གང་རུང་ཞིག་རི་བོང་སྤྲུལ་པའི་སྤྲུལ་བ་ཡིན་
པར་ཐལ། འདོད་པའི་ ཕྱིར་ཟེར་ན། རྩ་བར་མ་ཁྱབ་སྟེ། སྟོན་པའི་དུད་འགྲོ་མིར་སྤྲུལ་པའི་ མི་ཆོས་ཅན།
དེས་ མིར་སྤྲུལ་པའི་ མི་ཡིན་པར་ཐལ། དེས་དུད་འགྲོ་མིར་སྤྲུལ་པའི་ མི་ཡིན་ པའི་ ཕྱིར། ཁྱ བ་པ་ཁས། འདོད་
མི་ནུས་ཏེ། དེས་མིར་སྤྲུལ་པའི་མི་ཡིན་ན་མི་ཡིན་དགོས་པ་ཡིག་ཆར་གསལ་བའི་ཕྱིར། ཡང་སྟོན་པའི་རྡེའུ་
ཤིང་རི་དྭགས་རུ་རུའི་སྤྲུལ་པའི་སྤྲུལ་བ་ཆོས་ཅན། སངས་རྒྱས་ཀྱི་སྐུར་ཡིན་པར་ཐལ། སྟོན་པ་རི་དྭགས་རུ་
རུའི་སྤྲུལ་པའི་སྤྲུལ་སྐུ་ཡིན་པའི་ཕྱིར། དེར་ཐལ། སྟོན་པའི་རི་དྭགས་རུ་རུའི་སྤྲུལ་པའི་སྤྲུལ་སྐུ་ཡིན་
པའི་ཕྱིར་ན་མ་ཁྱབ། དེར་ཐལ། སྟོན་པ་སྤྲུལ་བ་སྣ་ཚོགས་སྟོན་པའི་སྤྲུལ་སྐུ་ཡིན་པའི་ ཕྱིར། ཡང་ཤེས་
བྱ་ཆོས་ཅན། སྟོན་པ་རི་དྭགས་རུ་རུའི་སྤྲུལ་པའི་སྤྲུལ་བ་ཡིན་པར་ཐལ། སྟོན་པ་དེ་ལྟར་སྤྲུལ་པའི་
སྤྲུལ་སྐུ་ཡིན་ པའི་ ཕྱིར། འདོད་ན། སྟོན་པའི་སྤྲུལ་བ་ཡིན་པར་ཐལ། འདོད་པའི་
ཕྱིར། འདོད་ན། སྟོན་པའི་ལུས་དེ་སྤྲུལ་པའི་ལུས་ཡིན་པར་ཐལ། འདོད་པའི་ ཕྱིར། འདོད་
ན། སྟོན་པ་དེ་ལུས་ཐ་མལ་དུ་གནས་པའི་གང་ཟག་མ་ཡིན་པར་ཐལ་ལོ། །ཟེར་ན། རྩ་བར་མ་ཁྱབ།
ཡང་སྟོན་པ་སྤྲུལ་བ་ཡིན་པར་ཐལ། སྟོན་པ་ལོངས་སྐུའི་སྤྲུལ་བ་ཡིན་པའི་ཕྱིར་ན་མ་ཁྱབ། དེ་ལ་
ལོངས་སྐུ་དེ་ཉིད་འོག་མིན་དུ་བཞུགས་ནས་འཛམ་གླིང་བྱེ་བ་ཕྲག་བརྒྱ་འགྱེད་པར་བྱེད་པ་སྐབས་འདི་དག་
ལས་འབྱུང་བའི་ཕྱིར། སྟོན་པ་སྤྲུལ་བ་མ་ཡིན་པར་ཐལ། དེ་སྤྲུལ་བ་ཡིན་ན། དེའི་གསུངས་
ལ་བརྗོད་བྱའི་དོན་སྟོན་རྒྱུ་མེད་དགོས་པའི་ཕྱིར། དེར་ཐལ། བརྗོད་བྱེད་ཀྱི་སྒྲ་ལ་བརྗོད་བྱའི་དོན་
སྟོན་མི་སྟོན་གཉིས་ཡོད་པ་ལས། བརྗོད་བྱའི་དོན་མི་སྟོན་པ་ནི། སྤྲུལ་པའི་ཆོས་སྟོན་དང༌། དེས་
ཚིག་རྩུབ་སྨྲ་བའི་སྒྲ་ལྟ་བུའོ། ། ཞེས་བརྗོད་ཀྱི་ཡིག་ཆར་གསུངས་འདུག་པའི་ཕྱིར། དེས་ན་སྟོན་པའི་
རྡེའུ་ཤིང་རི་བོང་དུ་སྤྲུལ་པའི་སྤྲུལ་བ་དང་། དེས་དུད་འགྲོ་མིར་སྤྲུལ་པའི་སྤྲུལ་བ་ལྟ་བུ་ནི་སྤྲུལ་བ་དང་
སྤྲུལ་པའི་ གང་ཟག་ཀྱང་ཡིན་ནོ།།
ཁ་ཅིག སྟོན་པ་རི་བོང་དུ་སྤྲུལ་པའི་རི་བོང་དེ། རི་བོང་གི་གཟུགས་ཡིན་ཟེར་ན། དེ་ཆོས་
ཅན། གཟུགས་ཡིན་པར་ཐལ་ལོ། །འདོད་མི་ནུས་ཏེ། ལྡན་མིན་འདུ་བྱེད་ཡིན་ པའི་ ཕྱིར།
དེར་ཐལ། ཤེས་པ་མ་ཡིན་པའི་གང་ཟག་ཡིན་པའི་ ཕྱིར། ཡང་དེའི་གཟུགས་ཏེ། རི་བོང་གི་གཟུགས་
ཡིན་ཟེར་ན། དེས་རི་བོང་གི་གཟུགས་ཕུང་ཡིན་པར་ཐལ། འདོད་པའི་ ཕྱིར། འདོད་ན། དེའི་
ལུས་དེ་རི་བོང་གི་ལུས་ཡིན་པར་ཐལ། འདོད་མི་ནུས་ཏེ། དེ་སངས་རྒྱས་ཀྱི་སྐུ་ཡིན་པའི་ ཕྱིར།
651



ཡང་དེའི་གཟུགས་ཏེ། རི་བོང་གི་གཟུགས་ ཡིན་ཟེར་ན། དེ་ཆོས་ཅན། གཟུགས་བརྙན་ཡིན་
པར་ཐལ། འདོད་པའི་ ཕྱིར། འདོད་ན། མིག་ཤེས་ཀྱི་གཟུང་བྱ་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ། ལུས་ཤེས་ཀྱི་རེག་བྱ་ཡིན་པའི་ཕྱིར་ཏེ། ཆོས་ཅན་དེའི་ཕྱིར།
ཡང་སངས་རྒྱས་ཀྱི་ སྤྲུལ་སྐུ་ཡིན་ན། སངས་རྒྱས་ཀྱི་སྤྲུལ་བ་ཡིན་པས་མ་ཁྱབ་སྟེ། དེ་ལ་མུ་བཞི་སྲིད་ པའི་
ཕྱིར། དེ་བཞིན་དུ། སངས་རྒྱས་ཀྱི་སྤྲུལ་བ་དང་སངས་རྒྱས་ཀྱི་སྤྲུལ་བ་གཉིས་ཀྱང་མི་འདྲ་བའི་ཕྱིར་
ཏེ། སྟོན་པས་དུད་འགྲོ་མིར་སྤྲུལ་པའི་སྤྲུལ་བ་དེ། སངས་རྒྱས་ཀྱི་སྤྲུལ་བ་ཡིན་ཀྱང་། སངས་རྒྱས་
ཀྱི་སྤྲུལ་པ་མ་ཡིན་པའི་ཕྱིར། དེར་ཐལ། དེ་དངོས་གནས་ལ་དུད་འགྲོ་ཡིན་པའི་ཕྱིར། ཡང་རོལ་
མཚོར། བྱང་སེམས་རྒྱུན་མཐའ་བ་ཆུ་སོགས་སུ་སྤྲུལ་པའི་སྤྲུལ་བ་དེ་རྒྱུན་མཐའ་བ་ཡིན་པར་ཐལ།
སྟོན་པ་ལ་དེའི་ཕྱིར་ན་མི་མཚུངས་སོ། །ཞེས་གསུངས་པ་ལས། མི་མཚུངས་པའི་རྒྱུ་མཚན་འདི་ཡིན།
ཞེས་མ་གསུངས་ཀྱང་། ལན་འདེབས་པའི་ཚེ་མི་མཚུངས་སོ། །ཞེས་ལན་བཏབ་པ་ཙམ་གྱིས་མི་ཐུབ་
པས་དངོས་གནས་ལ་ལན་ཇི་ལྟར་འདེབས་ཞེ་ན། གནས་སྐབས་འཛིན་མཚམས་ལ་ལན་འདི་ལྟར་བཏབ་
ན་ཅིར་འགྱུར་སྙམ་སྟེ། དེ་རྒྱུན་མཐའ་བ་ཡིན་ན་ནི་ཆོས་ཉིད་ལ་སླར་མི་ལྡང་བར་མཉམ་པར་བཞག་པ་
ཡིན་དགོས་ལ་དེས་དེ་ལ་མཉམ་པར་བཞག་བཞིན་པའི་ ངང་ལ་གཞན་གྱིས་སྐོམ་ནད་སོགས་སེལ་བའི་ཕྱིར་་
དུ་ལོངས་སྤྱོད་ན། མཉམ་བཞག་དེ་ལས་ལྡང་དགོས་པ་གང་ཞིག དེ་དེ་ལས་ལྡང་བར་མི་སྲིད་ པའི་
ཕྱིར། དང་པོ་གྲུབ་སྟེ། མཉམ་བཞག་གི་ངང་ནས་ གཞན་དོན་འབད་མེད་ལྷུན་གྲུབ་དུ་བྱེད་ནུས་པ་
སངས་འཕགས་ཁོ་ནའི་ཁྱད་ཆོས་ཡིན་པའི་ཕྱིར། ལོངས་སྤྱོད་ན་ནི་དེ་དེར་སྤྲུལ་བ་དོན་མེད་པར་འགྱུར་
བས་དེས་ན་དེ་རྒྱུན་མཐའ་བ་མ་ཡིན་ནོ།།
འོ་ན། དེ་རྒྱུན་མཐའི་སྤྲུལ་སྐུ་ཨེ་ཡིན་ཞེ་ན། དེ་ཡང་མ་ཡིན་ཏེ། རྒྱུན་མཐའ་བའི་སྤྲུལ་སྐུ་
ཡིན་ན། རྒྱུན་མཐའ་ བ་ཡིན་དགོས་པའི་ཕྱིར། དེ་རྒྱུན་མཐའ་བའི་སྤྲུལ་བ་ཡང་མ་ཡིན་ཏེ། དེའི་
སྤྲུལ་བ་ཡིན་ན་ཡང་རྒྱུན་མཐའ་བ་ཡིན་དགོས་པའི་ཕྱིར་ཏེ། དེ་ཡིན་ན་རྒྱུན་མཐའ་བ་དང་དུས་མཉམ་
དུ་ཆོས་ཉིད་ལ་མཉམ་པར་བཞག་ནས་རྒྱུན་མཐའ་བ་སངས་རྒྱས་པའི་ཚེ་དེ་དང་དུས་མཉམ་དུ་སངས་་་་་་
རྒྱས་དགོས་པའི་ཕྱིར། སྤྲུལ་པ་དེ་རྣམས་རྡེའུ་ཤིང་རྟ་གླང་དུ་སྤྲུལ་པ་བཞིན་ཕྱི་རོལ་གྱི་དངོས་པོ་སྤྲུལ་
གཞིར་སོང་ བ་ཡང་མ་ཡིན་ཏེ། དེ་ལྟར་ཡིན་ན་རྒྱུན་མཐའ་བ་དེ་དང་དེར་སྤྲུལ་པ་ཞེས་སྨྲས་མི་དགོས་
པའི་ ཕྱིར། འོ་ན། རྒྱུན་མཐའ་བ་དུད་འགྲོར་སྤྲུལ་པའི་སྤྲུལ་བ་དེ་ཡང་རྒྱུན་མཐའི་སྤྲུལ་སྐུ་མ་ཡིན་
པར་ཐལ། འདོད་པའི་ཕྱིར་ཟེར་ན། དེ་ནི་རྒྱུན་མཐའ་བ་རང་ཉིད་སྤྲུལ་གཞིར་སོང་བ་ཡིན་
652



པའི་སྔ་མ་དང་མི་འདྲ་བའི་ཕྱིར། དེ་རྒྱུན་མཐའ་བའི་སྤྲུལ་སྐུ་མ་ཡིན་ན། རྒྱུན་མཐའ་བ་མིར་སྤྲུལ་
པའི་སྤྲུལ་བ་དེ་ཡང་དེའི་སྤྲུལ་སྐུ་མ་ཡིན་དགོས། དེ་ལྟར་ན། རྒྱུན་མཐའ་བ་སངས་རྒྱས་པའི་ཚེ་དེ་དང་དུས་
མཉམ་དུ་འཚང་རྒྱ་བའི་སྤྲུལ་པ་ཞིག་འཇོག་རྒྱུ་མི་རྙེད་པའི་ཕྱིར། བྱས་པ་ལ་ཁ་ཅིག དེ་རྒྱུན་མཐའ་
བ་ཡིན་པར་ཐལ། དེ་རྒྱུན་མཐའ་བའི་སྤྲུལ་སྐུ་ཡིན་པའི་ཕྱིར། རྟགས་ཁྱབ་པ་ཁས། འདོད་མི་ནུས་
ཏེ། རོལ་མཚོར། རྒྱུན་མཐའ་ བ་ཆུ་སོགས་སུ་སྤྲུལ་པའི་ སྤྲུལ་པ་རྣམས་རྒྱུན་མཐའ་བ་མ་ ཡིན་པར་
གསུངས་ པའི་ འཇུག་འཕྲོ་དེར། དེ་བ ཞིན་དུ། བྱང་འཕ གས་དུད་འགྲོར་སྤྲུལ་པ་སོགས་རིགས་
འགྲེའོ༑ །ཞེས་གསུངས་པའི་ཕྱིར་ཟེར་ན། འདི་ནི་རང་ལུགས་དང་ཁ་ཅིག་གིས་སྒྲུབ་བྱེད་གང་ཡིན་
རྟོགས་དཀའ་ བར་ འདུག་ཅིང་། གལ་ཏེ་རང་ལུགས་ཡིན་ན་རྒྱུན་མཐའ་བ་དུད་འགྲོར་སྤྲུལ་པའི་སྤྲུལ་
པ་དེ་རྒྱུན་མཐའ་བ་མ་ཡིན་པར་ཐལ་བའི་སྐྱོན་མི་འཇུག་སྟེ། དེ་ནི་གོང་དུ་རང་ལུགས་ཀྱི་རྒྱུན་མཐའ་
བ་རྫོགས་པའི་སངས་རྒྱས་སུ་སྤྲུལ་བ་ཡོད་ ཀྱང་དེའི་སྤྲུལ་པར་ གྱུར་པའི་རྫོགས་པའི་སངས་རྒྱུས་མེད་པ་་་་་་
གསུངས་འདུག་པས། དེ་བཞིན་དུ། དེ་དུད་འགྲོ ར་སྤྲུལ་བ་ཡོད་ཀྱང་། དེའི་སྤྲུལ་པར་གྱུར་པའི་
དུད་འགྲོ་མེད་ཅེས་པའི་དོན་ཡིན་ནམ་སྙམ་སྟེ། ཤོག་གྲངས་དེའི་ བདུན་ངོས་སུ་ཡང་། རྒྱུན་མཐའ་བ་
འདོད་པའི་ རྟེན་ཅན་གྱི་གང་ཟག་ཏུ་སྤྲུལ་བ་ཡོད་ཀྱང་། རྒྱུན་མཐའ་བའི་སྤྲུལ་པར་གྱུར་པའི་འདོད་པའི་
རྟེན་ཅན་གྱི་གང་ཟག་མེད་པར་གསུང་འདུག་པ་དེ་དང་རིག་པ་མཚུངས་པའི་ ཕྱིར། གཞན་ཡང་།
དེ་བཞིན་དུ། བྱང་འཕགས་དུད་འགྲོ་སྤྲུལ་བ་སོགས་རིགས་འགྲེའོ། །ཞེས་གསུངས་པ་དེ་རྒྱུན་མཐའ་
བའི་སྤྲུལ་པའི་ཆུ་དང་ཟམ་པ་སོགས་རྒྱུན་མཐའ་བ་མ་ཡིན་པར་གྲུབ་པའི་སྒྲུབ་བྱེད་ཀྱི་འཇུག་འཕྲོ་མ་ཡིན་་་
པར་ཐལ། གོང་དུ་དེ་རང་ལུགས་ཀྱི་སངས་རྒྱས་ཀྱི་སྤྲུལ་པའི་ཆུ་སོགས་དངོས་གནས་མ་ཡིན་པ་དང་།
རྒྱུན་མཐའ་བ་རྫོགས་པའི་སངས་རྒྱས་སུ་སྤྲུལ་པའི་སྤྲུལ་པ་དེ་རྫོགས་པའི་སངས་རྒྱས་མ་ཡིན་པར་གྲུབ་པའི་
སྒྲུབ་བྱེད་ཀྱི་འཕྲོས་པ་ཡིན་པ་ཡིག་ཆའི་མགོ་མཇུག་ཚང་མ་དྲིལ་ཏེ། ཞིབ་ཏུ་དཔྱད་ན་ཤེས་ནུས་པའི་
ཕྱིར་
གཞན་ཡང་རྒྱུན་མཐའ་བ་དུད་འགྲོར་སྤྲུལ་པའི་དུད་འགྲོ་དེ་རྒྱུན་མཐའ་བ་ཡིན་པར་ཐལ། དེ་
རྒྱུན་མཐའི་ཡེ་ཤེས་ཐོབ་པའི་སེམས་དཔའ་ཡིན་པའི་ཕྱིར། དེར་ཐལ། དེ་དེ་ཐོབ་པའི་གང་ཟག་
གང་ཞིག སངས་འཕགས་ནི་མ་ཡིན་པའི་ ཕྱིར། དང་པོ་གྲུབ་སྟེ། དེས་དེ་ཐོབ་པའི་ ཕྱིར། དེར་ཐལ།
རྒྱུན་མཐའ་ བས་རྒྱུན་མཐའི་ཡེ་ཤེས་ཐོབ་པ་གང་ཞིག་རྒྱུན་མཐའ་བའི་རྒྱུན་མཐའི་ཡེ་ཤེས་ཐོབ་པ་དང་། །
དེ་རྒྱུན་མཐའི་ཡེ་ཤེས་ཐོབ་པ་དུས་མཉམ་པའི་ ཕྱིར་ཏེ། རྒྱུན་མཐའ་བ་སངས་རྒྱས་པ་དང་དེ་སངས་
653



རྒྱས་པ་དུས་མཉམ་པའི་ཕྱིར། དེས་ན་རྒྱུན་མཐའ་རང་ཉིད་ཆུར་སྤྲུལ་བ་ཉིད་ཀྱང་། བྱེ་མ་དང་། ཤིང་
ལ་སོགས་པ་ཕྱི་རོལ་གྱི་དངོས་པོ་ནི་ཆུ་དང་ཟམ་པ་ལ་སོགས་པར་སྤྲུལ་བ་ཡོད་ཅེས་ཁས་ལེན་དགོས་སམ་་་་
སྙམ་མོ། །བདག་ཅག་གི་སྟོན་པས་མཛད་པ་བཅུ་གཉིས་རིམ་ཅན་དུ་བསྟན་ནམ། ཅིག་ཅར་དུ་བསྟན་
ཅེ་ན། དེས་ཞིང་འདིར་མཛད་པ་བཅུ་གཉིས་རིམ་ཅན་དུ་བསྟན། སྤྱིར་མཛད་པ་བཅུ་གཉིས་ཅིག་
ཅར་དུ་བསྟན་པ་ཡིན་ཏེ། དེ་ལྟར་དུ། ཆོས་འཁོར་གྱི་མཐའ་དཔྱོད་ལས་ གསུངས་པའི་ ཕྱིར།
གཞན་ཡང༌། སྟོན་པས་མཛད་པ་བཅུ་གཉིས་ཅིག་ཅར་དུ་བསྟན་པར་ཐལ། བྱམས་གཞུང་གི་ཡིག་ཆར།
སྟོན་པས་ ཞིང་འདིར་ཆོས་འཁོར་བསྐོར་བའི་མཛད་པ་བསྟན་པའི་ཚེ། དེ་དང་དུས་མཉམ་དུ་ཞིང་གཞན་
དུ་སངས་རྒྱས་པ་དང་། བདུད་བཏུལ་བ་དང་། རབ་ཏུ་བྱུང་བའི་མཛད་པ་སོགས་དུ་མ་ཅིག་ཅར་་
དུ་བསྟན་པར་གསུངས་པའི་ཕྱིར། གཞན་ཡང་། དེས་མཛད་པ་བཅུ་གཉིས་ཅིག་ཅར་དུ་བསྟན་པར་ཐལ།
དེས་ཞིང་འདིར་སྐྱེ་བ་མངོན་པར་སྐྱེ་བའི་མཛད་པ་མཛད་པའི་ཚེ་དེ་དང་དུས་མཉམ་དུ་ཞིང་གཞན་དུ་་་་་་
མཛད་པ་ལྷག་མ་རྣམས་ཅིག་ཅར་དུ་བསྟན་པའི་ཕྱིར། དེར་ཐལ། ལྷའི་བུ་དམ་པ་ཏོག་དཀར་པོས་
ཞིང་འདིའི་དགའ་ལྡན་དུ་སྐྱེ་བ་མངོན་པར་སྐྱེ་བའི་མཛད་པ་བསྟན་པའི་ཚེ་དེ་དང་དུས་མཉམ་དུ་ཞིང་་་་་་
གཞན་དུ་མཛད་པ་ལྷག་མ་རྣམས་ཅིག་ཅར་དུ་བསྟན་པའི་ཕྱིར། དེར་ཐལ། རྗེ་བཙུན་བྱམས་པས་དེ་ལྟར་
བསྟན་པ་གང་ཞིག རིག་པ་མཚུངས་པའི་ཕྱིར། རྟགས་དང་པོ་བྱམས་གཞུང་གི་ཡིག་ཆར་གསལ་ལོ།།
བྱས་པ་ལ་ཁ་ཅིག རྗེ་བཙུན་བྱམས་མགོན་ཆོས་ཅན། མཛད་པ་བཅུ་གཉིས་བསྟན་པའི་ གང་།
ཟག་ཡིན་པར་ཐལ། དམ་བཅའ་འཐད་པའི་ཕྱིར། དེ་ཆོས་ཅན། མཆོག་གི་སྤྲུལ་སྐུའི་མཛད་པ་
བསྟན་པའི་གང་ཟག་ཡིན་པར་ཐལ། འདོད་པ་གང་ཞིག མཛད་པ་བཅུ་གཉིས་པོ་ཐམས་ཅད་
མཆོག་གི་སྤྲུལ་སྐུའི་མཛད་པ་ཡིན་པའི་ ཕྱིར། འདོད་ན། མ་ཡིན་པར་ཐལ། དེ་མཆོག་གི་སྤྲུལ་སྐུའི་མཛད་
པ་སྟོན་དགོས་ཀྱི་གང་ཟག་ཡིན་པའི་ ཕྱིར། དེར་ཐལ། དེ་མ་འོངས་པ་ན་མཆོག་གི་སྤྲུལ་སྐུའི་མཛད་
པ་སྟོན་འགྱུར་གྱི་གང་ཟག་ཡིན་པའི་ཕྱིར་ཏེ། དེ་མ་འོངས་པ་ན་བསྐལ་བ་བཟང་པོ་འདི་ལ་མཆོག་གི་སྤྲུལ་
སྐུའི་མཛད་པ་སྟོན་པར་འགྱུར་བའི་སྐྱེ་བ་མངོན་པར་སྐྱེ་བའི་མཛད་པ་ལ་གནས་པའི་གང་ཟག་ཡིན་པའི་་་༌་
ཕྱིར༑ དེ་ལྟར་དུ། བྱམས་གཞུང་གི་ཡིག་ཆར་གསུངས་པའི་ཕྱིར། ཟེར་ན་སྐྱོན་མེད་དེ། དེ་ནི་མ་
འོངས་པ་ན་ཞིང་འདིར་མཆོག་གི་སྤྲུལ་སྐུར་སངས་རྒྱས་པའི་ མཛད་པ་སྟོན་འགྱུར་ཡིན་ཞེས་པའི་དོན་ཡིན་་་
པའི་ ཕྱིར། དེ་མཆོག་གི་སྤྲུལ་སྐུའི་མཛད་པ་སྟོན་འགྱུར་གྱི་གང་ཟག་མ་ཡིན་པར་ཐལ། མཆོག་གི་སྤྲུལ་
སྐུའི་མཛད་པ་བསྟན་པའི་གང་ཟག་ཡིན་པའི་ཕྱིར་ཏེ། སྐྱེ་བ་མངོན་པར་སྐྱེ་བའི་མཛད་པ་བསྟན་ཟིན་
654



པའི་ གང་ཟག་གང་ཞིག དེ་འདྲའི་མཛད་པ་དེ་མཆོག་གི་སྤྲུལ་སྐུའི་མཛད་པ་ཡིན་པའི་ཕྱིར། གཞན་ཡང་།
དེ་མཆོག་གི་སྤྲུལ་སྐུའི་མཛད་པ་བསྟན་པའི་གང་ཟག་ཡིན་པར་ཐལ། དེ་ཞིང་འདིར་མཆོག་གི་སྤྲུལ་སྐུའི་
མཛད་པ་བསྟན་པའི་གང་ཟག་ཡིན་པའི་ཕྱིར། དེར་ཐལ། དེ་ཞིང་འདིར་སྐྱེ་བ་མངོན་པར་སྐྱེ་བའི་
མཛད་པ་བསྟན་པའི་གང་ཟག་ཡིན་པའི་ཕྱིར། ཡང་ཁོ་ན་རེ། རྒྱལ་བུ་གཞོན་ནུ་དོན་གྲུབ་ཀྱིས་
མཛད་པ་བཅུ་གཉིས་བསྟན་ཟིན་པར་ཐལ། ལྷའི་བུ་དམ་པ་ཏོག་དཀར་པོའི་མཛད་པ་བཅུ་གཉིས་བསྟན་
པའི་ ཕྱིར། རྟགས་ཁས། འདོད་མི་ནུས་ཏེ། དེས་རབ་ཏུ་བྱུང་བའི་མཛད་པ་བསྟན་མ་ཟིན་པའི་
ཕྱིར་ཏེ། དེ་ ལྟར་དུ་ཆོས་སྐུའི་སྤྱི་དོན་ལས་གསུངས་པའི་ཕྱིར། ཞེས་གསུངས་པའི་ཕྱིར་ན་མ་
ཁྱ བ་སྟེ། དེར་ཐལ། དེ་ཉིད་ལས། གཞོན་ནུ་དོན་གྲུབ་ཀྱིས་རབ་ཏུ་བྱུང་བའི་མཛད་པ་བསྟན་
མ་ཟིན་པར་ཐལ། དེ་ཁྱིམ་ན་གནས་པའི་ མཛད་པ་སྟོན་པའམ། སྟོན་པ་ལ་མངོན་དུ་ཕྱོགས་པ་
གང་རུང་ཡིན་པའི་ཕྱིར། ཞེས་གསུངས་པའི་ཕྱིར་ན་མ་ཁྱབ་སྟེ། དེ་ནི་ཞིང་འདིར་རབ་ཏུ་བྱུང་བའི་
མཛད་པ་བསྟན་མ་ཟིན་ཞེས་པའི་དོན་ཡིན་པའི་ཕྱིར། དེ་ལྟར་མ་ཡིན་ན། དེས་རབ་ཏུ་བྱུང་བའི་
མཛད་པ་བསྟན་པར་ཐལ། སྟོན་པ་རྒྱལ་པོ་གཞོན་ནུ་དོན་གྲུབ་ཏུ་གྱུར་པའི་ཚེ་རབ་ཏུ་བྱུང་བའི་མཛད་
པ་བསྟན་པའི་ཕྱིར། བྱས་པ་ལ་ཁོ་ན་རེ། རྒྱལ་པོ་གཞོན་ནུ་དོན་གྲུབ་ཆོས་ཅན། མཛད་པ་བཅུ་
གཉིས་བསྟན་པའི་སྤྲུལ་སྐུ་ཡིན་པར་ཐལ། ཁྱོད་ཀྱིས་མཛད་པ་བཅུ་གཉིས་བསྟན་པ་གང་ཞིག ཁྱོད་
སྤྲུལ་སྐུ་ཡིན་པའི་ ཕྱིར། འདོད་མི་ནུས་ཏེ། དེ་ལྟར་སྟོན་པའི་སྤྲུལ་སྐུ་ཡིན་ན་མཆོག་གི་སྤྲུལ་སྐུ་ཡིན་
པས་ཁྱབ་པའི་ ཕྱིར་ཏེ། དེ་ལྟར་དུ་ཆོས་སྐུ་སྤྱི་དོན་ལས་གསུངས་པའི་ ཕྱིར། ཟེར་ན། ཆོས་སྐུའི་
སྤྱི་དོན་དུ། དེ་ལྟར་མཛད་པ་བཅུ་གཉིས་ཀྱི་ཚུལ་སྟོན་པའི་སྤྲུལ་སྐུ་ཡིན་ན། དགེ་སློང་ཡིན་པས་ཁྱབ་
སྟེ། དེ་ཡིན་ན་མཆོག་གི་སྤྲུལ་སྐུ་ཡིན་དགོས་པའི་ ཕྱིར། ཞེས་གསུངས་པ་ནི། ཞིང་འདིའི་དབང་དུ་
བྱས་པ་ཡིན་ཏེ། དེར་བདག་ཅག་གི་སྟོན་པས་ ཞིང་འདིར་མཛད་པ་བཅུ་གཉིས་མཛད་ཚུལ་རྒྱས་པར་
གསུངས་པའི་མཇུག་དེར། དེ་ལྟར་ཞེས་སོགས་གསུང་འདུག་པ་གང་ཞིག དེ་ལྟར་ཞེས་པ་ཚིག་གོང་
མ་དེ་དང་འབྲེལ་དགོས་པའི་ཕྱིར། རྟགས་ཁས། བྱས་པ་ལ་ཁོ་ན་རེ། བདག་ཅག་གི་སྟོན་
པ་དང་རྒྱུད་གཅིག་ཏུ་གྱུར་པའི་སྤྲུལ་སྐུ་ཡིན་ན། མཛད་པ་བཅུ་གཉིས་བསྟན་པས་ཁྱབ་པར་ཐལ།
ག ཞོན་ནུ་དོན་གྲུབ་ཀྱི་ མཛད་པ་བཅུ་གཉིས་བསྟན་པའི་ ཕྱིར་ན་མ་ཁྱབ། འདོད་ན། བདག་ཅག་
གི་སྟོན་པས་ལོངས་སྐུ་དང་དངོས་རྒྱུ་ཚོགས་པ་ཚར་གཅིག་ལ་རག་ལས་ཀྱི་འབྲེལ་བ་གྲུབ་པའི་སྤྲུལ་སྐུ་་་་་་
དྭང་༑ བྲམ་ཟེའི་ཁྱེའུ་བླ་མ་སོགས་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
655



t
བད ག་ཅག་གི་སྟོན་པ་དེའི་མཛད་པ་བཅུ་གཉིས་ཀྱི་ཐོག་མ་བྲམ་ཟེའི་ཁྱེའུ་བླ་མ་དགའ་ལྡན་དུ་དམ་པ་ཏོག་་
དཀར་གྱི་སྐྱེ་བ་ཞེས་པ་ནས། ་ མགོ་ བརྩམ་པར་འཇོག་དགོས་པའི་ཕྱིར། ཡང་ན། ་ མཛད་པ་
བཅུ་གཉིས་སྟོན་པའི་ སངས་འཕགས་ཡིན་ན། སྤྲུལ་སྐུ་ཡིན་པས་ཁྱབ། བྱས་པ་ལ་ལོངས་སྐུ་ཆོས་
ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ཀྱི་མཛད་
པ་བཅུ་གཉིས་བསྟན་པ་གང་ཞིག ཁྱོད་སངས་འཕགས་ཡིན་པའི་ཕྱིར། དང་པོ་མ་གྲུབ་ན། དེ་
ཆོས་ཅན། ཁྱོད་ཀྱི་མཛད་པ་བཅུ་གཉིས་བསྟན་པར་ཐལ། ཁྱོད་ཀྱི་འཛམ་བུ་གླིང་དུ་མཆོག་གི་སྤྲུལ་
སྐུར་སྤྲུལ་ནས་དེ་ལྟར་བསྟན་པའི་ ཕྱིར་ན་མ་ཁྱབ། དེར་ཐལ། ལོངས་སྐུ་དེ་ཉིད་འོག་མིན་དུ་བཞུགས་
ནས་འཛམ་གླིང་བྱེ་བ་ཕྲག་བརྒྱར་མཆོག་གི་སྤྲུལ་སྐུ་བྱེ་བ་ཕྲག་བརྒྱར་སྤྲུལ་ནུས་མཛད་པ་བཅུ་གཉིས་ཀྱིས་་་་་
གདུལ་བྱ་སྣ་ཚོགས་པའི་དོན་མཛད་པར་ཡིག་ཆ་རྣམས་ལས་ གསུངས་པའི་ ཕྱིར། དེས་ན་ཞིང་གཞན་དུ་
རབ་ཏུ་བྱུང་བའི་མཛད་པ་བསྟན་པའི་ སྤྲུལ་སྐུ་ཡིན་ན། རབ་ཏུ་བྱུང་བས་མ་ཁྱབ་ཀྱང་། ཞིང་འདིར་
རབ་ཏུ་བྱུང་བའི་མཛད་པ་བསྟན་པའི་སྤྲུལ་སྐུ་ཡིན་ན། རབ་ཏུ་བྱུང་བས་ཁྱབ་བོ། །འདི་ལ་གལ་ཏེ།
ཞིང་གཞན་དུ་མཆོག་གི་སྤྲུལ་སྐུར་སངས་རྒྱས་ན། མཆོག་གི་སྤྲུལ་སྐུར་སངས་རྒྱས་པས་མ་ཁྱབ་པར་ཐལ།
ཞིང་གཞན་དུ་རབ་ཏུ་བྱུང་ན་རབ་ཏུ་བྱུང་བས་མ་ཁྱབ་པའི་ཕྱིར། དེར་ཐལ། ཞིང་གཞན་དུ་རབ་ཏུ་
བྱུང་བའི་ མཛད་པ་བསྟན་ན། རབ་ཏུ་བྱུང་བས་མ་ཁྱབ་པའི་ཕྱིར་ན་མ་ཁྱབ་སྟེ། འོ་ན། རབ་ཏུ་
བྱུང་བའི་ མཛད་པ་བསྟན་ན་རབ་ཏུ་བྱུང་བས་མ་ཁྱབ་པར་ཐལ། འདོད་པའི་ཕྱིར། འདོད་ན། གཞོན་
ནུ་དོན་གྲུབ་ཆོས་ཅན། དེར་ཐལ། དེའི་ཕྱིར། དེར་ཐལ། མདོ་ལས། སེམས་ཅན་ལ་ལ་
བདག་གིས་ནི་རབ་ཏུ་བྱུང་བ་ཡང་ཤེས་སོ། །ལ་ལ་དག་གིས་ནི་ཁྱིམ་ནས་མངོན་པར་བྱུང་བ་ཡང་ཤེས་
སོ༑ ༑ཞེས་སོགས་ དང༌། །
ཡིག་ཆར་ཡང་། འཛམ་བུ་གླིང་ཁ་ཅིག་ཏུ་སྐུ་བལྟམས་པའི་ མཛད་པ་སྟོན་པ་ན་ཁ་ཅིག་རབ་ཏུ་བྱུང་།
བའི་མཛད་པ་དང༌། ཁ་ཅིག་ཏུ་ཁྱིམ་ན་གནས་པའི་མཛད་པ་སྟོན་པའི་ཕྱིར། ཞེས་གསུངས་པའི་ཕྱིར།
གཞན་ཡང་། ཁྱིམ་ན་གནས་པའི་ མཛད་པ་བསྟན་ན་ཁྱིམ་ན་གནས་པས་ཁྱབ་པ་དང༌། མྱ་ངན་ལས་འདས་
པའི་མཛད་པ་བསྟན་ན། མྱ་ངན་ལས་འདས་པས་ཁྱབ་པར་ཐལ། འདོད་པའི་ ཕྱིར། འདོད་ན། བདག་ཅག་
གི་སྟོན་པ་ཆོས་ཅན། དེར་ཐལ། དེའི་ཕྱིར། འོ་ན་ཞིང་གཞན་དུ་རབ་ཏུ་བྱུང་བའི་སྤྲུལ་སྐུ་མེད་པར་ཐལ།
ཞིང་གཞན་དུ་རབ་ཏུ་ བྱུང་བའི་ མཛད་པ་བསྟན་པའི་སྤྲུལ་སྐུ་ཡིན་ན་ཞིང་གཞན་དུ་རབ་ཏུ་བྱུང་བས་མ་་་་
ཁྱ བ་ པའི་ ཕྱིར་ན་མ་ཁྱབ་སྟེ། ཞིང་འདི་དང་ཞིང་གཞན་དུ་རབ་ཏུ་བྱུང་བའི་མཛད་པ་ཅིག་ཅར་དུ་སྟོན་
-
-
656



，
པའི་སྤྲུལ་སྐུ་ཡོད་པའི་ཕྱིར་དང༌། ཞིང་འདིར་རབ་ཏུ་བྱུང་བའི་རྗེས་ སུ་ཡང་ཞིང་གཞན་དུ་རབ་ཏུ་བྱུང་
བའི་མཛད་པ་སྟོན་པའི་སྤྲུལ་སྐུ་ཡོད་པའི་ཕྱིར་ན། བདེ་བ་ཅན་ལྟ་བུ་ལ་ཡང་རབ་ཏུ་བྱུང་བའི་མཛད་པ་
སྟོན་པའི་སྤྲུལ་སྐུ་མང་དུ་འབྱུང་བའི་ཕྱིར། འོན་ཀྱང༌། སྐབས་འདིའི་ཞིང་གཞན་ཞེས་པ་ནི་བྱེ་བ་ཕྲག་
བརྒྱའི་ནང་ཚན་གྱི་ ཞིང་གཞན་ལ་ངོས་འཛིན་པ་ལས། དེ་ལས་ གཞན་པའི་ དག་ཞིང་དང་། དག་ཞིང་ལྟ་བུ་
ངོས་འཛིན་པ་ནི་མ་ཡིན་ནོ། །གལ་ཏེ། ཞིང་འདི་དང་ཞིང་གཞན་དུ་རབ་ཏུ་བྱུང་བའི་མཛད་པ་ཅིག་
ཅར་སྟོན་པ་མེད་པར་ཐལ། ཞིང་འདིར་མཛད་པ་བཅུ་གཉིས་རིམ་ཅར་བསྟན་ཞིང་། ཞིང་གཞན་
དུ་ཅིག་ཅར་དུ་བསྟན་པའི་ཕྱིར། ཟེར་ན་སྐྱོན་མེད་དེ། ཞིང་གཞན་དུ་ཅིག་ཅར་བསྟན་ཞེས་པ་ནི། ཞིང་
གཞན་སྡོམ་པ་ལ་ཅིག་ཅར་དུ་བསྟན་པའི་དོན་ཡིན་གྱི། ཞིང་གཞན་སོ་སོར་ནི་ཞིང་འདི་དང་འདྲ་བར་
རིམ་ ཅན་དུ་བསྟན་པའི་ཕྱིར། དེར་ཐལ། རོལ་མཚོར། ཞིང་འདིར་མཛད་པ་བཅུ་གཉིས་རིམ་ཅན་
དུ་སྟོན་ཅིས་མཚོ ན་པ་ཙམ་མ་གསུངས་ཀྱང་། ཆོས་སྐུའི་སྤྱི་དོན་དུ། འཛམ་བུའི་གླིང་གཅིག་ཏུ་
མཛད་པ་བཅུ་གཉིས་ རིམ་ཅན་དུ་སྟོན་པར་མཛད། ཅེས་ལན་མང་དུ་གསུངས་པའི་ཕྱིར། ཞིང་སོ་
སོར་མཛར་པ་བཅུ་གཉིས་རིམ་ཅན་དུ་སྟོན་པར་ གསུངས་པ་དང་། གདུལ་བྱ་ཐུན་མོང་བའི་ངོར་ཡིན་
གྱི༔ གདུལ་བྱའི་ཁྱད་པར་འགའ་ཞིག་ལ་ནི་སྣང་ཚུལ་མི་འདྲ་བ་སྣ་ཚོགས་འབྱུང་ཡོད་དེ། ཆོས་
སྐུའི་སྤྱི་དོན་ལས། ལུགས་འདི་རྣམས་ཀྱིས་གདུལ་བྱ་སོ་སོའི་ངོར་མཛད་པ་བཅུ་གཉིས་ཀྱི་ཚུལ་ཅིག་ཅར་དུ་
སྟོན་པ་ཡོད་པར་ཡང་བསྟན་ཏོ། །ཞེས་གསུངས་པའི་ཕྱིར། མཛད་པ་བཅུ་གཉིས་ཀྱི་འདྲེན་ཚུལ་ཡང་།
སྐབས་དང་པོར། སྐྱེ་བ་མངོན་པར་སྐྱེ་བའི་མཛད་པ་དང་དགའ་ ལྡན་གྱི་ གནས་ནས་འཕོ འི་མཛད་
པ་གཉིས་གཅིག་ཏུ་བགྲངས་ན་བྱང་ཆུབ་སྙིང་པོར་གཤེགས་པ་དང་། བདུད་སྡེ་བཅོམ་པའི་མཛད་པ་
གཉིས་སོ་སོར་དྲངས་ཤིང༌། དེ་ལ་བརྟེན་ནས་བློ་གསར་བ་ཕལ་ཆེར་གྱིས་ ཀྱང་ཁས་ལེན་དེ་ལྟར་བྱེད་གྱིན་
འདུག་རུང༌། རོལ་མཚོར་དང༌། རྒྱུད་བླ་རྩ་འགྲེལ་གྱི་དགོངས་དོན་ལྟར། བྲམ་ཟེ་ཁྱེའུ་བླ་མ་དགའ་ལྡན་
དུ་དམ་པ་ཏོག་དཀར་གྱི་སྐྱེ་བ་བཞེས་པའི་སྐྱེ་བ་མངོན་པར་སྐྱེ་བའི་མཛད་པ་བཅུ་གཉིས་ཀྱི་ དང་པོ་དང༌། །
ལྷའི་སིལ་སྙན་གྱི་སྒྲས་བསྐུལ་བ་ལས། དགའ་ལྡན་ནས་འཛམ་བུའི་གླིང་དུ་འཕོ་བའི་དགོངས་པ་གཏད་
དོ༑ ༑ཉིད་ཀྱི་ཅོད་པཎ་མ་ཕམ་པའི་དབུ་ལ་བཅིངས་ནས། འཛམ་བུ་གླིང་དུ་བྱོན་པ་མཛད་པ་བཅུ་གཉིས་
ཀྱི་གཉིས་པར་བགྲངས་ནས། བྱང་ཆུབ་སྙིང་པོར་གཤེགས་པའི་མཛད་པ་དང་། བདུད་སྡེ་བཅོམ་པའི་
མཛད་ པ་གཉིས་གཅིག་ཏུ་འདྲེན་པ་རང་ལུགས་སུ་གསུངས་ཀྱང་། ཆོས་སྐུའི་སྤྱི་དོན་དུ། ལྷུམས་སུ་ཞུགས་
པ་དང་སྐུ་བལྟམས་པ་གཉིས་གཅིག་ཏུ་འདྲེན་པར་ གསུངས་སོ། །ཡང་རྒྱུད་བླ་མར། བཟོ་ཡི་གནས་ལ་
65



མཁ ས་པ་དང༌། ཞེས་གསུངས་པ་ལྟར། མཛད་པ་ལྔ་པ་གཞོན་ནུ་རོལ་རྩེད་ཀྱི་མཛད་པ་ལ། བཟོ་ཡི་གནས་
ལ་མཁས་པའི་མཛད་པ། ཞེས་འདུལ་བའི་སྡོམ་ཚིག་དང་རོལ་མཚོར་ཡང་ གསུངས་འདུག་པས། དེ་
ལྟར་ན་རྒྱལ་བུ་གཞོན་ནུ་དོན་གྲུབ་བཟོ་བོའི་སྤྲུལ་སྐུ་ཡིན་ ཚད་འདུག་པས། ཀློང་རྡོལ་རིན་པོ་ཆེས་མིང་གི་
རྣམ་གྲངས་སུ་རྒྱལ་པོ་ཚངས་རབ་ཀྱི་གཞོན་ནུ་སྐེ་རགས་ཅན། སྐྱེ་བ་སྤྲུལ་སྐུའི་མཚན་གཞིར་བཞག་པ་
ཡང་བརྟག་དགོས་ཏེ། དེ་སྐྱེ་བ་སྤྲུལ་སྐུ་ཡིན་ན། གཞོན་ནུ་དོན་གྲུབ་ཀྱང་སྐྱེ་བ་སྤྲུལ་སྐུ་ཡིན་ དགོས་
པ་ལས། དེ་ལྟར་མ་ཡིན་ པའི་ཕྱིར། སྤྱི་དོན་དུ། སངས་རྒྱས་ཀྱི་འཕྲིན་ལས་ཡིན་ན། རྣམ་དཀར་
གྱི་ཡོན་ཏན་ཡིན་ པས་མ་ཁྱབ་པར་ གསུངས་པ་ནི། སྤྱི་དོན་རང་དུ། སངས་རྒྱས་ཀྱི་འཕྲིན་ལས་ཀྱིས་མཚན་
ཉིད་འཇོག་ཚུལ་གྱིས་མཚོན་པའི་ཡིག་ཆ་རྣམས་ཀྱི་དགོངས་པ་དང་མི་མཐུན་ཞིང་། རྒྱུན་གྱི་ཁས་ལེན་
དང་ཡང་མི་མཐུན་ནོ།།
ཆོས་སྐུའི་སྤྱི་དོན་དུ། ཞིང་འདིར་བདག་ཅག་གི་སྟོན་པ་མྱ་ངན་ལས་འདའ་ཚུལ་སྟོན་པའི་འོག་
ཏུའང་ མཛད་པ་བཅུ་གཉིས་ཀྱི་ ཚུལ་འཁོར་བ་ཇི་སྲིད་ མ་ སྟོངས་ཀྱི་བར་དུ་ཡང་ཡང་ སྟོན་པར་ གསུངས་
པ་ལ། གལ་ཏེ། སངས་རྒྱས་བྱམས་པ་འཛམ་བུའི་གླིང་དུ་མ་བྱོན་ བར་དུ་ཞིང་གཞན་དང་ གཞན་ལ་
མཛད་པ་བཅུ་གཉིས་སྟོན་པར་རིགས་ཀྱང་། སངས་རྒྱས་བྱ མས་པ་བྱོན་པ་ནས་བཟུང་སྟེ། ཅུང་མོས་
པའི་བསྟན་པ་མ་རྫོགས་ཀྱི་ བར་དུ་ནི་སངས་རྒྱས་དེ་དག་འཛམ་བུའི་གླི་༌་ འ དིར་དངོས་སུ་བཞུགས་པའི་་་༌་
དུས་ དང༌། སངས་རྒྱས་སྔ་མ་གཤེགས་ནས་མ་བྱོན་པའི་ བར་སྐབས་གང་དུ་ཡང་། བདག་ཅག་གི་སྟོན་པས་
མི་མཇེད་འདིར་མཛད་པ་བཅུ་གཉིས་ཀྱི་ ཚུལ་སྟོན་པའི་སྐབས་མེད་པའི་ཕྱིར་ཏེ། ཞིང་གཅིག་ཏུ་ཡཆོག་
གི་སྤྲུལ་སྐུ་རྒྱུད་ཐ་དད་པ་གཉིས་ཅིག་ཆར་འབྱུང་བ་མེད་ པའི་ ཕྱིར། བརྒྱ་ནས་མར་འགྲིབ་ཀྱི་དུས་
དང༌༑ ཚེ་ལོ་ཡར་འཕེལ་གྱི་དུས་སུ་སངས་རྒྱས་འཇིག་རྟེན་དུ་མི་འབྱུང་བའི་ཕྱིར་དང༌། ཅུང་མོས་པའི་
བསྟན་པའི་མཇུག་ཏུ་ནི་མི་མཇེད་འདིར་མཛད་པ་བཅུ་གཉིས་ཀྱི་ཚུལ་སྟོན་མི་དགོས་པའི་ཕྱིར་ཏེ། དེའི་
དུས་སུ་མི་མཇེད་འཇིག་རྟེན་གྱི་ཁམས་འདིའི་སེམས་ཅན་རྣམས་འཁོར་བ་དོང་སྤྲུགས་སུ་སངས་རྒྱས་པའི་་་
ཕྱིར་ཏེ། དཔེ་ཆོས་ལས། ཕྱོགས་བཅུ་དུས་གསུམ་གྱི་སངས་རྒྱས་བྱང་སེམས་རྣམས་ཀྱི་ཐུགས་རྗེས་རྒྱུ ན་
རིང་དུ་བསྲིངས་ཙམ་ན། འཁོར་བ་དོང་སྤྲུགས་ཡང་དང་ཡང་དུ་འབྱུང་ཞིང་། དེ་ཡང་ཇི་སྙེད་ཅིག་
འབྱུང་སྟེ། བསྐལ་བཟང་འདིའི་སངས་རྒྱས་སྟོང་གི་ཐ་མ་ཅུང་མོས་པའི་བསྟན་པ་ལ་བབ་ཙམ་ན། སྤྲུལ་
པའི་ཞིང་ཁམས་སྟོང་གསུམ་འདིའི་སེམས་ཅན་ཐམས་ཅད་འཁོར་བ་དོང་སྤྲུགས་སུ་སངས་རྒྱས་པར་མདོ་་་་
ལས་ གསུངས་སོ། །ཞེས་ གསུངས་ པའི་ཕྱིར་དང་། མི་མཇེད་འཇིག་རྟེན་གྱི་ཁོངས་སུ་གཏོ གས་ པའི་འཇིག་
658
*
དྲ
་



རྟེན་གྱི་ཁམས་གཞན་རྣམས་ནི་བདག་ཅག་གི་སྟོན་པ་འདིའི་འདུལ་ཞིང་མ་ཡིན་ པའི་ཕྱིར་ཏེ། དེས་ན།
འཁོར་བ་ཇི་སྲིད་མ་སྟོངས་ཀྱི་བར་དུ་ཞེས་སྨོས་མི་རིགས་སོ། ཞེ་ན་མི་འཐད་དེ། གདུལ་བྱ་འགའ་ཞིག་གི་
ངོར་དེ་ལྟར་ཡིན་ཤས་ཆེ་ཡང་། དངོས་པོའི་གནས་ཚོད་ལ་སངས་རྒྱས་ཀྱི་མཛད་པ་ངསམ་གྱིས་མི་ཁྱབ་
པས། འཁོར་བ་ཇི་སྲིད་མ་སྟོངས་ཀྱི་བར་དུ་མཛད་པ་བཅུ་གཉིས་ཀྱི་ཚུལ་ཡང་དང་ཡང་དུ་སྟོན་པར་
འདོད་དགོས་ཏེ། མདོ་སྡེ་རྒྱན་ལས། བྱེ་བ་བརྒྱད་ཅུར་རྒྱལ་བ་ཉིད། །སངས་རྒྱས་ཉིད་དུ་བསྟན་
གྱུར་ཀྱང༌། །ད་དུང་ཆོག་པའི་འདུ་ཤེས་བསལ། །ཞེས་དང་། ད་དུང་དང་པོ་ཐུགས་བསྐྱེད་པས་
དེ་དང་དེར་ནི་དངོས་བསྟན་ཏེ། ད་དུང་ཡང་འདྲེན་པ་ཁྱོད་སངས་རྒྱས་མང་པོ་སྟོན་པར་མཛད།
ཅེས་ དང༌། རྩ་བ་ལས་ཀྱང་གང་གི་སྲིད་པ་ཇི་སྲིད་བར། ། འགྲོ་ལ་ཕན་པ་སྣ་ཚོགས་དག ། མཉམ་
དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་འཆད། །ཅེས་ གསུངས་པའི་ཕྱིར།།
སྤྱི་དོན་ལས། རྗེ་བཙུན་གྱི་ བསྡུས་དོན་ལས་རྣམ་ བཞག་ལ་རྒྱས་འབྲིང་བསྡུས་གསུམ་དུ་མཛད་པའི་
དགོས་པ། གདུལ་བྱ་དབང་པོ་རྣོ་འབྲིང་རྟུལ་གསུམ་ གྱི་དབང་གིས་མཛད་པ་དང༌། ཚིག་རྒྱས་བསྡུས་
ལ་དགའ་ བའི་ གདུལ་བྱའི་ཁྱད་པར་གྱི་ མཛད་པ་དང་། དོན་གྱི་སྤྲོས་པ་རྒྱས་བསྡུས་ལ་དགའ་བའི་
གདུལ་བྱའི་དབང་དུ་བྱས་ནས་མཛད་པ་གང་ཡིན་ གྱི་དོགས་ པ་ གཅོད་ཚུལ་སྐོར། ཡིག་སྐྱོན་བརྟེན་ཅུང་
ཞིག་གོ་དཀའ་ བར་སོང་འདུག་པ་རྣམས་ལ་ཡིག་འབྲུ་རེ་གཉིས་སྣོན་ཕྲིའི་ཐོག་ རྣམ་བཤད་ཀྱི་ཚིག་
ཟིན་ལྟར་མཐུན་པར་བཅོས་སོ། །འོན་ཀྱང་འདི་སྐོར་ལ། རྣམ་བཤད་ལས། ཚིག་མང་ཉུང་གི་
ཁྱད་པར་ མིན་གྱི། ཡན་ལག་རྒྱས་བཤད་ལ་ནི་ཁྱད་པར་མེད་དོ། །ཞེས་ གསུངས་ཤིང༌། སྤྱི་དོན་དུ།
ལུས་རྣམ་གཞག་གི་ཚིག་མང་ཉུང་གི་ཁྱད་པར་མ་ཡིན་ལ། ཡན་ལག་རྒྱས་བཤད་ལ་ནི་ཁྱད་པར་མེད་
དོ༑ །ཞེས་འཁོད་འདུག་པས་རྣམ་བཤད་ཀྱི་མན་གྱིས་ཞེས་པ་ནི་ཡི་གེ་ནོར་བ་འདྲའོ། །རང་ལུགས་ནི།
ཡུམ་རྒྱས་འབྲིང་བསྡུས་གསུམ་སོ་སོའི་བསྡུས་དོན་ལུས་རྣམ་ བཞག་ལ་རྒྱས་འབྲིང་བསྡུས་གསུམ་རེ་ཡོད་་་་
པ་དེ་བཞིན་དུ་རྒྱན་གྱི་བསྡུས་དོན་ལུས་རྣམ་ བཞག་ལ་ཡང་རྒྱས་འབྲིང་བསྡུས་གསུམ་དུ་འབྱེད་ཅིང༌། དེ་
ཡང་། དོན་གྱི་སྤྲོས་པ་རྒྱས་འབྲིང་བསྡུས་གསུམ་ལ་དགའ་བའི་ གདུལ་བྱའི་ཆེད་དུ་མཛད་པ་འདྲའོ།
བསྡུས་དོན་རྒྱས་པ་དངོས་པོ་བརྒྱད་དུ་ཕྱེ་བ་ནི། ད་ལྟ་རྒྱུན་གྱི་གླེགས་བམ་གྱི་ཚིག་དོན་ཡན་ལག་རྒྱས་
བཤད་ཀྱི་གོང་དུ་བཀོད་པ་འདི་ཡིན་ལ། བསྡུས་དོན་བར་མ་དངོས་པོ་དྲུག་ཏུ་ཕྱེ་བ་དང་། བསྡུས་
པ་དངོས་པོ་ གསུམ་དུ་ཕྱེ་ནས་ གསུངས་པ་ཉིད་ཀྱང་། རྗེ་བཙུན་གྱིས་གསུངས་ པའི་ཚེ། ཚིག་དོན་ཡན་
ལག་རྒྱས་བཤད་ཀྱི་གོང་དུ་ གསུངས་ ཀྱང་། ལོ་པཎ་རྣམམ་ཀྱིས་གླེགས་བམ་གྱི་མཇུག་ཏུ་བཀོད་པ་ཡིན་
659



སྦྱོ
ནམ་སྙམ་མོ། །འོན་ཀྱང༌། བསྡུས་དོན་གསུམ་ལ་དད་པའི་གདུལ་བྱ་གསུམ་ཀ་ལ་ཚིག་དོན་ཡན་ལག་
རྒྱས་བཤད་བསྟན་དགོས་པར་མཚུངས་ པའི་ཕྱིར། བསྡུས་དོན་རྒྱས་པ་འཆད་པའི་སྐབས་སུ། ཤེས་
རབ་ཕ་རོལ་ཕྱིན་པ་ནི། དངོས་པོ་བརྒྱད་ཀྱི་ཡང་དག་བཤད། ཅེས་སོགས་བརྗོད་དབེ ས་པ་ལྟར། བར་
མ་དང་བསྡུས་པ་གཉིས་ལ་རིམ་པ་བཞིན་དུ། ཤེས་རབ་ཕ་རོལ་ཕྱིན་པ་ནི། དངོས་པོ་དྲུག་གི་ཡང་
དག་བཤད་ཅེས་སོགས་དང༌། དངོས་པོ་ གསུམ་གྱི་ཡང་དག་བཤད། ཅེས་སོགས་སྦྱར་དགོས་པ་
འདྲའོ༑ །དངོས་པོ་དྲུག་ནི། མཁྱེན་པ་གསུམ་གཅིག་ཏུ་དྲངས། སྦྱོར་བ་བཞི་སོ་སོར་དྲངས།
དེའི་སྟེང་དུ་འབྲས་བུ་ཆོས་སྐུ་བསྣན་པའི་དྲུག་གོ།
དངོས་པོ་གསུམ་ནི། སྦྱོར་བ་བཞི་ཡང་གཅིག་ཏུ་དྲངས་པའི་གསུམ་མོ། །འོ་ན། ལུས་རྣམ་
བཞག་གི་ གཞུང་དང༌། ཚིག་དོན་ཡན་ལག་རྒྱས་བཤད་ཀྱིས་མཚམས་གང་ནས་འཛིན་པ་ཡིན་ཞེ་ན་
ཡོད་དེ། ལུས་རྣམ་ བཞག་ལ ཡང་། ལུས་མདོར་བསྟན་དང་། ལུས་རྒྱས་བཤད་གཉིས་ལས།
ཤེས་རབ་ཕ་རོལ་ཕྱིན་པ་ནི། དངོས་པོ་བརྒྱད་ཀྱིས་ཡང་དག་བཤད། ཅེས་པ་ནས་ཆོས་ཀྱི་སྐུ་དང་
དེ་རྣམས་བརྒྱད། ཅེས་ པའི་ བར་ གྱི་ཚིག་ལེའུར་བྱས་ པའམ་ཤོ་ལོ་ཀ་གཉིས་ཀྱིས་རྒྱན་གྱི་ལུས་དངོས་པོ་
བརྒྱད་ཀྱི་སྒོ་ནས་མདོར་བསྟན། སེམས་བསྐྱེད་པ་དང་གདམས་ངག་དང༌། ཞེས་སོགས་ཚིག་ལེའུར་
བྱས་པའམ་ ཤོ་ལོ་ཀ་བཅུ་གསུམ་གྱི་ལུས་དོན་བདུན་ཅུའི་སྒོ་ནས་རྒྱས་པར་བཤད་ཅིང་། དེ་ལྟར་ཚིག་
ལེའུར་བྱས་པ་བཅོ་ལྔས་རྒྱན་གྱི་ལུས་རྣམ་པར་བཞག་ནས། སེམས་བསྐྱེད་པ་ནི་གཞན་དོན་ཕྱིར། ཞེས་
པ་ནས་ཚིག་དོན་ཡན་ལག་རྒྱས་བཤད་ཀྱིས་དབུ་ཚུགས་པ་ཡིན་ནོ།།
ཞེས་བཀའ་དྲིན་གསུམ་ལྡན་ཕུར་ལྕོག་ཡོངས་འཛིན་རྡོ་རྗེ་འཆང་རྗེ་བཙུན་བློ་བཟང་ཚུལ་ཁྲིམས་་་་་་་
བྱམས་པ་རྒྱ་མཚོ་དཔལ་བཟང་པོ་ནས་ཡིག་ཆའི་སྤར་གསར་བཀོད་སྐབས་ནོར་འཁྲུལ་ཡི་གེ་ཆད་ལྷག་སྒྲུབ་་་
བྱེད་ཕན་ཚུན་གོ་མི་ཐུབ་པ་ལ་བརྟེན་ནས། སེར་བྱེས་ལས་མཁན་ཆེན་ཐུབ་བསྟན་ཕུན་ཚོགས་ཀྱིས་
གཟིགས་ངོས་ལ་བྱུང་བ་བཞིན། ཡོངས་འཛིན་རྡོ་རྗེ་འཆང་ལ་བཀའ་འགྲེལ་གནང་བའི་དོན་བཞིན་དུ་
དོགས་དཔྱོད་ཞིག་ཐོན་ཤོག་གསུངས་པ་ལ་བརྟེན་ནས་ཤོ་ལེབ་ཞིག་སྟོན་པར་མཛད་ནས། ལབ་སྟོད་པ་
མཁན་ཟུར་བློ་བཟང་དགེ་འདུན་ལ་བརྟེན་ནས་ཞུས་དག་མཛད་པས་དཔེ་བགྱིས་པའོ། །འདི་ནི་ཡིག་
མཁན་པ་ནི་པྲ་ཏི་རབ་འབྱ མས་པ་རྒྱུ་དགེ་བཤེས་མེ་ཏྲི་པ་ཀི་ཤྭ་རས་དག་པར་བྲིས་པའོ། །དགེ་འོ།།
མསྒྲུང་ལམ། །
，
660



书名题签 日增多杰
封面设计 任肖菊
责任编辑 吉美桑珠
校对史学礼、拉青嘉
现观庄严论注疏(下)
确吉坚赞著
(藏文)
多吉杰博 编
中国藏学出版社出版
青海民族印刷厂印刷
青海省新华书店发行
开本:787×1092 1/16 印张 42
1989年1月第1版,1989年1月第1次印刷
印数:13,700
| ISBN 7-80057-003-7/Z4
定价:(精装)15元
